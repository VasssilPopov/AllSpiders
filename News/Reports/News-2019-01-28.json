{"url": "https://news.bg/int-politics/sasht-vavedoha-sanktsii-sreshtu-darzhavnata-petrolna-kompaniya-na-venetsuela.html", "text": "САЩ въведоха санкции срещу държавната петролна компания на Венецуела - PDVSA, и призоваха военните в латиноамериканската страна да подкрепят мирното предаване на властта, предаде Би Би Си.Информацията беше огласена от съветника на президента Доналд Тръмп по националната сигурност - Джон Болтън.Той заяви, че Николас Мадуро и сподвижниците му вече няма да могат да разграбват активите, които принадлежат на венецуелския народ.Блокирани са активи за 7 милиарда долара.Припомняме, САЩ и над 20 други страни признаха председателя на парламента Хуан Гуайдо за легитимен временен лидер на Венецуела.Междувременно министърът на финансите Стивън Мнучин поясни, че американските власти ще позволяват извършването на някои транзакции на дъщерната компания на PDVSA - Citgo Petroleum в САЩ, но средствата ще отиват в блокирана сметка, до която Мадуро и обкръжението му нямат достъп.PDVSA е основен източник на доходи за Венецуела.По думите на Мнучин, санкциите може да бъдат отменени, ако контролът над държавната компания бъде предаден на временния президент Хуан Гуайдо или на избрано при нови избори демократично правителство.Гуайдо обяви, че възложил на депутатите да сформират нов директорски борд на PDVSA.", "date": "2019.01.28", "title": "САЩ въведоха санкции срещу държавната петролна компания на Венецуела"}
{"url": "https://news.bg/regions/mnim-prokuror-otmakna-nad-18-000-leva-ot-pensionerka.html", "text": "67-годишна жена от Тетевен е дала над 18 000 лева на телефонни измамници, съобщиха от Областната дирекция на МВР в Ловеч.Жената сама сигнализирала за измамата на 27 януари сутринта. Пред полицията тя обяснила, че предния ден станала жертва на телефонна измама след проведен разговор с непознат мъж, който се представил за прокурор от местната Районна прокуратура. Той поискал от жената всичките й ценности и пари за нуждите на разследване срещу телефонни измамници.Веднага след обаждането пенсионерката оставила на бравата на входната врата на дома си торба с 13 600 лева, 2500 евро и златен пръстен.По случая е образувано досъдебно производство. Разследването продължава.", "date": "2019.01.28", "title": "Мним прокурор отмъкна над 18 000 лева от пенсионерка"}
{"url": "https://news.bg/regions/arestuvaha-mazh-darzhal-v-plen-mlada-zhena-v-kardzhali.html", "text": "Арестуваха мъж, държал в плен млада жена в Кърджали, съобщиха от Областната дирекция на МВР.Криминалистите установили, че 28-годишният мъж противозаконно е лишил от свобода 26-годишна жена.На 26 януари в 21,50 часа той бил задържан за 24 часа, след като в полицията постъпил сигнал, че върху жертвата е упражнено насилие.Работата по случая продължава. Образувано е досъдебно производство.", "date": "2019.01.28", "title": "Арестуваха мъж, държал в плен млада жена в Кърджали"}
{"url": "https://news.bg/int-politics/erdogan-skochi-na-es-ne-plashtal-obeshtanoto-po-sdelkata-za-bezhantsite.html", "text": "Турският президент Реджеп Тайип Ердоган обвини Европейския съюз, че не изпълнява финансовите си задължения по споразумението за подпомагане на сирийските бежанци, подписано през 2016 г.В реч, изнесена в Истанбул, Ердоган обяви, че след сключването на споразумението, Турция е изразходвала около 35 млрд. долара собствени средства за приютяването на около 4 млн. бежанци, които понастоящем живеят в страната, докато сумата, предоставена от Брюксел, била \"символична\".\"Ние похарчихме 35 млрд. долара за нуждите на бежанците, чийто брой в нашата страна общо е около 4 милиона. Европейският съюз обеща да предостави материална помощ, но не спази обещанието, предоставяйки само символична сума. Турция е страната, която предоставя голяма част от хуманитарната помощ. Това е въпрос на съвест, а не на пари\", настоя Ердоган.Същевременно турският държавен глава разкритикува Запада, че използвал помощта за \"Отрядите за народна защита\" на сирийските кюрди в борбата му срещу терористичната групировка ДАЕШ (\"Ислямска държава\"), твърдейки, че \"Западът се опитва да се справи с терористичната групировка, като въоръжава друга терористична организация\".Той също така обяви, че страната му ще \"прочисти\" екстремистите от ДАЕШ от сирийските територии източно от река Ефрат и ще създаде \"зона за сигурност\", която ще поеме 4-те млн. бежанци, които понастоящем пребивават в Турция.", "date": "2019.01.28", "title": "Ердоган скочи на ЕС, не плащал обещаното по сделката за бежанците"}
{"url": "https://news.bg/world/osse-ima-nov-miren-plan-za-donbas.html", "text": "Специалният представител на ОССЕ в Украйна и в Тристранната контактна група в Минск Мартин Сайдик заяви, че има нов план за мирно регулиране на конфликта в Донбас, който трябва да замени Минските договорености, съобщи \"Украинска правда\", позовавайки се на австрийския вестник Kleine Zeitung.Отбелязва се, че точно Сайдик е автор на новия мирен план.\"През последните години видяхме, че Минските договорености не са съвсем ясни. Важният момент се явява това, че реализацията на централния елемент - провеждане на местни избори, трябва да се окаже помощ отвън. Стигнахме до извода, че това може да бъде само ООН\", разказа той.\"ОССЕ имат задача да оценят избирателния процес, защото тя не може да организира избори. Допълнително се явява и аспектът със сигурността\", допълни представителят на мисията.По думите на австрийския дипломат, новият план е представен на последното заседание на съвета на външните министри пред ОССЕ през декември в Милано, където са присъствали представители на Украйна, Русия, Германия и Франция и са \"могли да задават въпроси и да споделят коментари\".Съобщава се, че съгласно концепцията, ООН и ОССЕ трябва да действат не паралелно, а заедно под общо ръководство начело с т.нар. специален представител: това засяга както военните, така и полицейските компоненти на страните на ООН, така също и наблюдателите на мисията на ОССЕ, която вече действа на места.Сайдик заяви, че предлага създаването на агенция по възстановяване на ЕС, която би действала в Донбас, както преди е имало подобна на Балканите.Отбелязва се, че агенцията, дейността която трябва да разпространява на всички райони в , трябва да сътрудничи с общото ръководство на мисията на ООН и ОССЕ, но да не бъде под негово ръководство.Специалният представител на наблюдателната мисия подчерта, че новият мирен план трябва да бъде подписан от ръководството на страната на \"нормандската четворка\" - Украйна, Русия, Франция и Германия, а така също е необходимо и неговото приемане в парламента.\"Нужното споразумение, което действително би имало превес в политически и правен план. Минските договорености не са ратифицирани нито от украинския, нито от руския парламент. И това, разбира се, е проблем. Нашата идея е да получим такава политическа тежест, че да има одобрение и от парламентите\", допълни Сайдик.", "date": "2019.01.28", "title": "ОССЕ има нов мирен план за Донбас"}
{"url": "https://news.bg/regions/ogranichavat-dvizhenieto-v-tunel-topli-dol-v-posoka-varna-v-edna-lenta.html", "text": "От 9:30 ч. до 16:00 ч. утре е ограничено движението в активната лента на тунел \"Топли дол\" на АМ \"Хемус\", в посока Варна, поради ремонтни дейности по пожароизвестителната система.Трафикът ще се осъществява в скоростната лента.Необходимо е шофьорите да карат с повишено внимание и съобразена скорост, като спазват стриктно поставената сигнализация.Всички граждани и транспортни фирми могат да получават информация за актуалната пътна обстановка от интернет страницата на АПИ - www.api.bg, както и по всяко време от денонощието на тел. 0700 130 20 в АПИ.", "date": "2019.01.28", "title": "Ограничават движението в тунел \"Топли дол\" в посока Варна в една лента"}
{"url": "https://news.bg/int-politics/es-e-na-praga-na-alternativen-kanal-za-pari-kam-iran.html", "text": "Германският външен министър коментира, че Европейският съюз е на прага на създаването на алтернативен канал за изпращане на пари към Иран, което ще заобиколи санкциите на САЩ срещу ислямската република, съобщава АП.Хайко Маас обяснява, че Германия работи предимно с Великобритания и Франция, но също така и други партньори от ЕС през последните месеци, за да създаде \"средство за специална цел\".Той допълва, че тяхната цел е да гарантират, че \"бизнесът, който не е санкциониран от САЩ, може да бъде подкрепен, и има подходящ инструмент за международни плащания\".ЕС се бори да запази ядрената сделка с Иран, откакто президентът Доналд Тръмп се оттегли от нея миналата година. Съюзът вече е въвел мерки, да попречи на европейски компании, които не спазват санкциите на САЩ, без разрешение от Брюксел.", "date": "2019.01.28", "title": "ЕС е на прага на алтернативен канал за пари към Иран"}
{"url": "https://news.bg/politics/karakachanov-rechta-na-radev-e-voyna-na-institutsiite.html", "text": "Няма победа. Тепърва започват разговорите.Това заяви военният министър Красимир Каракачанов пред журналисти по повод отчетната реч на президента Румен Радев по-рано през деня, по повод втората годишнина от мандата му и критиките към избора на тип изтребител за модернизация на българските ВВС.Изказването на , Каракачанов определи като излишна война между институциите. Тя не е полезна нито за парламентарната демокрация, нито за президентската институция, нито за изпълнителната власт, заяви военният министър.Според Каракачанов е несериозно да кажеш, че ще заплатим многократно по-скъпо, преди да са приключили разговорите. , не знам в чия полза е подобно твърдение.От  двата, които предлагаха нови самолети, надскачат цената от 1,5 млрд. лева (колкото бе лимитът, определен с решение на НС - б.р.).  за 112 път, иронизира Каракачанов. \"Обяснявам го за тези, които не са го разбрали\", каза той.\"След като надскача цената от 1,5 млрд. имахме два варианта - да върнем процедурата в изходна точка, да загубим година и половина - две, авиацията да продължи да лети на крилата на илюзиите, или да пристъпим към конкретни преговори със страната, която би могла да на предложи по-добрият вариант за изтребител. Как да го кажа по-ясно, че всички да ме разберат\", запита Каракачанов.От тук нататък преговорите продължават. Мисля, че когато започнат преговорите е добре да има тишина в ефира, за да не си пречим взаимно, заяви военният министър, визирайки изказването на президента Радев преди месеци, че е необходимо радиомълчание за избора на типа изтребител.В отговор на въпрос дали ще отиде на срещата на посланиците, той заяви, че предпочита да се види с ветераните, чиято фотоизложба бе открита в сградата на Централния военен клуб, отколкото да тича на коктейли, за които дори да тръгне, ще закъснее.Припомняме,  за преговори с правителството на САЩ за сключване на договор за придобиване на нов тип боен самолет. На 16 януари  за закупуване на изтребител.Срещу  и начина на провеждане на процедурата се обявява не веднъж държавният глава Румен Радев, който я определи като ", "date": "2019.01.28", "title": "Каракачанов: Речта на Радев е война на институциите"}
{"url": "https://news.bg/int-politics/35-zaginali-i-850-zadarzhani-sled-sedmitsa-protesti-vav-venetsuela.html", "text": "35 души са загинали и 850 са задържани за седмица на протести срещу президента на Венецуела Никола Мадуро, съобщават неправителствени организации, цитирани от АП.\"Имаме потвърдена цифра, с имена, фамилии, място и вероятните виновници за 35 убити в контекста на протестите от понеделник миналата седмица\", коментира Рафаел Узкатеги, ръководител на Венецуелската програма за образование-действие за човешки права.Друга неправителствена организация, \"Форо Пенал\" съобщава, че са задържани 850 души, сред които 77 непълнолетни.", "date": "2019.01.28", "title": "35 загинали и 850 задържани след седмица протести във Венецуела"}
{"url": "https://news.bg/world/protest-s-pesni-v-bryuksel-podkrepya-maduro.html", "text": "Протест с песни в Брюксел в подкрепа на президента на Венецуела Николас Мадуро. Около двайсетина души се събраха пред Европейския парламент на .Те скандираха на площад Люксембург \"Да живее Мадуро\". Протестиращите развяваха и знаме със сърп и чук. Протестиращите в Брюксел обвиняват САЩ за преврата във Венецуела.Венецуела се намира в безпрецедентна криза, след  от икономическия колапс в страната. Миналата седмица председателят на парламента Гуайдо се .Гуайдо бе признат от САЩ, Канада и регионални сили.  наложиха ултиматум на Мадуро, че ако не организира предсрочни парламентарни избори до 8 дни, ще признаят Гуайдо. Австралия стана поредната страна, която призна Гуайдо.  след изричната молба на САЩ. Мадуро има подкрепата на Куба, Иран, Китай и Русия, като последните .", "date": "2019.01.28", "title": "Протест с песни в Брюксел подкрепя Мадуро "}
{"url": "https://news.bg/society/dva-ekipa-v-smolyan-sa-reagirali-na-falshiv-signal-za-dete-v-koma.html", "text": "Два екипа на Спешна помощ в Смолянско, където има бедствено положение заради непреходимите пътища, са се отзовали на сигнал за дете в кома, който се оказал фалшив.Въпреки извънредно тежките пътни условия, медицинските екипите са се отзовали, но пристигайки на място, са разбрали, че са подведени, съобщи bTV.Сигналът е получен в 8:33 часа в събота на спешния тел.112. Той е с молба за помощ от турист в хотел в Пампорово. \"Получаваме сигнал за тежко болно дете, едва ли не в безсъзнание и въпреки затруднената обстановка, дежурният в РЦ-Смолян успява да мобилизира два екипа, един от Чепеларе и реанимационния екип от ФСМП-Смолян\", каза д-р Велин Денев, директор на ЦСПМ-Смолян.Шофьорът на линейката каза, че по трасето е имало паднали дървета и е трябвало да спира, за да изчаква помощ от пожарната.Въпреки всички трудности по пътя екипите пристигнали на място. Там разбрали, че такова болно дете няма, а човекът, който е подал сигнала, не може да даде смислено обяснение.\"Нискоразвити шегаджии в събота пускат сигнал за детенце в кома на Пампорово, в ресторант Вдигат се наши екипи, тежки машини и се оказва, че това е шегичка, фалшиво повикване\", заяви зам.-здравният министър д-р Бойко Пенков.В област Смолян дежурят общо 13 екипа - във всеки общински център. Само в Борино няма дежурен екип.Заради фалшивия сигнал, населението на град Чепеларе е останало без екип, който да оказва спешна медицинска помощ. По случая е започнало разследване.От три години това е първата явна злоупотреба със Спешна помощ в Смолян.", "date": "2019.01.28", "title": "Два екипа в Смолян са реагирали на фалшив сигнал за дете в кома"}
{"url": "https://news.bg/society/balgariya-otkupi-portret-na-knyaz-aleksandar-i-batenberg.html", "text": "Българската държава откупи портрет и ценни предмети, принадлежали на княз Александър I Батенберг. Това стана на търг, организиран от аукционна къща в австрийската столица Виена, съобщиха от Министерството на културата.\"Беше страхотна емоция. Всички сме в голяма еуфория. Огромна благодарност към премиера Бойко Борисов и финансовия министър Владислав Горанов\". Това коментира след приключването на наддаването министър Боил Банов, което присъства на наддаването и допълни, че на тях дължи и тактиката да не се оповестява участието на държавата в търга предварително.Закупените предметите са най-известният оригинален портрет на Княза с царски инсигнии от художника Карл Дилиц и три подноса, дарени от жителите на Русе, Ловеч и Берковица по повод началните години на неговото управление.През 2019 г. се навършват 140 години от избирането на Александър Батенберг от Великото Народно събрание за княз на България.", "date": "2019.01.28", "title": "България откупи портрет на княз Александър I Батенберг"}
{"url": "https://news.bg/politics/nekov-optimist-che-do-kraya-na-tozi-ep-temata-za-dvoyniya-standart-shte-bade-zatvorena.html", "text": "До края на мандата на този ЕП темата с двойния стандарт при храните може да приключи окончателно. Тази позиция изрази българския евродепутат Момчил Неков в Брюксел.\"Най-важно беше да се обърне тенденцията\", заяви той. Неков припомни, че преди в Западна Европа не са считали, че има двойни стандарти.Гражданската петиция по темата идва в помощ на каузата. Има законодателни стъпки, които трябва да се извървят, обясни още българският представител в ЕП. В Комисията по вътрешния пазар са гласувани законодателните промени. Двойният стандарт влиза в черния списък и ще се наказва солено, по думите му.Санкция за компания, която прилага двоен стандарт е 10 млн. евро или 4% от годишния оборот. Това ще действа възпитателно по мнението на Момчил Неков.Глобите ще влизат в компенсационен фонд. Двойният стандарт се забранява и при перилни препарати, както и в автомобилната сфера. Това е първата стъпка, която е важна, за да имаме единни стандарти на територията на европейския единен пазар, обясни евродепутатът.Той иска българското правителство да е проактивно, за да се случат нещата. Неков вярва, че позитивен сигнал е, че темата се развива по време на Румънското председателство. Темата трябва да приключи до края на мандата на настоящия ЕП. Умерен оптимист съм, изтъкна той.Вторият вариант е ЕП да излезе с призив и забраната за двойния стандарт да бъде гласувана в пленарна зала само на първо четене. Очаквано срещу темата имало съпротива от големите корпорации.Според него, за да се преборят крайните националисти трябва да се приеме законодателство, което да пази всички европейци в един европейски пазар и да няма дискриминация. Съвсем скоро ще има напредък и по темата за планинските продукти. Хората имат очакването мярката да се случи, ще бъдем от първите държави в ЕС, които ще използват марката планински продукт като гаранция за качество.Българският евродепутат откри изложба в ЕП \"Моята страна\", която представя емоциите и визията на художниците - журналистката Деница Гацинска и Вили Николов за България. Творбите представят страната ни, нейната култура, традиции и бит.", "date": "2019.01.28", "title": "Неков оптимист, че до края на този ЕП темата за двойния стандарт ще бъде затворена"}
{"url": "https://news.bg/politics/samo-v-kraen-sluchay-shteli-da-globyavat-medii-spored-zakona-za-lichnite-danni.html", "text": "Санкции (до 22 млн. евро за нарушаване на Закона за личните данни - б.р.) ще се налагат само в краен случай. Това заяви пред bTV председателят на Комисията за защита на личните данни Венцислав Караджов.След последните промени в Закона за личните данни, държавен орган ще трябва да преценява коректността на журналистическите материали и ще може да налага глоби.Според председателя на Комисията за защита на личните данни Венцислав Караджов смята, че това не застрашава свободата на словото. Той добави, че не могат да спират разследвания по собствена преценка.\"Ние можем да бъдем сезирани с жалби, след нея имаме задължение да я разгледаме и да поискаме становище от медията. Ние можем да налагаме глоби само за частта, която касае обработването на лични данни, но не и относно публикацията. Лични данни са всяка информация за едно лице - ЕГН, адрес или заболяване. Изискването е тези данни да бъдат съотносими към конкретния случай\", посочи Караджов.Като пример шефът на Комисията за защита на личните данни даде разследване на длъжностно лице, за което има твърдение, че е злоупотребило със своите правомощия. Журналистите могат да публикуват колко са имотите и на каква стойност са, но те трябва да са свързани с конкретното разследване.\"Когато публикува информация за имоти, няма нужда да публикува ЕГН или адрес. Можем да наложим глоба, регламентът изрично е въвел изискване тя да бъде до 22 млн. евро, но това са крайни параметри на санкцията\", посочи председателят на КЗЛД.Той допълни, че при налагане на санкция, Комисията е длъжна да прецени дали става въпрос за микро, малък или голям бизнес. По думите на Караджов има и изключения от закона.\"Всички администратори не могат да обработват лични данни на лица, ако нямат правно основание. Медиите са дерогирани от това задължение, те могат да събират всякаква информация без правно основание\", каза още Караджов и допълни, че всяко тяхно решение може да се обжалва.", "date": "2019.01.28", "title": "Само в краен случай щели да глобяват медии според Закона за личните данни"}
{"url": "https://news.bg/int-politics/severna-makedoniya-kray-na-spora-ili-oshte-spanki.html", "text": "Нека сме наясно от самото начало. Крайно време беше да бъде намерено компромисно решение на сякаш вечния спор за понятието \"Македония\". От 25 години всички участници уверяват, че имат волята да решат спора. И после се отдръпваха с неизменния аргумент, че естествено искали компромис, но не точно такъв и не точно в този момент. От началото на 1990-те години американският дипломат Матю Нимиц със завидно търпение се опитва да посредничи в спора между двете страни. А днес в светлината на прожекторите са двамата главни герои - гръцкият премиер Алексис Ципрас и ресорният му македонски колега Зоран Заев. В Атина обаче под сурдинка се говори, че историческият компромис за името носи почерка на Матю Нимиц.Има още препятствияЗоран Заев и Алексис Ципрас свършиха голяма част от необходимата работа, за да прокарат оспорваното споразумение, въпреки вътрешната съпротива в собствените редици - както в Скопие, така и в Атина. Въпреки това много въпроси не са изяснени. Дали новото име \"Северна Македония\" ще се наложи в ежедневието? Има ли премиерът Заев отговор на блокадната политика на своя президент Георге Иванов? Може ли гръцкият премиер Ципрас да се задържи още дълго на власт без парламентарно мнозинство? Кой ще има право в бъдеще да продава македонско вино и как ще бъдат защитени съответните търговски марки? На тези въпроси трябва да бъдат намерени убедителни отговори. И колкото по-бързо, толкова по-добре. Вместо това в Гърция се формира съпротива срещу \"разпродаването\" на гръцка Македония. Десетки хиляди излязоха по улиците на протест. В интерес на истината, през 1990-те години демострантите бяха стотици хиляди. Симпатизанти на дясноекстремистката партия \"Златна зора\" твърдят в социалните медии, че тяхната партия е втората политическа сила в страната. Последните социологически проучвания обаче не потвърждават това твърдение.Най-важният въпрос обаче е дали при евентуална смяна на правителството в Атина споразумението няма да бъде отново поставено под въпрос. Лидерът на консервативната опозиция Кирякос Мицотакис уверяваше своите поддръжници, че \"ще стори всичко, за да осуети гласуването на споразумението в парламента\". Той обаче не заяви, че ако стане премиер, отново ще денонсира споразумението.Реорганизация на политическата система в ГърцияВероятно Гърция преживява ново издание на познатия политически трилър, при който един премиер респектира международните споразумения, които е осъждал като опозиционер. Същата история се разигра точно преди четири години. През януари 2015 година Алексис Ципрас спечели парламентарните избори с обещанието да сложи край на диктуваните от международните кредитори мерки за икономии. На практика стана точно обратното. Все пак Ципрас може да се позове на факта, че помоли избирателите за нов мандат за своя завой към реалистичната политика. И го получи с преизбирането си през септември същата година. Сега големият тактик иска да използва споразумението с Македония и за вътрешнополитически цели. Т.нар. прогресивни депутати от всички партии, умерените леви, социалдемократите или социал-либералите трябва да подсилят редиците на партията Сириза, за да се противопоставят на националистите и вечните защитници на миналото. Първо при осъществяването на македонското споразумение, а после и при евроизборите през май.", "date": "2019.01.28", "title": "Северна Македония – край на спора или още спънки?"}
{"url": "https://news.bg/bulgaria/facebook-nabira-150-sluzhiteli-za-ofis-v-sofiya.html", "text": "Facebook ще наема служители за офис в София в партньорство с водещата компания в аутсорсинг индустрията у нас TELUS International. В него ще бъдат наети около 150 служители, които ще се занимават с преглед на съдържание в социалната мрежа съобщи .Информацията беше публикувана от в. \"Капитал\" и потвърдена от източници на Money.bg.Съобщението за офиса на Facebook в столицата идва след обявено разширяване на мрежата на интернет гиганта в Европа. Това включва и нови центрове в Барселона и Латвия.Служителите в тях се занимават с преглед на различно съдържание, което може да е в противоречие с правилата на Facebook.Според информацията в София ще се търсят хора, които ще работят за турския, руския и казахстанския пазар. На платформата за обяви за работа jobs.bg има активни обяви от TELUS International за позициите с турски, руски и казахски език.\"Като всички останали наши подобни центрове и в София работата ще протича на много различни езици. Именно заради това избрахме София - космополитен град, разполагащ с квалифицирани кадри, говорещи много езици\", се посочва в съобщение на компанията.", "date": "2019.01.28", "title": "Facebook набира 150 служители за офис в София"}
{"url": "https://news.bg/int-politics/daesh-vladee-samo-4-kvadratni-kilometra-v-siriya.html", "text": "Някога простиращият се на огромни територии \"халифат\" на терористичната групировка ДАЕШ (\"Ислямска държава\") е бил ограничен до джоб от 4 квадратни километра територия в източната част на Сирия. Това обяви високопоставен кюрдски командир, цитиран от \"Франс прес\".С подкрепата на оглавяваната от САЩ военна коалиция, Сирийските демократични сили (СДС) са в последните етапи от настъплението, започнало преди повече от 4 месеца срещу последния бастион на терористите.Постоянно смаляващ се брой терористи от ДАЕШ, водени предимно от иракски командири, сега защитават само шепа махали в долината на Ефрат, уточни местният командир на СДС Хевал Рони.\"Географски казано, под контрола на ДАЕШ има останали само четири квадратни километра, които се простират от Багуз до границата с Ирак\", отбеляза той от района на Багуз.\"Сред тях има някои висши главатари на ДАЕШ... но не знаем кои точно\", посочи Рони, който ръководи операциите на СДС в района.По думите му, той нямал информация за главатаря на ДАЕШ Абу Бакр ал Багдади, за когото се смята, че все още е жив и е най-издирваният човек в света.В интервю за АФП през миналата седмица, висшият командир на СДС заяви, че битката е прекратена, но че силите му ще се нуждаят от около месец, за да наложат пълен контрол над района и да обявят победа.Според Сирийския център за наблюдение на човешките права повече от 1200 терористи и около 600 бойци на СДС са били убити от началото на офанзивата на 10 септември.Допълва се, че над 400 цивилни също са загинали, като много от тях са убити при въздушни удари на международната коалиция.", "date": "2019.01.28", "title": "ДАЕШ владее само 4 квадратни километра в Сирия"}
{"url": "https://news.bg/regions/otpuskat-nad-3-mln-leva-za-proekti-po-krasiva-balgariya.html", "text": "Общо 79 институции кандидатстваха по проект \"Красива България\" за финансиране и реализация на 98 предложения за подобряване на обществената среда, социалната инфраструктура и социалните услуги от резидентен тип.По трите мерки кандидатстваха 73 общини, 2 областни администрации и 4 други държавни институции. Проектните предложения за подобряване на обществената среда са 41, за социална инфраструктура - 51, а за социални услуги от резидентен тип - 6. Проектите предвиждат изграждането или ремонта на обекти на територията на 26 области и 77 общини.През 2019 г. средствата за финансиране на проектите по \"Красива България\" са 3,3 млн. лева, които са осигурени от бюджета на Националния план за действие по заетостта на Министерството на труда и социалната политика.По трите мерки ще се финансират проекти с бюджет между 60 000 и 400 000 лева, като се изисква съфинансиране от кандидатите. Предложенията ще бъдат оценени и класирани. Проектите с най-високи оценки ще бъдат предложени за одобряване от Управителния съвет на проект \"Красива България\" до края на февруари, след което ще бъдат подписани споразумения за финансиране на обектите. След това ще се проведат процедури за избор на изпълнител и ще се пристъпи към изпълнение на проектите, което трябва да приключи до края на ноември.През 2018г. по проект \"Красива България\" се финансира обновяването и ремонтът на 61 общински сгради с общ бюджет 10,6 млн. лв. От тях 5 млн. лв. бяха осигурени по \"Красива България\", а останалите 5,6 млн. лв. - от бенефициентите. При изпълнението на обектите беше осигурена заетост на 840 души.", "date": "2019.01.28", "title": "Отпускат над 3 млн. лева за проекти по \"Красива България\""}
{"url": "https://news.bg/int-politics/11-mlrd-dolara-zaguba-za-ikonomikata-na-sasht-ot-shatdauna.html", "text": "От Комисията по бюджета към Конгреса на САЩ обявиха, че неотдавнашното частично затваряне на правителството (шътдаун) е струвало на икономиката на страната приблизително 11 млрд. долара, с трайна загуба от 3 млрд. долара, съобщават американските медии.Отчитайки отложените правителствени разходи, по-ниското търсене и изгубената продукция от засегнатите федерални работници, докладът, публикуван от бюджетната комисия, посочва, че ударът през първото тримесечие на 2019 г. вероятно ще достигне 8 млрд. долара или 0,2 процента от брутния вътрешен продукт на САЩ.\"Сред онези, които изпитаха най-големите и най-преки отрицателни ефекти, са федералните работници, които са изправени пред забавени обезщетения, както и частни предприятия, които загубиха бизнес\", се изтъква в доклада, като се допълва: \"Някои от тези частни предприятия никога няма да възстановят този загубен доход.\"Освен това в доклада се подчертава, че икономическият растеж на САЩ ще бъде по-бавен през 2019 г., като вероятно ще достигне 2,3 процента в сравнение с 3,1 на сто през миналата година.Президентът Доналд Тръмп подписа в петък закон, с което временно беше сложен край на най-дългата парализа на правителството в историята на страната.", "date": "2019.01.28", "title": "11 млрд. долара загуба за икономиката на САЩ от шътдауна"}
{"url": "https://news.bg/society/protest-sreshtu-zastroyavaneto-po-moreto-zakonovi-promeni-i-ministerski-ostavki.html", "text": "Граждански протест срещу застрояването на Черноморието се проведе тази вечер пред Министерския съвет.Поводът са мащабните строежи по крайбрежието, за които стана ясно, че са започнали през зимните месеци, предаде bTV.Протестиращите настояват за промени, които ще спрат полагането на бетон край морето. Недоволството сред хората, след като първо бяха разорани дюните на къмпинг , а впоследствие се разбра за още три мащабни строежа - край къмпинг , в боровата горичка край къмпинг и над шофьорския плаж до защитената местност  южно от Созопол.Хората настояват още да се забрани строителството върху защитени зони, да бъдат отнети концесиите, с които се злоупотребява, както и виновните да понесат наказателна отговорност.Участниците в акцията настояха и за оставката на министъра на околната среда и водите Нено Димов, както и тази на министъра на туризма Николина Ангелкова.Припомняме, че в края на миналата седмица ДНСК провери обектите. И на трите места строежите бяха временно преустановени. Проверката на документацията продължава и през тази седмица.", "date": "2019.01.28", "title": "Протест срещу застрояването по морето: Законови промени и министерски оставки"}
{"url": "https://news.bg/politics/iliyan-vasilev-radev-napravi-gaf-davasht-osnovaniya-za-impiychmant.html", "text": "С твърдението, че сделката за Ф-16 е корупционна, президентът Румен Радев директно обвинява в корупция американското правителство и атакува най-важния ни съюзник в НАТО. Такава позиция бившият ни посланик в Русия Илиян Василев.В свой коментар във Фейсбук той напомня, че в случая става дума за договореност между две държави, не просто за бизнес преговори с чужда компания.\"Румен Радев направи огромен гаф днес, който затъмнява всичко друго казано от него. В официално изявление днес той определи сделката с Ф-16 като корупционна!?! Тъй като това е договореност между две държави, няма как да има корупция само от българска страна, значи американците дават пари, а нашите ги вземат. Българският президент директно обвини САЩ в корупционно действие?!? Още веднъж да напомня - до този момент и от \"Локхийд Мартин\", и от българската страна, винаги се е твърдяло и никой не е оспорвал, че преговорите и евентуалната сделка се водят/сключва с американското правителство, което днес разбираме от Радев, който има достъп до цялата информация на спецслужбите, че се ангажирало в корупционни действия.\" - посочва Василев.Припомняме, по-рано днес Радев, в речта си по отчета за втората година от своя президентски мандат, заради решението за започване на преговори със САЩ по офертата за закупуване на Ф-16 за българските ВВС.Същевременно Василев напомня, че всъщност разкрития за корупционни практики има по отношение на сделки с конкурентните самолети \"Грипен\".\"Всички знаят от медиите, че корупционни практики има достатъчно добре отразени в медиите, разследвани при сделките с Грипен в Чехия и Унгария. От това следва, че разследвания в тази насока биха могли да докажат възможни основи на мотивацията на държавния ни глава. Защото е ясно, че в отчаянието си е преминал всички разумни и мислими граници на поведение.\" - коментира той.\"Той е държавен глава на страна членка на НАТО, в която най-важният ни съюзник са САЩ, чието правителство от днес според Радев е корумпиращо. Както и да гледам това си основание за импийчмънт. Или го доказва или да бъде така добър сам да напусне за да спести процедурата.\" - казва още експосланикът.", "date": "2019.01.28", "title": "Илиян Василев: Радев направи гаф, даващ основания за импийчмънт"}
{"url": "https://news.bg/world/unian-krim-e-na-praga-na-ekokatastrofa.html", "text": "Крим е на прага на нова екокатастрофа, съобщава украинската агенция Униан.Описаната от експертите ситуация може да доведе до увеличаване на масовите заболявания сред населението в окупирания Крим, както и да влоши флората и фауната на тази част на Черно море.Според експерти, има висока вероятност от рязко влошаване на екологичната ситуация в окупирания от Русия, съобщава украинската агенция, допълвайки, че става въпрос за района на Керч.Опасността от екокатастрофа е свързана с разработката на търговски строителни предприятия, контролирани от Русия. Там се съхраняват отпадъците от металургичните производства, получени в резултат от дейността на Камиш-Бурунгския железодобивен комбинат в контекста на добиване на свободни строителни материали, пише на страницата си във Фейсбук координаторът на групата \"Информационно съпротивление\" Дмитрий Тимчук.Той заяви, че създаването на мястото на кримското езеро Нижне-Чербушское и Верхне-Чербушское хранилище за отпадъци от металургията е хидротехническо съоръжение, което има токсични вещества във вид на фини частици.Съдържащият се в тях фосфор, хром, ванадий и арсен превишават пределно допустимите норми на концентрация около 30-150 пъти, в зависимост от мястото, където е взета пробата.\"В същото време натрупаните запаси от насипни отпадъци сега се използват в качеството на добавки при изготвяне на цимент и строителен пясък. Тази ситуация може да доведе до повишаване на масовото заболяване на населението, а така също и застрашава флората и фауната на стотици километри от хранилището на пътя на разпространение на токсични вещества на морската вода по бреговете на Черно море\", подчерта експертът.Припомняме, Камиш-Бурунският железодобивен комбинат е закрито предприятие за добив, обогатяване и агломерация на руда (в това число с примеси на арсен, фосфор и др.) в района на Керч. По-рано там се добиваше желязна руда.В него са три железодобивни кариери и една кариера с варовик, инсталации за надробяване и обогатяване на металните сплави и други обекти.По-рано старши научният сътрудник на Института за водни проблеми на руската академия на науките, хидроинженер Юрий Медовар предупреди, че през месец май в Крим може да свърши питейната вода.", "date": "2019.01.28", "title": "УНИАН: Крим е на прага на екокатастрофа"}
{"url": "https://news.bg/education/sofiyskiyat-universitet-zae-988-mo-myasto-v-sveta.html", "text": "Софийският университет \"Св. Климент Охридски\" е на 988-мо място в Рейтинга за академичните постижения на университетите (URAP) за 2018/2019 г., съобщиха от ръководството на висшето учебно заведение.От 817-те университета в Европа той се нарежда на 404-то място.Сред основните индикатори, които определят позицията на Софийския университет, са броят на статиите, броят на цитатите, общият брой научни документи, импакт факторът и международното сътрудничество, посочват от ВУЗ-а.Системата за класиране на URAP събира данни за 4000 висши училища в цял свят, оценява академичните постижения с основен фокус върху научната дейност на университетите и класира най-добрите 2500 висши училища в света. Това прави класацията URAP една от най-всеобхватните университетски рейтингови системи, представящи най-добрите 10% от световните университети.Класацията се извършва всяка година от Изследователската лаборатория за рейтинг на академичните постижения на университети, създадена като международен проект през 2009 г. в Института по информатика на Близкоизточния технически университет в Анкара, Турция.Годишен световен рейтинг на университетите се публикува всяка година от 2010 г. насам.", "date": "2019.01.28", "title": "Софийският университет зае 988-мо място в света"}
{"url": "https://news.bg/int-politics/650-evro-stava-minimalnata-rabotna-zaplata-v-gartsiya.html", "text": "Гръцкият премиер Алексис Ципрас обяви 11% увеличение на минималната работна заплата по време на заседание на кабинета, първото подобно увеличение на заплатите в страната за почти десетилетие, съобщава \"Катимерини\".Минималната работна заплата става от 586 евро на 650 евро и се очаква да засегне 600 000 служители.Той също така заяви, че правителството ще премахне така наречената минимална заплата от 518 евро за младите служители.Ципрас обясни, че това е стъпка в \"премахването на несправедливостите\" от спасителния период.Стандартната минимална месечна заплата бе намалена с 22% до 586 евро през 2012 г., когато Гърция се бореше да излезе от рецесията.На работниците под 25 години бе наложено по-голямо намаление, като част от мерките, предписани от международните кредитори, за да направят пазара на труда по-гъвкав и икономиката по-конкурентоспособна.Атина заявява на европейските си кредитори, че ще възстанови процеса на минималната работна заплата след края на спасителния план.", "date": "2019.01.28", "title": "650 евро става минималната работна заплата в Гърция"}
{"url": "https://news.bg/economics/sindikatite-sas-svoi-predlozheniya-za-spyashtite-aktsii.html", "text": "Конфедерацията на независимите синдикати в България и Конфедерация на труда \"Подкрепа\" се обявиха против предложената от Министерство на финансите Концепция за личните сметки на физически и юридически лица.Според тях е налице опасност голяма част от работещите българи да загубят правото си на собственост върху своите акции, което противоречи както на Конституцията, така и на Договора за функциониране на ЕС.КНСБ и КТ \"Подкрепа\" отправиха своите критики към \"спящите акции\". Те обръщат внимание, че източниците за финансиране на \"Сребърния фонд\" не трябва да бъдат за сметка на българските граждани.Синдикатите са категорични, че е несправедливо държавата да отнема от собствениците на акциите нещо, което им е дала на законово основание преди време.Те подчертават, че е предвидена такса към Централния депозитар за притежателите на акциите, каквато те не са заплащали до момента.Според тях проектът не премахва административни пречки, а дори натоварва още повече акционерите.По думите им в законодателството липсва понятие \"спяща\" акция, каквото фигурира в проекта на Министерство на финансите.КНСБ и КТ \"Подкрепа\" се обявяват твърдо против акции на работниците да бъдат включвани във фонд без пазарна оценка, тъй като по думите им е несправедливо всички да получат еднакви дялове от фонда, а да правят различни вноски в него.В тази връзка те оправиха няколко предложения, в които настояват за промяна на проекта.Синдикатите искат той да отразява нуждите на хората, да се намалят високите такси и разходите, които отблъскват акционерите, да се въведе услуга за дистанционно управление на акциите от страна на собствениците и да се обърне внимание на опростяване на процедурата за наследяване на акции.Припомняме, че по-рано днес омбудсмана с Концепцията за личните сметки на физически и юридически лица. В петък, 25 януари, , което предвижда да. Те предложиха и да се предвидят мерки и възможности за дистанционно управление на тези малки пакети акции. ", "date": "2019.01.28", "title": "Синдикатите със свои предложения за \"спящите акции\""}
{"url": "https://news.bg/int-politics/izchezna-kapitanat-na-koraba-nord-zadarzhan-ot-ukrayna.html", "text": "Изчезнал е капитанът на риболовния кораб \"Норд\" Владимир Горбенко, задържан от Украйна, съобщи неговият адвокат Максим Могилницки, цитиран от РИА Новости.\"По думите на роднини миналата събота по обед Владимир е изчезнал от дома си и никой до сега не го е видял. Капитанът не отговаря на позвъняванията на роднини и адвокати\", написа Могилницки на своята страница във Фейсбук.Кримският кораб \"Норд\", плаващ под руски флаг, бе задържан в Азовско море на 25 март. Всички членове на екипажа имат руски паспорти, но в Киев заявиха, че ги смятат за украински граждани. Два моряка успяха да се върнат в Крим през Беларус, седем бяха свалени в Минск.Капитанът на кораба е обвинен в \"нарушение на реда на плаване на временно окупираната територия на Украйна и излизане от нея с цел увреждане държавните интереси\". Той е заплашен от пет години затвор.По-късно седмината членове на екипажа на \"Норд\" бяха заменени от седем украински моряка. Делото на Горбенко от Оболенския районен съд в Киев трябва да бъде разгледано на 1 февруари.", "date": "2019.01.28", "title": "Изчезна капитанът на кораба \"Норд\", задържан от Украйна"}
{"url": "https://news.bg/culture/drevni-vinarski-izbi-otkriti-v-deltata-na-nil-v-egipet.html", "text": "Археолози са открили винарски изби, датиращи от гръко-римския период в делтата на река Нил в Египет, съобщава \"Асошиейтед прес\".Министерството на антиките на страната уточни, че разкопките са извършени в Тел Ком ал Троги, северно от столицата Кайро, район, известен с производството на изискани вина в древността. В галериите за съхранение не е било открито вино.Генералният секретар на Върховния съвет на антиките Мустафа Уазири отбеляза, че складовите помещения са били изградени от тухли от кал с неправилно оформени варовикови блокове вътре, очевидно за контрол на температурата.Гръко-римският период в Египет се простира от падането му под скиптъра на Александър Велики през IV в. пр. Хр. до ислямското завоевание през VII век сл. Хр.Египет се надява, че такива открития ще стимулират туризма, който претърпя сериозни затруднения по време на размириците, които последваха въстанието през 2011 г., останало в историята като Арабската пролет.", "date": "2019.01.28", "title": "Древни винарски изби открити в делтата на Нил в Египет"}
{"url": "https://news.bg/regions/nyama-lekari-i-za-speshnata-pomosht-v-sofiya.html", "text": "И софийският център за спешна помощ страда от недостиг на лекари, предаде БНР.В момента той работи с четири пъти по-малко медици от необходимото.Младите лекари обаче масово не са склонни да започнат кариерата си в бързата помощ.\"Не бих отишла в спешно отделение. Това ми е много болна тема, тъй като седем години учим медицина, много труд положихме и накрая някои слагат всички под общ знаменател, недоволни постоянно от лекари\", споделя абсолвентка от Медицинския университет.Подобно е положението в цялата страна. Началната заплата на млад лекар в системата на спешната помощ е малко над 1 200 лева, фелдшерите започват с 950, а медицинските сестри с 866 лева възнаграждение.Припомняме, миналата седмица  заради ниски заплати.Преди дни пък спешните  оставки заради  срещу тях. Поради сериозната опасност градът да остане без медицинско обслужване  по време на нощните им дежурства, а министър Ананиев обеща скоро да бъде осигурена ", "date": "2019.01.28", "title": "Няма лекари и за Спешната помощ в София"}
{"url": "https://news.bg/crime/5-mesetsa-politsiyata-ne-znae-stayko-staykov-da-e-otvlechen.html", "text": "От СДВР нямат данни за отвличането на сина на Миньо Стайков - Стайко Стайков. В продължение на 5 месеца - откакто Стайко Стайков е обявен за издирване, няма сигнал или изобщо данни за отвличане. Това обяви главният секретар МВР Ивайло Иванов на брифинг пред журналисти.Тази сутрин е получен сигнал на спешния телефон 112 за човек в безпомощно състояние, който се намирал на паркинг. Спешна помощ са били изчакани от приятеля на Стайков, подал сигнала. Лекари прегледали Стайков в близката къща, която е собственост на Стайков, след което взели решение да го закарат в \"Пирогов\". Именно от там е подаден сигнал към СДВР, че става въпрос по показания на пострадалия за отвличане.Стайков разказал, че е бил отвлечен преди известен период от време, но този период не е уточнен.Останалата част от разказа на Стайков е бил, че снощи между 20 и 21 часа такси го е откарало до дома му, където е бил поет от охранители. Там е бил прегледан от лекар, явно дошъл на частен преглед, като полицията знае лекаря, увери Иванов.От СДВР нямат данни да е изхвърлен от таксито, а то е спряло и го е оставило пред дома му.\"Никой от близките му и от неговото обкръжение не е подавал сигнал, че Стайко Стайков е бил отвлечен\", подчерта Иванов. Близките му твърдели, че от времето, когато е бил обявен за издирване, не са имали никакъв контакт с него.Главният секретар на МВР увери, че от момента на издирването му са били проведени множество оперативно-издирвателни дейности, включително и контакт с множество европейски служби.\"Нямаме информация за извършено отвличане до този момент. Не казвам, че не е станало, ние нямаме такава информация\", обяви главсекът.Относно здравословното му състояние, Стайков има рана на главата, която е обработена и зашита. Другите травми са леки. Стайков и в момента се намира в болница.Синът на Миньо Стайков - Стайко Стайков разбрал на 27 януари, че е издирван и е изразил желание да сътрудничи на прокуратурата, обяви от своя страна наблюдаващият прокурор по делото Ангел Кънев.Той допълни, че прокуратурата е сезирала Интерпол за задържането на сина на Миньо Стайков - Стайко Стайков.Назначена е експертиза за здравословното му състояние и дали може да участва в съдебното производство. Има издадено постановление за 72-часово задържане. Ако състоянието му позволява, се очаква да бъде поискана най-тежката мярка за неотклонение \"задържане под стража\".Кънев припомни, че е получавал редица доклади от спецчастите от чужбина, ГДНП и СДВР, разпитали са близките му и никой от тях не е заявил, че Стайко Стайков е бил отвлечен.\"Ние не знаем дали той е бил отвлечен\", подчерта прокурорът.Адвокатът ще бъде призован за отсъствието на Стайко Стайков и ще отговаря за неговите изявления къде се е намирал обвиняемият, докато Интерпол са го издирвали.В телефонен разговор с прокурора адвокатът също така не е споменал, че клиентът му се намира в болница, че е ранен или че е отвлечен. Прокурорът Кънев разбрал допълнително от СДВР за този сюжет.От думите му стана ясно, че адвокатът, който е защитавал Стайков, имал подписано пълномощно, но не може да бъде допуснат отново като защита по делото, защото е представлявал процесуално неговите близки.\"Има процесуално нарушение и не можем да го допуснем до разпит\", обясни прокурорът.Припомняме, по-рано през деня бе съобщено, че издирваният от Интерпол Стайко Стайков е бил отвлечен, малтретиран и захвърлен. Той е открит от свои близки в района на София. Преди да стане ясно, че е отвлечен, неговият адвокат е внесъл документи в Спецсъда, че Стайко Стайков бил готов да съдейства.В ареста е баща му - бизнесменът Миню Стайков.Припомняме, на 5 септември, специализираната прокуратура започна разследване и  ООД, \"Сис Индустрийс\" ООД и \"Топаз Мел\" ООД.Ден по-късно стана ясно, че  за участие в организираната престъпна група, ръководена от .Стайков е, че ръководител на организирана  за производство на  и пране на пари.Става въпрос за собственика на  и \"Сис индустрийс\" Миню Стайков, сина му Стайко Стайков, сина на кмета на Карнобат Иван Димитров, както и още петима с инициали Ц.К., М.К., Б.Х., А.Т. и Д.Д.Тогава .По-късно стана ясно, че  от материалите по делото.През ноември . Месец по-късно го остави за постоянно в ареста.На заседанието по делото от 11 декември . Според защитата му, за престоя зад решетките той е отслабнал с 10 кг.", "date": "2019.01.28", "title": "5 месеца полицията не знае Стайко Стайков да е отвлечен"}
{"url": "https://news.bg/regions/dve-koli-se-sblaskaha-na-bul-cherni-vrah.html", "text": "Катастрофа затруднява движението на столичния бул. \"Черни връх\", предаде БНТ.Два леки автомобила са се сблъскали и са ударили и няколко паркирани коли.При инцидента леко са пострадали двама души, като те са прегледани от лекар.", "date": "2019.01.28", "title": "Две коли се сблъскаха на бул. \"Черни връх\""}
{"url": "https://news.bg/int-politics/predsedatelstvoto-na-es-obmislya-pregovori-za-chlenstvo-na-makedoniya-ot-yuni.html", "text": "Председателството на Европейския съюз заяви, че ще подкрепи Македония за започване на присъединителни преговори, след като е постигнато споразумение за промяна на името, съобщава АП.Румънският министър по европейските въпроси Георге Циамба заяви, че иска да започнат преговорите за Македония през юни на среща на министрите на ЕС.Румъния, която понастоящем е ротационен председател на блока, подкрепя и Албания за започване на преговори за присъединяване.Румъния иска процесът на разширяване на ЕС да продължи, въз основа на постигнатото и реформите, извършени от бъдещите членове на съюза, обясни Циамба.Македония и Албания са официални кандидати за членство в 28-членния блок, но нямат насрочена дата.Циамба коментира предложението след среща в Букурещ с Бужар Османи, вицепремиер на Македония, отговарящ за европейските въпроси.Припомняме, че малко по-рано генералният секретар на НАТО Йенс Столтенберг обяви, че Бивша югославска република Македония - Северна Македония може да очаква покана за присъединяване към НАТО съвсем скоро.Това става възможно след като  споразумението от Преспа, което утвърждава .Македония ратифицира ", "date": "2019.01.28", "title": "Председателството на ЕС обмисля преговори за членство на Македония от юни"}
{"url": "https://news.bg/int-politics/tramp-napadna-eksshefa-na-starbaks-nyamal-smelostta-da-se-kandidatira-za-prezident-sreshtu-nego.html", "text": "Президентът на САЩ Доналд Тръмп разкритикува остро евентуалния независим кандидат за президент Хауърд Шулц, който е бивш главен изпълнителен директор на веригата кафенета \"Старбъкс\", като \"не най-умният човек\" и настоя, че той \"няма кураж\" да се изправи срещу него на президентските избори през 2020 година.\"Хауърд Шулц няма \"куража\" да се кандидатира за президент! Снощи го гледах в (телевизионното шоу по CBS) \"60 минути\" и съм съгласен с него, че той не е \"най-умният човек\". Освен това Америка вече има това! Надявам се само, че \"Старбъкс\" все още ми плащат наема си в Тръмп тауър!\", написа Тръмп в профила си в \"Туитър\".Шулц заяви по-рано, че \"сериозно обмисля\" да се кандидатира като независим центристки кандидат. Въпреки че е бил демократ през целия си живот, той няма да се кандидатира за никоя от двете основни партии, за да се справи с нарастващия държавен дълг, обясни той.", "date": "2019.01.28", "title": "Тръмп нападна ексшефа на \"Старбъкс\", нямал смелостта да се кандидатира за президент срещу него"}
{"url": "https://news.bg/crime/oshte-edin-balgarin-zastrashen-ot-ekstraditsiya-v-sasht.html", "text": "Софийският градски съд е приел  по обвинение на министерството на правосъдието на САЩ. Мъжът е в ареста до приключване на делото и евентуалната му екстрадиция.На 24 януари 2019 г. Софийският апелативен съд е потвърдил решението на СГС. Мъжът не говори английски и е с влошено здраве.Това описва в писмо Виктория Йосифова-Кънева - дъщерята на българина, застрашен от екстрадиране в САЩ до редакцията на news.bg.Единственият преглед, който му е направен, е от медицинското лице в следствения арест, който му предписва вече трети антибиотик, който не дава никакъв резултат, пише Виктория.\"Както всички останали случаи, за които чухме в последните години, и този път човекът е невинен\", пише Виктория Йосифова-Кънева.\"Баща ми бе задържан под стража на 11 декември 2018 г. по искане на САЩ за екстрадирането му. Обвиненията на Прокуратурата на САЩ са за участие в организирана престъпна група с цел измама и пране на пари.Баща ми е регистрирал търговско дружество в България с основна дейност покупко-продажба на виртуални валути през 2015 г. и оттогава с това се занимава\", обяснява Виктория.Баща й е арестуван на 11 декември 2018 г. Тогава в 06.30 ч. сутринта позвънили на вратата и след като бащата отворил, полицаите му поставили белезници. Отношението им, според Виктория, е било като към най-страшните престъпници.\"Не позволяват на майка ми и сестра ми да излязат от стаята дори, не разрешават на никой да се обади по телефона, камо ли на адвокат. Българските следователи са придружавани от лица, представени като агенти на Тайните служби, които си позволяват да претърсват жилището наравно с българските си колеги. Никой не връчва нито на баща ми, нито на сестра ми и майка ми заповед за арест, обиск, или какъвто и да е друг документ, даващ им правото да нахлуят в дома ни. След обстоен обиск, продължил повече от 5 часа, изземат всички компютри, мобилни устройства и пари (лични спестявания на семейството), дори кредитни и дебитни карти\", пише Виктория.Бащата е изведен от дома си. След това е обискиран офиса на фирмата му на ул. \"Любляна\". От офиса са иззети всички компютри, цялата касова наличност на фирмата, заплатите на служителите и пари на клиенти.\"Шокирани от случилото се, отидохме до офиса и именно там намерихме подхвърлена в целия хаос от претърсването заповед за задържане и претърсване, както и протоколи за иззетите от там вещи. В постановлението на Върховна касационна прокуратура пишеше: \"След задържането Росен Йосифов да бъде настанен в помещенията на ОС \"ИН\" Сектор \"Арести\" - София, бул. \"Г.М. Димитров\" 42\", описва преживяното дъщерята на обвиняемия.По време на първото дело, на което се обсъжда мярката за неотклонение адвокатите прочитат, че в документите, изпратени от САЩ, се описват криминални деяния на 14 румънски граждани. Един от тях е бил клиент на фирмата на арестувания българин.Според твърденията на американските власти българинът е бил съучастник на тези румънски граждани и им е помагал \"да изперат\" средствата си, придобити от криминална дейност.Според обвинителния акт въпросните румънци са измамили американски граждани, като са публикували фалшиви обяви за продажба в интернет аукциони, а спечеленото са инвестирали в Биткойни (виртуална валута) в САЩ. Един от румънците продава биткойните на българския търговец на електронна валута. Румънският клиент започва да пише имейли до фирмата, че иска да продава още Биткойни, и от нея му отговарят, както на всеки клиент, разказва дъщерята на арестувания.\"Ще оставя на вас да намерите връзката между клиента, организирана престъпна група и пране на пари, защото аз не я намирам - нито логически, нито от изпратените от САЩ документи и доказателства. Такива просто липсват\", описваПървото заседание на делото е било седмица след ареста - на 18 декември 2018 г. Тогава е било обсъдено дали да бъде екстрадиран в САЩ. Според твърдението на съдиите в България, те не гледат дали обвиняемият ни сънародник е виновен или невинен по обвиненията на САЩ.Българските магистрати решават дали да изпратят българина в САЩ на базата дали е спазена процедурата по искане за екстрадиция (т.е. дали Прокурата на САЩ е изпратила всички документи, изисквани по закон).\"Тях дори не ги интересува дали изпращат невинен човек на другия край на света. Една много важна подробност е, че баща ми дори не говори английски - не може да се защити, не може да разбере защо го съдят и какво искат от него, ако дори му стане лошо, не може да обясни какво му е\", пише дъщерята.По случая има създадена петиция.", "date": "2019.01.28", "title": "Още един българин застрашен от екстрадиция в САЩ"}
{"url": "https://news.bg/politics/balgariya-da-izleze-s-pozitsiya-za-venetsuela-nastoya-abv.html", "text": "По време на мандата си президентът не може да се обявява за какъвто и да е модел на управление. Това заяви лидерът на АБВ Румен Радев по повод за втората година от встъпването му в длъжност, който обяви, че би подкрепил нов модел на управление.Обезпокояващо за АБВ е, че никой от Партията на европейските социалисти не е излязъл с позиция по случая с  в обща схема с фалиралата КТБ, коментира Петков по вътрешно политически теми.Ако международната общественост допусне с принуда да бъдат извършени нови парламентарни избори, Европа ще стане съучастник в свалянето на легитимно избрани държавни глави, коментира Петков по повод ситуацията с двамата президенти във Венецуела.Грубо се нарушава суверенитетът на държави, като този на най-богатата страна на нефт -Венецуела, коментира Пламена Заячка. Според Румен Петков решения против волята на венецуелските граждани са неприемливи.Ултиматумите от страна на Франция, Германия и Великобритания са груба намеса във вътрешните работи. От АБВ категорично изразиха позиция, че международните проблеми се решават с диалог.Заячка оспори евентуална военна интервенция във Венецуела и определи подобни действия като недопустими. От АБВ настояват с такава позиция да излезе нашето правителство. Петков настоява въпросът да спре да се държи като гумен печат на правителството.На предстоящата среща на министрите на вътрешните работи в Брюксел България трябва да излезе с позиция на разума, убедена е Заявка. ЕС не е функция на задокеанските ни партньори, а трябва да води самостоятелна външна политика.АБВ не са доволни и от сроковете във фаза 3 на . Сроковете са абсолютно нереалистични. Стратегията за развитие на енергетиката предполага стратегия за развитие на обемите за пренос на газ. Предвиждат се по-високи цени на газопреносната мрежа, отколкото са в момента. Икономическата логика за участие в проекта при такива параметри няма как да не обрече фазата на провал, отбелязаха от партията. 400 км изграждане на газопровод е порочна процедура, предполага много съмнения и дискредитира на България пред европейските ни партньори и пред Русия като доставчик, заяви Румен Петков.На предстоящите избори за нов Европейски парламент АБВ ще се бори за мир, демилитаризира, ненападение, Европа на диалог и Европа на принципите.", "date": "2019.01.28", "title": "България да излезе с позиция за Венецуела, настоя АБВ"}
{"url": "https://news.bg/regions/v-plen-na-gripa-padna-i-montana.html", "text": "Грипна епидемия е обявена и в областите Монтана и Враца.Учебни занятия в училищата в областта няма да има от утре до 4 февруари включително.До второ нареждане в област Враца и област Монтана се преустановяват детските и женските консултации, свижданията в лечебните заведения за болнична помощ, плановите операции и провеждането на профилактични имунизации.РЗИ-Хасково удължава срока на епидемията до 30 януари, до тогава и училищата остават затворени.В Ямбол мерките в борбата с грипа остават в сила, но от утре учениците ще бъдат в класните си стаи.Към днешна дата грипна епидемия е обявена на територията на областите Благоевград, Бургас, Варна, Велико Търново, Видин, Враца, Добрич, Кърджали, Кюстендил, Пазарджик, Плевен, Пловдив, Разград, Русе, Сливен, Смолян, Софийска област, София-град, Стара Загора, Хасково, Шумен, Ямбол, както и на територията на община Луковит.Припомняме, че по-рано днес от Министерство на образованието обявиха, че  заради грипната ваканция.От днес във ваканцията са учениците и от областите Велико Търново, Русе, Разград, Добрич и Кърджали.Въпреки грипната епидемия обаче от Центъра за градска мобилност съобщиха, че през ваканцията на учениците. ", "date": "2019.01.28", "title": "В плен на грипа падна и Монтана"}
{"url": "https://news.bg/world/feysbuk-bori-namesata-na-evroizborite-s-novi-instrumenti.html", "text": "\"Фейсбук\" разкри нови инструменти за борба с онлайн политическата намеса на изборите за Европейски парламент на 23-26 май, информира АФП.Това е част от кампания на социалната мрежа в отговор на растящия натиск да обуздае дезинформацията.Вицепрезидентът на технологичния гигант Ник Клег, бивш вицепремиер на Великобритания, заяви в реч, че методите ще бъдат достъпни от края на март. Той добави, че ще \"направят политическото рекламиране във \"Фейсбук\" по-прозрачно\".Клег поясни, че тези инструменти ще покриват и проблеми с реклами, \"които изрично не подкрепят един кандидат или политическа партия, но се фокусират върху политизирани теми като имиграцията\".Тези реклами ще бъдат съхранявани в сървър за период до 7 г., включително с подробности до кого са достигнали и конкретна дата на купувача на рекламата.\"Фейсбук\" е критикуван, че е бил използван като платформа за разпространение на дезинформация, включително и на президентските избори в САЩ през 2016 г.", "date": "2019.01.28", "title": "\"Фейсбук\" бори намесата на евроизборите с нови инструменти"}
{"url": "https://news.bg/regions/dvama-postradaha-pri-katastrofa-na-botevgradsko-shose.html", "text": "Двама души пострадаха при катастрофа на бул. \"Ботевградско шосе\" в София, съобщи Нова телевизия.Пострадали са шофьорите и на двата автомобила.Единият от водачите е откаран в ИСУЛ. Причините за инцидента се изясняват.", "date": "2019.01.28", "title": "Двама пострадаха при катастрофа на \"Ботевградско шосе\""}
{"url": "https://news.bg/crime/polovin-godina-po-kasno-izpravyat-pred-sada-mazha-prebil-do-smart-zhena-ot-aytos.html", "text": "Половин година по-късно изправят пред съда мъжа, пребил до смърт жена от Айтос.Припомняме, срещу 27-годишния Теньо Е. беше повдигнато обвинение, че  по особено жесток начин майката на детето си - 19-годишната Ивета Т. След задържането си мъжът направи пълни самопризнания. Той  с мотивите, че може да се укрие или да извърши друго престъпление.Заседанието по делото е насрочено за 30 януари.За подобно деяние законът предвижда наказание \"лишаване от свобода\" от петнадесет до двадесет години, доживотен затвор или доживотен затвор без замяна.", "date": "2019.01.28", "title": "Половин година по-късно изправят пред съда мъжа, пребил до смърт жена от Айтос"}
{"url": "https://news.bg/int-politics/yadrenite-orazhiya-na-sasht-parvite-yadreni-boyni-glavi-s-malka-moshtnost-sa-proizvedeni.html", "text": "САЩ са започнали да произвеждат нова ядрена бойна глава със заряд с малка мощност за ракетите си Trident, която защитниците на контрола на оръжията предупредиха, че би могла да понижи прага за ядрен конфликт, пише в. \"Гардиън\".Националната администрация за ядрена сигурност (NNSA) на САЩ обяви в имейл, че е започнала производството на оръжието в завода за ядрени оръжия Pantex в щата Тексас, както беше наредено от прегледа на ядрените сили на президента Доналд Тръмп през миналата година.NNSA уточни, че първата от новите бойни глави е слязла от производствената линия и че първата партида ще бъде доставена по график преди края на септември.Новото оръжие W76-2 е модификация на съществуващата бойна глава на Trident. Стивън Йънг, който е високопоставен представител на Вашингтон в Съюза на загрижените учени, заяви, че нейната мощност най-вероятно е била намалена чрез отнемането на една степен от оригиналното двустепенно термоядрено устройство W76. Резултатът е намаляването на нейната експлозивна мощност от 100 килотона тротилов еквивалент до приблизително пет - около една трета от мощността на бомбата, хвърлена над Хирошима.Администрацията на Тръмп твърди, че разработването на оръжие с малка мощност ще направи ядрената война по-малко вероятна, като даде на САЩ по-гъвкаво възпиращо средство. Това би противодействало на всяко възприятие на врага (особено на руснаците), че САЩ ще избягват да използват своя страховит ядрен арсенал в отговор на ограничена ядрена ятака, защото всичките техни ракети са в диапазон от стотици килотони и \"твърде големи, за да се използват\", защото биха причинили огромни цивилни жертви.Оръжията с малка мощност \"помагат да се гарантира, че потенциалните противници не възприемат никакво възможно предимство при ограничена ядрена ескалация, което прави използването на ядрени оръжия по-малко вероятно\", се изтъква в прегледа на ядрените сили от 2018 г.Мнозина критици твърдят, че това е оптимистичен сценарий, който предполага, че няма да има погрешна преценка от страна на САЩ.\"Има много други сценарии, особено с президент, който се гордее с непредсказуемостта си и буквално попита: \"Защо не можем да използваме нашите ядрени оръжия?\", коментира Йънг.Ханс Кристенсен, който е директор на проекта за ядрена информация във Федерацията на американските учени, заяви, че новата бойна глава е отбелязала рязко прекъсване от политиката на администрацията на Барак Обама да не се произвеждат нови ядрени оръжия или способности. Той каза, че това рискува започване на въоръжена надпревара с Русия, включваща по-малки ядрени оръжия.", "date": "2019.01.28", "title": "Ядрените оръжия на САЩ: първите ядрени бойни глави с малка мощност са произведени"}
{"url": "https://news.bg/regions/proveryavat-stroezhite-i-v-sv-sv-konstantin-i-elena.html", "text": "От Дирекция национален строителен надзор проверяват строителството в курорта \"Св. Св. Константин и Елена\", съобщиха от ДНСК.Проверката на нов обект в курорта от Северното Черноморие е започнала от петък - 25 януари. Тя се прави от регионална дирекция Национален строителен контрол - Варна.По-рано през деня и бургаската дирекция за строителен надзор започна проверка на издадените документи за строеж в района на къмпингите \"Арапя\", \"Градина\" и \"Алепу\" от общините Царево и Созопол.Припомняме, по време на тази проверка стана ясно, че инвеститорът, който твърдеше, че укрепва  в \"Алепу\".", "date": "2019.01.28", "title": "Проверяват строежите и в \"Св. Св. Константин и Елена\""}
{"url": "https://news.bg/comments/vav-venetsuela-se-igrae-ragbi-a-es-izleze-po-tsvichki.html", "text": "Да фалираш една обикновена държава, когато си социалист, не предполага кой знае какви усилия. Изисква се преди всичко придържане към тоталитарния лексикон и търпение. Но да доведеш до банкрут страната, която е с доказано най-големи петролни залежи в света, то за това е необходимо нещо повече: нещо като талант, нещо като дарба. Явно такъв висок порядък от качества имаха и Уго Чавес, и неговият наследник Николас Мадуро, които последователно успяха да съсипят Венецуела.Тя винаги е била създадена, за да бъде богата държава, но не и според управляващите я социалисти. Венецуела е южно-американската Шехерезада, която едва ли е щяла да си губи времето в приказки, ако е знаела, че е полегнала върху петрол. А когато го е разбрала, вместо принцът, целувката и свободата са дошли социалистът, насилничеството и робството.А когато принцът се окаже социалист, половата топлина от акта с триглавия змей изведнъж се оказва приемлива перспектива.В света на геополитиката обаче приказните сюжети са по-скоро рядкост, за сметка на прагматичните интереси. И прозрачни такива от случващото се във Венецуела, разбира се, имат САЩ. Какви са външно-политическите приоритети на Вашингтон спрямо южно-американската страна?На първо място, открай време САЩ се опитват да разбият тоталитарната ос Куба - Венецуела. Това вече така или иначе се случва покрай кадровите промени по върха на кубинската държава, започнали отпреди няколко години. Но САЩ винаги са приемали тоталитарните Куба и Венецуела като бръснарското ножче, озовало се непосредствено близо до врата на американския организъм. Вашингтон не смята, че въпросното ножче е остро, а по-скоро съображенията са му свързани с ръката, която го задвижва (като при Кубинската криза от 60-те на миналия век).На второ място, САЩ възприемат една фалирала държава като Венецуела, която има крещяща нужда от чужди пари, като удобен плацдарм за политиката на икономическо донорство на Китай (т.нар. \"Go out\"). От 2008-ма година насам, според данни на Bloomberg, Пекин е отпуснал за около 70 млрд. долара заеми на Каракас, използвани основно за разработването на инфраструктурни обекти и наличните в страната петролни находища.На трето място, САЩ се опитват да ограничат руското влияние във Венецуела. От 2006-та година насам Русия под формата на заеми и кредити е наляла около 17 млрд. долара в страната (ако се борави с по-дълъг период от време, сумата надминава 30 млрд. долара). В замяна на парите, които дава, Москва, подобно на Пекин, е придобила дялове в поне пет венецуелски петролни находища (наличен е и руски интерес спрямо газовите находища около Карибите). Последният договор, подписан между Русия и Венецуела, е от декември миналата година, когато Москва се ангажира да инвестира 6 млрд. долара в петролния и други сектори на Венецуела (като този за извличането на благородните метали).Каракас е и винаги гостоприемен за руско военно присъствие (декември месец м.г. до столицата на страната имаше разположени два стратегически бомбардировачи Tу-160, имащи възможност да експлоатират ядрено оръжие). В Южна Америка именно Венецуела е страната, която е най-големият оператор на руско военно оборудване (макар и постоянно отлаган, в държавата се планира създаването на фабрика на Калашников, произвеждаща АК-47).Ако можем да обобщим, в отношението на САЩ спрямо Венецуела (пък и Южна Америка) лесно се разпознава отколешната доктрина \"Монро\". Или с други думи, ако спрямо източното полукълбо Вашингтон разсъждава на принципа \"чуждото е общо\", то по отношение на Западното полукълбо САЩ мислят иначе: \"моето си е мое\". Какво ще се случи в Сирия, например, е от драматично по-слаб интерес за американците, отколкото това какъв ход ще приемат събитията във Венецуела.В този смисъл, с признаването на опозиционния лидер Хуан Гуайдо като действащ временен президент, администрацията на Тръмп действа логично и последователно. Американската реакция просто не е изненадваща.За разлика от нея, реакцията на ЕС бе закъсняла и спъната. Ако по обясними причини първото е ясно защо, то второто бих мотивирал по следния начин. В изявлението на \"външния министър\" на ЕС Федерика Могерини имаше поне едно крещящо противоречие. А именно: в спомената позиция хем не се признава легитимността на действащия президент Николас Мадуро, хем му се дава картбланш да свика нови избори. Но може ли субект, който си приел за нелегитимен, да свиква избори?Кашата е пълна: ЕС по принцип не счита Мадуро за легитимен президент (т.е съюзът смята, че той не е спечелил честно избори), но го натоварва с легитимни функции (т.е съюзът го призовава да свика и организира нови избори).Позицията на ЕС може да изглежда като опит за демократизъм и консенсус, но всъщност връща инициативата в ръцете на Николас Мадуро. Оттук произтича сравнителния наивитет на ЕС, понеже отношението на съюза по казуса почива на сбъркана представа за демократичния ресурс, наличен в институционалната рамка на Венецуела. А той е остро дефицитен, понеже освен от наличния диктатор, събитията в страната зависят от свързани с него структури: военните и Върховния съд. И двете, както подобава на команден апарат от тоталитарен тип, са много по-свързани с политическото статукво (Николас Мадуро), отколкото с опонентите му (около Хуан Гуайдо).Иначе изборите са нещо безценно, но погледнато стратегически те не трябва да изпреварват изграждането на институциите, които могат да гарантират тяхното честно провеждане. Иначе изборите се превръщат в едно просто \"бюлетино-пускане\" и \"бюлетино-броене\", в което печели статуквото.С други думи, ЕС отново сложи каруцата пред коня. А ако южно-американската Шехерезада чака спасение срещу социалистите, то това спасение няма да дойде от Стария континент, защото във Венецуела се играе ръгби, а ЕС излезе на терена по пачка и цвички.", "date": "2019.01.28", "title": "Във Венецуела се играе ръгби, а ЕС излезе по цвички"}
{"url": "https://news.bg/regions/boryat-se-za-zhivota-na-rabotnik-padnal-ot-stroezh-v-kranevo.html", "text": "Борят се за живота на работник, паднал от строеж в Кранево, предаде БНР.52-годишният мъж полетял от близо 3 метра височина по време на работата си в хотелски комплекс.Той е пострадал сериозно и има опасност за живота му. Към момента е настанен в МБАЛ \"Св. Анна\" във Варна.Инспекцията по труда в Добрич е уведомена за случая. Образувано е досъдебно производство.", "date": "2019.01.28", "title": "Борят се за живота на работник, паднал от строеж в Кранево"}
{"url": "https://news.bg/health/panik-buton-vav-vsichki-novi-lineyki-obeshta-ananiev.html", "text": "Филиалът на спешна помощ в Горна Оряховица вече ще бъде с 24-часова физическа охрана. Това съобщи министърът на здравеопазването Кирил Ананиев във Варна по повод нападението над фелдшер през миналата седмица.Нападението над медицински лица е деяние, което не трябва да се случва повече, категоричен бе той. Кирил Ананиев изрази надежда и ефективно в такива случаи.Припомняме, изказването му е по повод  в Горна Оряховица, който доведе до  - 27 от ощо 50-те души персонал вече са подали заявления за напускане. По тази причина днес стана ясно, че лекарите в града ще бъдат  по време на нощните си дежурства, за да се предотвратят повторни случаи на агресия.За да се подобри сигурността на спешните медици, новите линейки ще бъдат оборудвани с паник-бутони, съобщи здравният министър и допълни, че в момента се уточнява как да бъдат разпределени , които ще бъдат доставени за модернизацията на Спешната помощ. Министърът увери, че държавата работи и за осигуряването на възможност в спешната помощ да работят парамедици. ще бъде готова най-късно в началото на 2020 г., посочи още Ананиев и допълни, че за повечето лотове от системата вече са в ход обществени поръчки, в това число и за електронната карта, електронното досие и електронната рецепта.По отношение на белодробните трансплантации министър Ананиев заяви, че по-голямата част от обучението на медицински специалисти във Виена ще завърши през тази година. В средата на следващата година се очаква България вече да има свои специалисти, които да извършват трансплантация на бял дроб. Дотогава всяка година до пет души ще могат да бъдат Стана ясно и че е готова новата Наредба за специализациите. Министерството на здравеопазването ще финансира придобиването на специалност, ще може да прави политика както по отношение на специалностите, които са дефицитни, така и по отношение на регионите, в които има недостиг на медици.Тази Наредба е очаквана, защото тя ще реши и въпроси, свързани с договорите, с начина на провеждане на конкурсите за кандидат-специализантите, както и други проблеми, които години наред са пренебрегвани, коментира Кирил Ананиев.По отношение на казуса с  министърът съобщи, че незабавно е разпоредил Изпълнителна агенция \"Медицински одит\" да извърши проверка.По време на посещението си във Варна Ананиев заедно с министъра на образованието и науката Красимир Вълчев и кмета на града Иван Портних откриха Център по интервенционална рентгенология в УМБАЛ \"Св. Марина\".\"Това е една модерна лаборатория, която ще спаси живота на много хора. Тук ще се обучават и много студенти. С подобна апаратура ще можем да задържаме и младите лекари в страната. В МУ-Варна се обучават студенти от 48 държави в света. Трябва да се гордеем с това, което се прави, защото това е бъдещето\", заяви ректорът на МУ-Варна проф. Красимир Иванов.Високотехнологичният център ще бъде от изключително значение както за лечението на пациенти от Североизточна България, така и за съвременното обучение на студенти, специализанти и докторанти. В центъра ще се извършват всички видове инвазивни процедури по образен контрол.Новата ангиографска апаратура ще помогне за извършване на различни съдови и несъдови интервенции. Предвижда се извършването и на най-модерните процедури в областта на онкологията.", "date": "2019.01.28", "title": "Паник-бутон във всички нови линейки обеща Ананиев"}
{"url": "https://news.bg/world/sasht-i-talibanite-s-printsipno-sporazumenie-za-ramkata-na-mirniya-dogovor.html", "text": "Представители на САЩ и талибаните са постигнали принципно съгласие за работната рамка за мирен договор, пише \"Ню Йорк таймс\".С договора талибаните ще гарантират, че афганистанската територия няма да бъде използвана от терористи. Той също така може да включва пълно изтегляне на американските войски в замяна спиране огъня и започване на преговори на талибаните с афганистанското правителство, съобщи главният преговарящ от страна на САЩ Залмай Халилзад в интервю за американското издание в Кабул.\"Имаме план на работната рамка, която ще бъде подготвена преди да се превърне в споразумение\", каза той. Халилзад поясни, че талибаните са се ангажирали да направят всичко необходимо за предотвратяване използването на Афганистан като плацдарм от международни терористични организации и джихадисти за нападения. По думите му все още трябва да се договорят подробностите.Високопоставен американски представител разкри, че делегацията на талибаните е поискала време, за да обсъдят с ръководството на движението искането на САЩ за започване на преговори с афганистанското правителство и за спиране на огъня като част от окончателното споразумение. Представителят добави, че американците са заявили ясно пред талибаните, че всички въпроси, които обсъждат, са \"взаимосвързани\" като част от \"пакетно споразумение\".Източници от талибаните заявиха, че са договорени още подробности за американското военно изтегляне, но днес американски представители обявиха, че тези детайли все още не са обсъдени.Халилзад се върна в Афганистан в неделя, за да запознае правителството в Кабул след шест дни на разговори с делегацията на талибаните в Доха, Катар.След разговорите с Халилзад, президентът на Афганистан Ашраф Гани изрази безпокойството си в обръщение към нацията, че мирното споразумение може да бъде претупано. Той припомни, че предишни договорености са завършвали с кръвопролития, включително когато Съветският съюз се изтегляше от страната.\"Искаме мир бързо, искаме го скоро, но ние също желаем благоразумие. Благоразумието е важно, за да не повторим грешките от миналото\", предупреди Гани.Халилзад изброи стъпките в работната рамка: талибаните няма да допуснат Афганистан да бъде използван от терористи за нападения в чужбина; изтегляне на САЩ от страната, но само ако талибаните започнат преговори с афганистанското правителство и се съгласят на трайно спиране на огъня.Последните две точки са проблематични, тъй като талибаните продължават да се съпротивляват. Делегацията на талибаните в Катар обяви, че ще трябва да обсъдят тези подробности с ръководството.Но принципното споразумение за обсъждането им се разглежда като пробив след години на провалени опити, обявиха американски и афганистански представители.Халилзад отбеляза, че се опитва да убеди талибаните да обсъдят тези точки директно с афганистанското правителство.", "date": "2019.01.28", "title": "САЩ и талибаните с принципно споразумение за рамката на мирния договор"}
{"url": "https://news.bg/bulgaria/358-proverki-na-pazari-za-zhivi-zhivotni-izvarshi-babh-za-godina.html", "text": "През 2018 г. Българската агенция по безопасност на храните (БАБХ) извърши над 358 проверки на пазари за живи животни. Надзорът върху пазарите е засилен, за да се следи за спазването на правилата за здравеопазване и хуманно отношение към животните.Съставени са общо 70 акта за установяване на административно нарушение и са издадени 6 предписания.Установените 76 нарушения са свързани основно с продажба на животни на нерегламентирани места, търговия с животни без здравни документи и документи за транспорт, както и превоз на животни в нелицензирани транспортни средства. При някои от пазарите е установено, че нямат сключен договор с ветеринарен лекар за ветеринарномедицинско обслужване.Част от проверките са извършени съвместно с органите на МВР и местната власт. Има възбранени животни и санкционирани собственици. В няколко от случаите е сезирана Националната агенция по приходите.БАБХ ще продължи да осъществява строг контрол на местата за търговия на животни, за да гарантира спазването на българското законодателство и на правилата за здравеопазване и хуманно отношение към животнитеОт Агенцията по храните напомнят, че нерегламентираното движение и търговия с живи животни крие огромен риск от разпространение на заболявания по животните и при човека.", "date": "2019.01.28", "title": "358 проверки на пазари за живи животни извърши БАБХ за година"}
{"url": "https://news.bg/disasters/trima-zaginali-i-nad-170-raneni-ot-tornado-v-kubinskata-stolitsa-havana.html", "text": "Най-малко трима души са загинали и над 170 са ранени от торнадо, което удари кубинската столица Хавана, съобщава \"Индипендънт\".Няколко квартала в града са силно засегнати от циклона, който е дошъл от Мексиканския залив в неделя вечер, според местните медии.Кубинският президент Мигел Диас-Канел коментира, че трима души са загинали, а десетки са в болници, като щетите са сериозни.Съобщава се за унищожени покриви на сгради, преобърнати коли и наводнени улици в няколко квартала на Хавана. Посочва се и че няколко района в града са с прекъснато електрозахранване, а на други места има изолирани свлачища.Ветровете са достигнали над 95 км в час. \"Хората чуваха звук, който наподобява реактивен двигател и усетиха промените в налягането на околната среда\", коментира Армандо Каймарес, от кубинския метеорологичен институт.Торнадото е сравнително рядко явление в Хавана, въпреки че градът е засяган от феномена в миналото.Най-известната буря е от декември 1940 г., когато торнадо преминава през града, убивайки 20 души и ранявайки повече от 200 души в близкия град Бехукал.", "date": "2019.01.28", "title": "Трима загинали и над 170 ранени от торнадо в кубинската столица Хавана"}
{"url": "https://news.bg/world/gartsiya-pusna-darzhavni-obligatsii-za-parvi-pat-ot-priklyuchvaneto-na-programata.html", "text": "Гърция емитира държавни облигации с петгодишен матуритет. Това обяви източник от финансовото министерство на балканската държава, цитиран от АФП.Това е първата подобна мярка от приключването на последната спасителна програма през август 2018 г.Източникът потвърди информацията пред осведомителната агенция, но не съобщи конкретната стойност.Според разпространяваната информация емисията е на стойност между 2 и 2,5 милиарда евро. ", "date": "2019.01.28", "title": "Гърция пусна държавни облигации за първи път от приключването на програмата"}
{"url": "https://news.bg/regions/arestuvaha-mazh-darzhal-kato-zalozhnitsa-zhena-v-slivnitsa.html", "text": "Арестуваха мъж, държал като заложница жена в Сливница, предаде Областната дирекция на МВР в София-област.Около 16 часа на 25 януари жителка на Сливница потърсила помощ от полицията. Тя съобщила, че през последните три денонощия била заключена в жилището си от мъжа, с когото живее на семейни начала. Освен това жената системно била пребивана и заплашвана с убийство.Заложницата успяла да избяга едва след като 38-годишният й партньор заспал.На мястото бил изпратен полицейски екип, който иззел веществени доказателства, които потвърждавали версията на пострадалата.Междувременно мъжът, който бил криминално проявен, напуснал дома си и се наложило да бъде обявен за общодържавно издирване.Той бил задържан в автомобила си на територията на града. Служителите на реда установили, че мъжът шофира след употреба на наркотици, поради което срещу него е образувано бързо производство.Той е задържан за 24 часа. По случая е образувано досъдебно производство.", "date": "2019.01.28", "title": "Арестуваха мъж, държал като заложница жена в Сливница"}
{"url": "https://news.bg/crime/razpitaha-hristo-ivanov-po-deloto-za-vaksinite.html", "text": "Съдиите разпитаха и бившия правосъден министър Христо Иванов от кабинета \"Борисов-2\" по делото срещу бившия здравен министър Петър Москов, съобщи БНР.Москов заедно със заместника си Адам Персенски, е подсъдим за бартера на ваксини между Турция и България през 2015 година. Според прокуратурата с договора, подписан от Москов, е ощетен бюджетът с над 300 милиона лева.\"Никога и по никакъв начин не съм си позволявал и в качеството си на министър, и сега, да предпоставям решения на съда. Казвам само, че делото няма нищо общо с качеството и вида на ваксините. Те са същите, които винаги са правени на българските деца, а оттам нататък обвинението срещу мен дали правилно съм внесъл ДДС от бюджета на министерството в Републиканския бюджет, това е нещо, което съдът ще прецени\", коментира след края на заседанието Петър Москов.Причината по това дело да бъдат разпитвани различни министри от кабинета \"Борисов-2\", е, че решението за бартера с Турция е одобрено от целия кабинет. В списъка на прокуратурата за разпит е и премиерът Бойко Борисов.Петър Москов е обвинен за това, че през 2015 г. в качеството си министър на здравеопазването не е изпълнил служебните си задължения. Обвинението е, че Москов е  \"Пентаксим\" - 0.5 мл.\" и 100 хил. дози ваксина за \"Хепатит Б\" - \"Еувакс Б\", като обаче ваксините не са разрешени за употреба на територията на България. Поради това не биха могли да отговорят на нуждите на имунизационния календар в страната.Заради действията на Москов според прокуратурата здравното ведомство е ощетено с 325 233,87 лв.Второто обвинение срещу бившия здравен министър е, че на 27 ноември 2015 г. като помагач умишлено е  за дарение на 5 000 000 дози ваксини \"БЦЖ\".Третото обвинение на Москов е за периода 20 юни 2016 г. - 1 юли 2016 г., като министър на здравеопазването и принципал на \"Бул Био НЦЗПБ\" ЕООД, не е упражнил нужния контрол върху работа на лица, на които е възложено управлението на обществено имущество.", "date": "2019.01.28", "title": "Разпитаха Христо Иванов по делото за ваксините"}
{"url": "https://news.bg/int-politics/severna-koreya-napomnya-na-podanitsite-si-che-shte-gi-ekzekutira-za-gledane-na-yuzhnokoreyska-televiziya.html", "text": "Северна Корея възхвалява своите затоплящи се отношения с Южна Корея с кадри на Ким Чен-ун, срещащ се с колегата си Мун Дже-ин, показани в държавните медии.Но това не означава, че наказанията ѝ ще бъдат по-малко тежки за поданиците на комунистическата държава, които се осмеляват да гледат южнокорейски телевизии.Хората, които извършват това престъпление, все още могат да бъдат хвърлени в затвора, в трудов лагер или да бъдат екзекутирани, както полицейски служители са напомнили на жителите по време на лекции в провинция Южен Хуанхе този месец.Радио Свободна Азия наскоро съобщи за лекциите, в които официални лица са настояли жителите \"да се въздържат от гледане на упадъчни видеоматериали на капитализма ... които са проникнали в комунистическата държава от Южна Корея\" според един от източниците.Тези материали могат да достигнат севернокорейците по различни пътища, включително чрез черни пазари и дори по въздушен път. Южнокорейски правозащитници отдавна използват балони за пренасяне на забранени материали през границата.Тези забранени материали са включвали брошури, осмиващи комунистическия режим в Северна Корея, както и флашки, на които са качени южнокорейски сериали. Подобни телевизионни програми могат да разкрият на севернокорейците колко по-добре живеят техните етнически братя на юг.Не е изненадващо, че властващият комунистически клан в Пхенян намира балоните за вбесяващи, а граничари стрелят по тях в небето.Севернокорейците, които живеят близо до границата с Южна Корея, също така могат да получават телевизионни и радио сигнали от юг чрез манипулиране на честотите на телевизорите си.По време на лекциите си полицията е напомнила на хората, че всеки, независимо от техния статут, ще бъде наказан.През 2014 г. 10 високопоставени членове на управляващата партия бяха екзекутирани за гледане на южнокорейски сапунени опери.", "date": "2019.01.28", "title": "Северна Корея напомня на поданиците си, че ще ги екзекутира за гледане на южнокорейска телевизия"}
{"url": "https://news.bg/int-politics/v-evropeyskiya-parlament-nominirat-tsipras-i-zaev-za-nobelova-nagrada-za-mir.html", "text": "Лидери на три парламентарни групи в ЕП - социалисти и демократи (S&D), Зелените и обединената европейска левица - Северна зелена левица (GUE-NGL) номинират премиерите на Гърция и Македония, Алексис Ципрас и Зоран Заев за Нобелова награда за мир, съобщава European Western Balkans.Парламентите на двете страни ратифицираха , постигнато през юни миналата година. От правителството на Македония се очаква да уведоми международните организации и държавите-членки на ЕС за промяната на официалното й име в Република Северна Македония.Удо Булман (S&D), Ска Келер (Зелените) и Габи Зимер (GUE-NGL) подчертават в съвместно изявление, че споразумението завършва един дълъг спор и допринася за стабилността на региона на Западните Балкани.Според тях споразумението е \"модел за мирно разрешаване на международни спорове чрез диалог и взаимни компромиси\". Те подчертаха политическата смелост на Ципрас и Заев в настояването им за диалог въпреки противопоставянето на националистите в двете страни.\"Във време на популизъм, в което много политици се стремят само към краткосрочни избори, това е доказателство за голяма политическа зрялост и отговорност\", коментира Булман.\"Историческото споразумение за спора за името между Скопие и Атина е огромен успех, който ще подобри бъдещето на двете страни, ще укрепи Европа и ще допринесе за поддържането на мира на нашия континент. Според мен това изключително постижение, което заслужава Нобеловата награда за мир\", допълва той.", "date": "2019.01.28", "title": "В Европейския парламент номинират Ципрас и Заев за Нобелова награда за мир"}
{"url": "https://news.bg/crime/investitor-stroi-hotel-dokato-ukrepva-plazh-alepu.html", "text": "Докато укрепва свлачището на плаж \"Алепу\", инвеститорът строи и хотелски комплекс. Това установи проверка на място установи, съобщи bTV.От днес започнаха проверки на място в морските общини Созопол и Царево за допуснатите строежи на брега на морето. Официално са спрени трите строежа - на плаж \"Алепу\", край къмпинг \"Градина\" и в боровата горичка край къмпинг \"Арапя\".Край \"Арапя\" строителството е спряно заради мерки за безопасност, тъй като липсва ограда. А на къмпинг \"Градина\" изграждането на ресторант край плажа беше доброволно спряно.Експерти на дирекцията по строителен контрол ще проверяват документацията на обектите.Ако открият сериозни нарушения, ще бъде сезирана прокуратурата.Малко по-късно от ДНСК-Варна съобщиха за .Припомняме, след  през деня от регионалната Дирекция национален строителен контрол започнаха проверки на три плажа - \"Градина\", \"Арапя\" и \"Алепу\".Оказа се, че зимният период е изключително благодатен за унищожаване на дюни. На , информира директорът на  Тонка Атанасова.След това започнаха \"да валят\" сигнали за строежи или нередности и в другите плажове - , \"\", \"Алепу\".", "date": "2019.01.28", "title": "Инвеститор строи хотел докато укрепва плаж \"Алепу\""}
{"url": "https://news.bg/regions/poseshteniyata-na-adres-da-se-plashtat-iskat-lekari-ot-veliko-tarnovo.html", "text": "Районната колегия на Българския лекарски съюз във Велико Търново иска да се заплащат посещенията на спешните медици на домашни адреси на пациенти, които не са в тежко състояние, да се заплащат, предаде БНР.Според лекарите тази мярка ще ограничи агресията срещу лекарите.Поводът са в Горна Оряховица след поредното  по време на нощно дежурство. 27 медици от града вече подадоха оставки от общо 50 души персонал.Днес пък стана ясно, че те ще бъдат  по време на нощните си дежурства, за да се предотвратят повторни случаи на агресия.По думи на председателя на Районната лекарска колегия във Велико Търново д-р Христо Димитров лекарите, станали жертва на посегателство, ще получат безплатна правна помощ.Всеки наш член, получил физическа или вербална заплаха, насилие или друго въздействие, ще получи нашата защита в рамките на правото, увери той и допълни, че ако агресията към медиците продължава, след няколко месеца няма да имат кого да бият в лекарските кабинети.От своя страна директорът на Центъра за спешна помощ във Велико Търново д-р Валентина Хаджирадева увери, че исканията на лекарите за охрана ще бъдат изпълнени.Министър Ананиев даде съгласие за осигуряване на средства за назначаване на физическа охрана във филиала- нещо, което досега не се е случвало никъде в страната, поясни тя.Все още обаче не е ясно кога това ще бъде извършено на практика.", "date": "2019.01.28", "title": "Посещенията на адрес да се плащат, искат лекари от Велико Търново"}
{"url": "https://news.bg/world/nato-kani-severna-makedoniya-savsem-skoro.html", "text": "Бивша югославска република Македония може да очаква покана за присъединяване към НАТО скоро, след като Гърция ратифицира Преспанското споразумение.Това обяви генералният секретар на НАТО Йенс Столтенберг пред \"Политико\", цитиран от вестник \"Катимерини\".\"Ние ще подпишем протокол за присъединяване към НАТО, ние можем да направим това скоро\", каза той.Столтенберг обаче отбелязва, че 29-те парламента на държавите членки трябва да одобрят процеса, ратификацията ще \"отнеме известно време\". Той припомни, че на Черна гора й е отнело около година да се присъедини към алианса през 2017 г.\"Щом се подпишем под протокола за присъединяване, Скопие ще започне да сяда на масата\", добави той.През миналата седмица Скопие също желае да се присъедини към ЕС, като очаква преговорите да започнат това лято.", "date": "2019.01.28", "title": "НАТО кани Северна Македония съвсем скоро"}
{"url": "https://news.bg/regions/zakasali-tirove-blokiraha-prohoda-rozhen.html", "text": "Движението през прохода \"Рожен\" е блокирано от два тира, предаде БНР.Предстои те да бъдат изтеглени.Трафикът през \"Рожен\" и \"Пампорово\" ще се пропуска контролирано.", "date": "2019.01.28", "title": "Закъсали тирове блокираха прохода \"Рожен\""}
{"url": "https://news.bg/int-politics/strategiyata-na-iran-bila-da-izlichi-izrael-ot-politicheskata-karta.html", "text": "Стратегията на Иран е да заличи от политическата карта \"ционисткия режим\" на Израел. Това обяви заместник-командирът на Иранската революционна гвардия бригаден генерал Хосейн Салами в телевизионно обръщение.\"Ние обявяваме, че ако Израел предприеме каквито и да е действия за водене на война срещу нас, това определено ще доведе до собственото му ликвидиране и освобождаване на окупираните територии\", подчерта Салами, цитиран от \"Ройтерс\".\"Стратегията на Иран е да премахне ционисткия режим от политическата карта и израелците допринасят за това със своите престъпни действия\", добави генералът.Коментарите идват на фона на нарастващото напрежение между Техеран и Тел Авив в резултат на многократни израелски въздушни удари, насочени срещу ирански позиции в Сирия по-рано този месец.Коментарите на Салами идват след подобни реплики на командира на иранските военновъздушни сили бригаден генерал Азис Насирзадех, който каза през миналата седмица, че иранските военни пилоти били \"нетърпеливи и готови да се борят срещу Израел и да го изличат от лицето на Земята\".Салами е известен с агресивната си реторика срещу противниците на Иран, като преди предупреди, че Тел Авив ще бъде \"сринат със земята\", ако Израел атакува Сирия, посочвайки, че израелският премиер Бенямин Нетаняху ще бъде принуден да \"бяга в морето\" от \"Хизбула\" и трябва да \"тренира плуване\" и призова страните от Персийския залив, \"седящи в стъклена къща\" да не пресичат \"червените линии\" на Техеран.По-рано този месец израелският премиер Бенямин Нетаняху предупреди иранските сили в Сирия \"да се махат бързо оттам\", добавяйки, че Израел \"няма да спре да атакува\". Предупреждението беше последвано от два израелски удара срещу международното летище в Дамаск.", "date": "2019.01.28", "title": "Стратегията на Иран била да изличи Израел от политическата карта"}
{"url": "https://news.bg/int-politics/vsichki-chuzhdestranni-sili-shte-napusnat-afganistan.html", "text": "Афганският президент Ашраф Гани коментира, че всички чуждестранни сили ще напуснат разкъсваната от войната страна, което и ключово изискване на талибаните, докато преговорите с въоръжената група напредваха, съобщава \"Ал Джазира.Гани обясни, че въз основа на международно споразумение чуждестранните войски няма да бъдат необходими в бъдеще. \"Никой афганистанец не иска чужди сили в страната в дългосрочен план. Сегашното присъствие на чуждестранни сили се основава на нужда, и тази нужда винаги е била обмисляна и ще бъде обмислена ... И според точен и уреден план, ние се опитваме да сведем това до нула\", допълва той.Тези коментари са ден след като преговарящите от Съединените щати и талибаните са изготвили проект на споразумение за прекратяване на 17-годишната война в разкъсваната от войната страна. Специалният представител на САЩ за помирение в Афганистан Залмай Халилзад заяви, че по този повод е постигнат \"значителен напредък\" в преговорите с талибаните.Позовавайки се на талибански източници, медиите вчера съобщиха, че проектът за споразумение достига до извода, че всички чуждестранни сили ще бъдат изтеглени след 18 месеца и че примирието ще бъде изпълнено. \"Разбира се, ние не търсим постоянно военно присъствие в Афганистан. Нашата цел е да помогнем за постигането на мир в Афганистан и бихме искали бъдещо партньорство. Бихме искали да оставим добро наследство\", заявява официалният представител в столицата Кабул.Не може да има оттегляне без прекратяване на огъня, допълва официалният представител.", "date": "2019.01.28", "title": "Всички чуждестранни сили ще напуснат Афганистан"}
{"url": "https://news.bg/world/london-kam-es-sporazumenieto-za-brekzit-tryabva-da-bade-promeneno.html", "text": "Споразумението за Брекзит ще трябва да бъде променено, обърна се Лондон към ЕС, пише \"Гардиън\".На редовния брифинг говорителят на британското правителство заяви директно, че ЕС ще трябва да се съгласи да направи промени в сделката за Брекзит.Говорителят припомни, че ЕС и Обединеното кралство са постигнали споразумение за напускане на ЕС и бъдещето партньорство, това е гласувано и \"Премиерът е напълно ангажиран да изведе страната от ЕС със споразумение, но ако ние искаме да получим подкрепата на парламента за това споразумение, трябва да се направят някои промени\", отбеляза представителят.Но говорителят не каза дали \"някои промени\" означава, че самият текст на споразумението ще трябва да бъде променен или някаква форма на допълнение.НоМеждувременно водещи консерватори заявиха, че Тереза Мей ще се ангажира да настоява пред ЕС да се замени предпазният механизъм за избягване на \"твърда\" граница между Северна Ирландия и Ирландия.", "date": "2019.01.28", "title": "Лондон към ЕС: Споразумението за Брекзит трябва да бъде променено"}
{"url": "https://news.bg/regions/bez-tok-sa-dve-sela-v-obshtina-laki.html", "text": "Без ток в община Лъки е село Борово и половината от село Манастир, съобщи БНТ. По думите на кмета на града Валентин Симеонов причината е авария на далекопровода в района на община Баните. Екипи на енергодружеството работят по отстраняване на проблема, въпреки атмосферни условия в района. Кметът обясни, че след обилния снеговалеж всички пътища в общината са проходими.Той поясни, че еднопосочно е отворен и пътят в района на Юговското ханче.В момента село Манастир е включен към резервна схема за захранване, която тази сутрин също е изключила.От дружеството допълват, че се очаква до края на деня електричеството да бъде възстановено.", "date": "2019.01.28", "title": "Без ток са две села в община Лъки"}
{"url": "https://news.bg/economics/organizatsii-tvardo-izprashtat-na-popravka-zakona-za-gorivata.html", "text": "Всички организации поддържат становището, че Народното събрание трябва да спре влизането в сила на Закона за горивата.Това стана ясно на брифинг в Министерство на икономиката след среща на АИКБ, КРИБ, КСБ, Националното сдружение на търговците и превозвачите на горива (НСТПГ), Асоциация на българските пристанища и Минно-геоложката камара с министъра на икономиката Емил Караниколов във връзка със Закона за горивата.Утре, на 29 януари, всички заинтересовани страни ще присъстват на ресорната комисия и ще посочат кои текстове в закона ги притесняват, подчерта Караниколов.Всичко организации се обединиха около позицията, че трябва да има закон, но да се коригирират текстовете му, обясни още министърът на икономиката.\"Колкото по-бързо започне работата, толкова по-бързо ще има готови текстове\", посочи Караниколов.Припомняме, на  въвеждането на промени в Закона за горивата. На следващия ден  между премиера Бойко Борисов с ръководствата на Камарата на строителите и на Минно-геоложката камара за Закона за горивата за отлагане на въвеждането на новоприетия Закон с 6 месеца.В отговор на тази среща от Националното сдружение на търговците и превозвачите на горива заявиха, че никой не е потърсил тяхното мнение за Закона за горивата и в. Името на този закон е Закон за административното регулиране на икономическите дейности, свързани с нефт и продукти от нефтен произход и . За неговото приемане в този вид настояват от я, като те също .  по закона предизвика и . Предложението за закон за горивата разбуни духовете още през лятото на миналата година, като още тогава превозвачите и собствениците на малки бензиностанции . Те получиха , като първоначалният вариант на .На въпрос как би коментирал , че са дадени 500 милиона лева за язовирите и практиките на еднолични решения, Караниколов увери, че парите ще бъдат разходвани публично така, както е по Закона за обществените поръчки и всички други закони.По думите му Законът за обществените поръчки имал вече три изменения и допълнения и Министерство на икономиката нямало информация за налагане на вето от президента. Караниколов увери, че всичко ще бъде публично и по закона, който е в сила.\"30 години в българското общество се коментира  и 30 години българското общество и българските граждани искат някой да носи отговорност затова, а не както сега - водата била на един, язовирът на друг, чашата на трети и рибата не знам на кого\", коментира Караниколов.Караниколов се противопостави и на друга критика на държавния глава от речта му по повод годишния му отчет - че предприятия и компании напускали България - с думите, че е крайно време да спрем да очерняме България, защото всичко това се чувало от инвеститорите. Той посочи, че напускащите предприятия са \"една компания и половина\".В България има проблеми и те са в ниските доходи на хората и работната сила в страната, отчете министърът на икономиката и припомни, че скоро ще бъдат водени инвеститори в района на Северозападна България. Караниколов припомни, че в България преди години са идвали инвеститорите, заради евтината работна ръка. Сега инвеститорите идвали поради две причини - финансова и макроикономическа стабилност и квалифицирана работна ръка.Караниколов призова да се работи именно в тази насока - за финансова и макроикономическа стабилност и квалифицирана работна ръка.\"Нека да работим и да не очерняме България, защото това е изключително важно. Не може различните институции да говоря различни неща. Като имаме проблеми, трябва да седнем да работим, защото само с говорене нищо няма да постигнем\", апелира министърът на икономиката.Караниколов се похвали, че 2017 г. е била по-добра от 2016 г. с 386 милиона евро повече преки инвестиции. Той увери, че същото очаква да се случи и през 2018 г.\"В Българската агенция за насърчаване на инвестициите има 54 проекта на стойност около 1 милиард и 500 милиона лева. Само в автомобилния сектор за миналата година има инвестиции от около 200 милиона лева и над 3 200 нови работни места\", завърши министърът на икономиката.", "date": "2019.01.28", "title": "Организации твърдо изпращат на поправка Закона за горивата"}
{"url": "https://news.bg/int-politics/merkel-poluchava-nagradata-fulbrayt-za-mezhdunarodno-razbiratelstvo.html", "text": "Асоциацията \"Фулбрайт\" обявява, че ще присъди наградата на Уилям Фулбрайт за международно разбирателство за 2018 г. на германския канцлер Ангела Меркел. С тази награда, \"Асоциацията \"Фулбрайт\" отличава канцлера Меркел за \"нейното забележително, състрадателно лидерство и силен ангажимент за взаимно разбирателство, международно сътрудничество и мир\", съобщават те.Асоциацията вярва, че канцлерът Меркел \"въплъщава най-доброто от лидерството във времена на безмилостни глобални кризи и предизвикателства\". Асоциацията ще я почете така, както са наградени и Нелсън Мандела, Джими Картър, Корасон Акино, Мери Робинсън, Бил и Мелинда Гейтс.Меркел ще получи наградата на церемония в Берлин, като за първи път в 25-годишната история на наградата, събитието ще е извън Съединените щати. Първата награда \"Фулбрайт\" е връчена на бившия южноафрикански президент Нелсън Мандела през 1993 година. Четирима носители на наградата - Нелсън Мандела, Джими Картър, Кофи Анан и Марти Ахтисаари, по-късно са обявени за носители и на Нобеловата награда за мир.Меркел е лидер на Германия от 2005 г. и е определяна за \"централна фигура в международната дипломация и усилията за разрешаване на кризи в Европа и извън нея\". Тя е обявена за \"личност на годината\" на списание \"Тайм\" през 2015 г.", "date": "2019.01.28", "title": "Меркел получава наградата Фулбрайт за международно разбирателство"}
{"url": "https://news.bg/world/bryuksel-otryaza-iskaneto-na-velikobritaniya-za-predogovaryane-na-sdelkata-za-brekzit.html", "text": "Европейският съюз повтори категоричната си позиция, че споразумението за Брекзит няма да бъде предоговаряно, пише \"Гардиън\".Брюксел реагира след Но на редовния брифинг на Европейската комисия, който съвпадна с този на правителството на Великобритания, Брюксел подчерта, че няма намерение да променя договореностите.\"Имаме единодушната позиция на 27-те страни членки за споразумението за излизане, което отразява общата позиция на ЕС. Това споразумение за напускане е договорено с британското правителство, одобрено е от лидерите и не е отворено за предоговаряне\", подчерта говорителят на Комисията Маргаритис Схинас.Запитан дали тази позиция ще бъде променена, ако депутатите гласуват искане за промяна на предпазния механизъм за Ирландия, Схинас отговори:\"Единственото нещо, което трябва да ви кажа, е, че ние ще изчакаме резултатите от гласуването в Камарата на общините утре. След това ще изчакаме правителството да ни съобщи какви са следващите стъпки. Такива са нещата\".На среща на еврокомисията в сряда високопоставени представители ще обсъдят мерки и приготовлението за Брекзит без споразумение.", "date": "2019.01.28", "title": "Брюксел отряза искането на Великобритания за предоговаряне на сделката за Брекзит"}
{"url": "https://news.bg/int-politics/ruski-iztrebitel-su-27-vdignat-po-speshnost-zaradi-us-razuznavatelen-samolet.html", "text": "Руски изтребител Су-27 е прихванал американски разузнавателен самолет P-8A Poseidon над Балтийско море, съобщиха от руското военно министерство, цитирани от руските медии.Както уточниха руските военни, средства за контрол на въздушното пространство са фиксирали приближаващата се към руската държавна граница цел над неутралните води на Балтийско море.\"За прихващането на целта във въздуха беше вдигнат по спешност изтребител Су-27 от състава на дежурните сили за противовъздушна отбрана. Екипажът на руския изтребител се приближи на безопасно разстояние от въздушния обект, идентифицирайки го като разузнавателен самолет P-8A Poseidon на военновъздушните сили на САЩ\", посочиха от руското военно ведомство.Руският изтребител благополучно се е завърнал в базата си.На 24 януари руското военно министерство заяви, че руски изтребител Су-27 е бил вдигнат по спешност, за да пресрещне друга цел, забелязана над Балтийско море, близо до руската граница. Забелязаната цел се оказа шведски разузнавателен самолет.", "date": "2019.01.28", "title": "Руски изтребител Су-27 вдигнат по спешност заради  US разузнавателен самолет "}
{"url": "https://news.bg/crime/otkriha-2500-kutii-kontrabandni-tsigari-ukriti-v-taynik.html", "text": "Митничари откриха и задържаха 2500 кутии контрабандни цигари, укрити в тайник на автомобил с гръцка регистрация, съобщиха от МВР. Проверката е извършена на ГКПП Капитан Петко войвода на 27 януари. Колата е била управлявана от 40-годишен грък.В специално пригоден тайник в задната част на автомобила са открити недекларирани 2 500 кутии цигари без акцизен бандерол.Шофьорът е задържан в ГПУ - Свиленград. Уведомена е районната прокуратура. Работата по случая продължава.", "date": "2019.01.28", "title": "Откриха 2500 кутии контрабандни цигари, укрити в тайник"}
{"url": "https://news.bg/world/cherna-mechka-spasi-trigodishno-momche-v-sasht.html", "text": "Тригодишно момче, което е оцеляло само две денонощия в гората при ниски температури, е заявило пред полицията и семейството си, че е получило помощ от приятелска мечка, която е била с него през цялото време, информира АП.В четвъртък вечерта спасителни екипи отговорили на сигнал за плачещо детенце. Те открили Кейси Хатаеуй в храсти. Момчето било мокро и премръзнало, но здраво. Кейси се изгубил във вторник при толкова неблагоприятни метеорологични условия, че последвалото издирване било прекратено.В гората в Северна Каролина момчето е получило помощ - може би наистина, може би въображаема, но със сигурност е била полезна. Щатът е дом на много черни мечки.Местен шериф коментира, че Кейси е разказал, че е срещнал приятел в гората - мечка. Кейси Хатаеуй споделил това и пред леля си.\"Той каза, че се е размотавал с мечка два дни\", написа леля му Бреанна Хатаеуй във \"Фейсбук\". \"Бог му изпрати приятел, за да го пази. Бог е добър Бог. Случват се и чудеса\", добави тя.Момчето си е играело с други две деца в задния двор на баба си във вторник, но не се е върнало в къщата с тях. Тогава температурата е била около -6 градуса по Целзий.Кейси се е отървал само с няколко драскотини. След откриването му от спасителите той поискал вода и при майка си.", "date": "2019.01.28", "title": "Черна мечка „спаси” тригодишно момче в САЩ"}
{"url": "https://news.bg/health/detski-gripen-kabinet-razkriha-v-pirogov.html", "text": "След разкрития грипен кабинет за възрастни УМБАЛ \"Н.И.Пирогов\" откри и детски грипен кабинет.По информация на завеждащия Педиатричното отделение д-р Ирен Цочева в него пациентите до 18-годишна възраст ще бъдат преглеждани безплатно и без да е необходимо направление от личния лекар. Единственото изискване е да се направи регистрация на Детската регистратура, откъдето пациентите ще бъдат насочвани към специалния кабинет.За пациентите над 18 години е необходимо да се направи регистрация на Регистратура - възрастни, която се намира вляво на главния вход на болницата. От там те ще бъдат насочвани към грипния кабинет за възрастни.", "date": "2019.01.28", "title": "Детски грипен кабинет разкриха в \"Пирогов\""}
{"url": "https://news.bg/regions/puskat-avtobusi-za-vitosha-prez-vakantsiyata-na-uchenitsite.html", "text": "От днес във връзка с ваканцията на учениците се пускат автобуси и в делничен ден по линия 66 от Зоологическата градина до х-л Морени. Това съобщиха от Център за градска мобилност.Първия ден ще се движи един автобус, а от вторник, 29 януари ще се движат два автобуса. Работното време ще бъде от 08.00 до 16.30.Припомняме, че  която ще продължи до 5 февруари включително.Това предизвика и обществено недоволство.Грипна епидемия беше обявена на територията на общо 16 области: Бургас, Варна, Видин, Добрич, Кърджали, Пазарджик, Пловдив, Силистра, Сливен, Смолян, Софийска област, Стара Загора, Хасково, Шумен, Ямбол, както и на територията на община Луковит.", "date": "2019.01.28", "title": "Пускат автобуси за Витоша през ваканцията на учениците"}
{"url": "https://news.bg/world/vashington-zastavya-es-da-izbira-mezhdu-sasht-i-iran-plashi-s-nakazaniya.html", "text": "Администрацията на президента на САЩ Доналд Тръмп предупреди европейците да не се опитват да заобикалят санкциите срещу Иран, информира АП.Представители на Белия дом обявиха, че ако ЕС установи алтернативен платежен канал с цел облекчаване на бизнеса с Иран и заобикаляне на санкциите на САЩ, европейските държави ще бъдат засегнати от солидни глоби и наказания. Белият дом е предупредил Европейския съюз.Според осведомителната агенция има вероятност отношенията между Общността и Вашингтон да се обтегнат допълнително.Говорител на шефа за външната политика на ЕС Федерика Могерини заяви, че приготовленията за алтернативата система са в \"напреднала фаза\".\"Надяваме се да можем да обявим началото много скоро\", каза Мая Кочиянчич пред журналисти в края на миналата седмица в Брюксел.Високопоставен представител на администрацията на САЩ коментира, че Вашингтон с пълна сила ще прилага санкциите и ще държи под отговорност лица и компании при подкопаването им.\"Изборът е дали да правиш бизнес с Иран, или със САЩ\", заяви пред АП сенатор Том Котън от Републиканската партия.\"Надявам се, че европейските съюзници ще направят разумен избор\", отбеляза републиканецът от Арканзас.", "date": "2019.01.28", "title": "Вашингтон заставя ЕС да избира между САЩ и Иран, плаши с наказания"}
{"url": "https://news.bg/society/71-ot-balgarite-smyatat-che-politicheskata-sistema-raboti-za-bogatite.html", "text": "71% от българите смятат, политическата система в България работи за богатите. Това сочат данни от проучване на агенция \"АФИС\".Запитани, \"За кого работи политическата система в България\" - за богатите, за средната класа или за бедните?\" - само 7% преценяват, че нашата демокрация изразява интересите на всички еднакво, а 2% от хората твърдят, че системата работи за бедните.Отново 2% допускат, че установените порядки обгрижват с предимство \"средната класа\". А 11% избират междинен отговор - че днешната система не работи за никого.Според европейската служба в периода 2012-2016 разликата между доходите на най-богатите и на най-бедните 20% от българите се увеличава от 6.2 до 7.9 пъти. Данните за 2017 показват, че тя надмина 8 пъти.На въпрос дали имущественото неравенство в България нараства или намалява, близо 63% или почти две трети от българите отговарят, че то се увеличава. Само 7% са на обратното мнение. А всеки четвърти (26%) предполага, че социалните разлики остават на същото ниво.Възприятието за растящо неравенство е обратно пропорционално на доходите. Сред хората с до 150 лв. месечно на човек от домакинството, нагласата, че неравенството расте, обхваща далеч по-голям дял отколкото е средният за страната - 81%. В тази подоходна категория само 10% смятат, че различията остават на същото ниво и нито един не споделя мнението, че имуществената ножица се затваря.Тъкмо обратното се забелязва при хората, които разполагат с 1000 лв. или повече месечно. Само 48% в тази категория отбелязват растящо разслоение, 33% не виждат промяна, а 17% смятат, че неравенството намалява.На въпрос дали са равни пред закона бедните и богатите в страната само 4% отговарят положително. 25% смятат, че са равни само в някои случаи, а 69% са категорични, че няма равенство между бедните и богатите.Според проучването 39% оценяват зависимостта на властта от бизнеса като \"силна\", докато на обратното мнение са само 7%. А 38% виждат зависимост, заличаваща разграничението между двете. Те избират отговорът \"Властта е бизнес, бизнесът е власт\".Данните показват, че идеологията и политическата ориентация влияе върху кохезията, но дори темата за неравенството достига ниво, което прокарва разделителни линии в обществото.", "date": "2019.01.28", "title": "71% от българите смятат, че политическата система работи за богатите"}
{"url": "https://news.bg/disasters/novi-razkritiya-za-apokaliptichnata-zaplaha-ot-rezistentni-na-antibiotitsi-superbakterii.html", "text": "Гени, свързани с устойчиви на антибиотици супербактерии, са открити в Арктика, едно от най-затънтените места на Земята, което показва бързото разпространение и глобалния характер на проблема с резистентността на бактериите към антибиотиците, пише британският в. \"Гардиън\".Гените първоначално са били идентифицирани в болничен пациент в Индия през 2007-2008 г., след това в повърхностни води в Делхи през 2010 г., вероятно пренесени там чрез канализация, а сега са потвърдени в проби от почва от норвежкия архипелаг Свалбард в Полярния кръг, се посочва в статия в сп. Environment International. Те може да са били пренесени от мигриращи птици или хора, които са ходили там, но човешкото въздействие върху района е минимално.Въпреки че гените, наречени blaNDM-1, са били идентифицирани в почвата в Свалбард, наличието на супербактерии не е било. Гените могат да придадат на бактериите резистентност към карбапенеми, които са антибиотици за лечение на човешки заболявания, когато всички останали варианти са били изпробвани и не са проработили.Антибиотичната резистентност заплашва да доведе до глобален \"апокалипсис\", предупреди главният медицински специалист на Англия Дейм Сали Дейвис, а миналата седмица британският здравен министър Мат Хенкок я определи като по-голяма заплаха от климатичните промени или война. Обикновените операции биха могли да станат животозастрашаващи, а бързо разпростиращите се и развиващи се заболявания биха могли да преодолеят последната ни медицинска защита, обръщайки близо век на забележителен напредък в човешкото здравеопазване.За целите на изследването е била извлечена ДНК от 40 проби от почвата от осем места в Свалбард, а сред тях са били открити общо 131 гени, устойчиви на антибиотици. Генът blaNDM-1 е бил открит в повече от 60 процента от изследваната почва.Това откритие в такъв затънтен регион показва ролята, която слабата хигиена може да играе в генерирането на резистентност към антибиотиците, изтъква професорът по инженеринг на екосистемите Дейвид Греъм от Университета в Нюкасъл, който ръководи научния екип. Въпреки че усилията за ограничаване на растежа на резистентността са съсредоточени върху прекомерната употреба на антибиотици, това изследване показва, че има и други пътища, чрез които резистентността може да се разпространи, допълни той.\"Това, което хората сториха чрез прекомерната употреба на антибиотици, е да ускорят скоростта на еволюцията, създавайки резистентни щамове, които никога преди това не са съществували\", посочи ученият. Най-важното е, че лошата хигиена осигурява благодатна почва за резистентни бактерии, които след това могат да разпространят бързо.Изследването показа необходимостта от световна реакция на кризата с резистентността, подчерта Греъм, на мястото на частичните усилия в някои региони за ограничаване на прекомерното използване на лекарствата в човешкото здравеопазване. \"Местните стратегии не могат да направят кой знае какво - трябва да мислим по-глобално\", настоя той, допълвайки: \"Проблемът ще бъде политически.\"Богатите страни и богатите хора в развиващите се страни, които се чувстват изолирани от мръсните условия в световната беднота, могат да станат жертва на същите супербактерии, тъй като резистентните бактерии се развиват бързо в лоши хигиенни условия и могат да се разпространят много надалеч.", "date": "2019.01.28", "title": "Нови разкрития за апокалиптичната заплаха от резистентни на антибиотици супербактерии"}
{"url": "https://news.bg/tourism/turtsiya-e-bila-nay-predpochitanata-destinatsiya-ot-balgarite-prez-dekemvri.html", "text": "С 4.2% повече са пътували българите в чужбина през декември 2018 г. в сравнение със същия месец на 2017 г. Това показват данните на Националния статистически институт. През изминалата година сме пътували повече към Сърбия - с 10.0%, Турция - с 8.6%, Македония - със 7.8%, Румъния - с 6.2%, Германия - с 5.3% и Гърция - с 2.5%. За сметка на това по-малко сънародници са се отправили към Нидерландия - с 14.3%, Словения - с 5.4% и Франция - с 4.4%.В сравнение с декември 2017 г. се отчита ръст при всички цели на пътуванията. През декември 2018 г. близо половината от пътуващите в чужбина българи са напуснали страната ни с цел гостуване, обучение или посещение на културни и спортни мероприятия - 49.4%. На второ място се нареждат пътуванията с цел почивка и екскурзия - 27.6%, а най-малко са пътуванията със служебна цел - 23% .През декември миналата година най-предпочитаната дестинация за сънародниците ни е била Турция (112.2 хил. пътувания). След нея се нареждат Гърция (88.8 хил.), Германия (41.2 хил.), Сърбия (36.1 хил.), Румъния (34.2 хил.), Македония (32.8 хил.), Италия (17.6 хил.), Австрия (16.6 хил.), Испания (11.6 хил.) и Обединеното кралство (11.4 хил.).Ръст се отчита и по отношение на посещенията на чужденци в България. През декември 2018 г. те са били 619.9 хил., което е с 4% повече в сравнение с декември 2017 година.Регистрирано е увеличение при всички наблюдавани цели: с цел почивка и екскурзия - с 4.8%, с други цели (вкл. гостувания и транзитни преминавания) - с 3.8%, и със служебна цел - с 2.9%. Транзитните преминавания през страната са 29.2% (181.1 хил.) от всички посещения на чужденци в България.От общия брой чужденци, посетили България през декември 2018 г., най-много са гражданите от Европейския съюз - 56.6%, което е с 5.5% повече в сравнение със същия месец на предходната година. Увеличават се и посещенията на граждани от Обединеното кралство - с 46.3%, Германия - с 14%, Италия - с 11.5%, Румъния - с 8.5% и Полша - със 7.2%. Същевременно намаляват посещенията на граждани от Чешката република - с 12.6%, Австрия - с 4.7%, Гърция - с 3.0% и Белгия - с 2.9%.С 1.6% са се увеличили посещенията на граждани от групата \"Други европейски страни\", като най-голям е ръстът на посещенията на граждани от Сърбия - с 6.4%.През декември 2018 г. преобладава делът на посещенията с други цели - 46.3%, следвани от посещенията с цел почивка и екскурзия - 35.4%, и със служебна цел - 18.3%. Най-много посещения в България през декември 2018 г. са направили гражданите от: Румъния - 136.8 хил., Гърция - 105 хил., Турция - 94.4 хил., Сърбия - 46.7 хил., Македония - 44.1 хил., Германия - 23.3 хил., Украйна - 16.8 хил., Обединеното кралство - 15.3 хил., Италия - 11.4 хил. и Русия - 10 хиляди.", "date": "2019.01.28", "title": "Турция е била най-предпочитаната дестинация от българите през декември"}
{"url": "https://news.bg/int-politics/kitayski-medii-napadnaha-kanada-za-politicheska-namesa-sreshtu-huawei.html", "text": "Китайските медии осъдиха уволнението на посланика на Канада в Пекин, който бе освободен, след като предложи, че би било \"чудесно\", ако Отава освободи задържания изпълнителен директор на Huawei, използвайки остри народени изрази срещу Канада, съобщава \"Джапан Таймс\".Напрежението между Китай и Канада възникна след на 1 декември 2018 г. Китай отговори с арест на няколко канадци.Освободеният посланик Джон Маккалъм отправи поредица от забележки по случая с Ванчжоу. Оставката, поискана от премиера Джъстин Трюдо, \"разкрива политическа намеса\", заявява \"Глобал Таймс\".Сега Отава е \"чувствителна като изплашено птиченце. Истината е, че те са наясно с геополитиката в случая още от самото начало, но се страхуват да го посочат. Както казва китайска народна поговорка - не можеш да живееш живота на блудница и да очакваш паметник за целомъдрието си\", пише китайската медия.\"Канада е страна, достойна за уважение, но някои канадци ... са против моралната праведност, но се самозаблуждават и вярват, че могат да бъдат почитани като морален модел за подражание\", допълват те.Мън Ванчжоу е арестувана през декември по искане на Съединените щати, където е издирвана заради нарушения на иранските санкции. Американските власти планират официално да искат екстрадирането й до 30 януари.Пекин реагира яростно на задържането и задържа двама канадски граждани \"от съображения за национална сигурност\", а  за трафик на наркотици.Маккалъм, бивш висш министър на кабинета, обясни пред медиите в Китай миналата седмица, че смята  искането за екстрадиция в САЩ за сериозна грешна.В петък той коментира пред вестник \"Ванкувър\", че ще бъде \"чудесно за Канада\", ако САЩ свалят молбата си за екстрадиция, което и провокира Трюдо да поиска оставката на Маккалъм.Канада многократно подчертава, че случаят не е политически мотивиран и съдебната система е справедлива, но китайските медии определят ареста като част от нападението върху развитието на високотехнологичната индустрия в страната.През изминалата година редица западни страни, близки до САЩ, възпрепятстват продуктите на Huawei в тяхната телекомуникационна инфраструктура, като се позовават на съображения за сигурност.\"Маккалъм просто заяви истината, когато забеляза, че Мен няма за какво да бъде екстрадирана, като той правилно каза, че това е политически мотивирано\", съобщава \"Чайна дейли\".", "date": "2019.01.28", "title": "Китайски медии нападнаха Канада за \"политическа намеса\" срещу Huawei"}
{"url": "https://news.bg/politics/jotova-iska-nov-zakon-za-balgarskoto-grazhdanstvo.html", "text": "Законът за предоставяне на българско гражданство се нуждае от ремонт.Такава позиция изказа вицепрезидентът Илияна Йотова в рамките на отчета си, който представи заедно с държавния глава Румен Радев. Вицепрезидентът е  Тя ще изчака обявения срок до 30 януари за евентуални нормативни промени.Запазването, развитието и разпространението на българския език са приоритет за вицепрезидента Илияна Йотова. Съществуват опасности от изчезването му в историческите му диаспори, предупреди Йотова.Вицепрезидентът постави акцент върху образованието на сънародниците ни в чужбина.Искаме ново училище в Одеса, а допуснахме да се затвори българското училище в Будапеща.Не се подава ръка на българските висшисти, а икономиката ни има нужда от тях, изтъкна вицепрезидентът.Предстои създаването на български културен институт, който ще следва международния опит.Приоритет за институцията остават българите зад граница. Затова се предвижда пилотен проект на централно гише за връзка с българската държава. Освен просветителска и читателска дейност, могат да се направят стъпки към съвместен бизнес и общи проекти според Йотова.Тя допълни, че до момента съдбата на българите във Великобритания след Брекзит не е ясна.10 години живеем под сянката на икономическа, финансова и социална криза на сигурността, както и в Европа на скоростите, коментира Йотова по повод предстоящите европейски избори.Национално разбирателство по въпроси от национален интерес е в основата на условието за успешна предизборна кампания, убедена е тя. Повече интеграция или повече суверенитет? В тази дилема е закодиран целия разговор за бъдещето на Европа. Европа не отрича националната идентичност,подчерта Йотова, но според нея желаещите да пренапишат историята на България са много, затова страната ни трябва да пази културната и историческата памет.", "date": "2019.01.28", "title": "Йотова иска нов закон за българското гражданство"}
{"url": "https://news.bg/society/nad-1370-uchilishta-sa-bez-zanyatiya-zaradi-gripnata-vakantsiya.html", "text": "В над 1370 училища и детски градини са преустановени учебните занятия заради грипната ваканция, съобщиха от Министерството на образованието. От днес в грипна ваканция са учениците от 267 училища в София, от 124 училища в област Благоевград, от 105 училища в област Плевен и от 41 училища в област Кюстендил.Учениците от София-град и област Плевен няма да са на училище до 5 февруари, включително, тъй като тогава е междусрочната ваканция и ще трябва да отидат на училище на 6 февруари. Учебни занятия в благоевградските и кюстендилските училища няма да се провеждат до 1 февруари включително. Те ще трябва да отидат на училище на 4 февруари.В грипна ваканция от днес са учениците и от областите Велико Търново, Русе, Разград, Добрич и Кърджали.Продължава грипната ваканция за 194 училища в Пловдивско, по 122 училища в област Варна и област Пазарджик, за 80 училища в област Хасково и за 43 училища в област Ямбол.В област Видин няма занятия в 32 училища и две детски градини по предписание на РЗИ. В 22 училища в област Враца и 7 училища в област Ловеч също няма учебен процес.Поради лоши метеорологични условия не се учи в 8 училища в област Смолян.В предгрипна обстановка е област Търговище.", "date": "2019.01.28", "title": "Над 1370 училища са без занятия заради грипната ваканция"}
{"url": "https://news.bg/world/drastichen-spad-na-kraynata-bednost-v-indiya-za-8-g.html", "text": "Нови данни показват качествено намаляване на крайната бедност в Индия, съобщава \"Таймс ъв Индия\".Последната официална статистика е от преди 8 г. През 2011 г. 268 милиона души са оцелявали с по-малко от 1,90 долара на ден, показват данни на Световната банка.Днес броят им е под 50 милиона индийци, според World Data Lab - следи бедността по света, като се използват съвременни статистически модели. Следващите данни за домакинствата ще излязат през юни и могат да покажат драстичен спад на броя на бедните хора в Индия.Икономисти коментират, че бързият икономически ръст и използването на технологиите в програми в социалния сектор са помогнали за намаляване на крайната бедност в страната.Предвижда се до края на 2019 г. броят на бедните в Индия да падне до 40 милиона души (под 3%).Данните също показват, че Индия ще излезе от списъка на 10-те държави с най-голяма бедност до 2030 г. През посочената година девет държави в списъка ще са от Африка.", "date": "2019.01.28", "title": "Драстичен спад на крайната бедност в Индия за 8 г. "}
{"url": "https://news.bg/crime/s-postoyanen-arest-sa-dvama-obvineni-za-ubiystvo-na-80-godishen-v-beloslav.html", "text": "С постоянен арест са двама, обвинени за убийството на 80-годишен мъж в Белослав на 24 януари. Арестът е станал в неделя, 27 януари, съобщиха от прокуратурата.Според прокуратурата има достатъчно доказателства, уличаващи арестуваните. Други доказателства са \"в процес на събиране\".Според информацията на държавното обвинение: \"налице са и частични самопризнания от страна на обвиняемите\". Определението подлежи на обжалване пред Апелативния съд във Варна.Разследването по делото продължава. Ако няма съкратена процедура, те могат да получат затвор от 15 до 20 години, доживотен затвор или доживотен надзор без замяна.С постоянен арест са двама, обвинени за убийството на 80-годишен мъж в Белослав на 24 януари. Арестът е станал в неделя, 27 януари, съобщиха от прокуратурата.Според прокуратурата има достатъчно доказателства, уличаващи арестуваните. Други доказателства са \"в процес на събиране\".Според информацията на държавното обвинение: \"налице са и частични самопризнания от страна на обвиняемите\". Определението подлежи на обжалване пред Апелативния съд във Варна.Разследването по делото продължава. Ако няма съкратена процедура, те могат да получат затвор от 15 до 20 години, доживотен затвор или доживотен надзор без замяна.", "date": "2019.01.28", "title": "С постоянен арест са двама, обвинени за убийство на 80-годишен в Белослав"}
{"url": "https://news.bg/crime/otvlechen-i-prebit-e-sinat-na-minyu-staykov.html", "text": "Отвлечен, пребит и захвърлен бил синът на Миню Стайков - Стайко Стайков, пише \"24 часа\".От МВР заявиха за news.bg, че към момента проверяват информацията и не могат да потвърдят.Мъжът е открит край София. Сега е в института за спешна медицинска помощ \"Пирогов\" с множество травми.Неконтактен, с рани по главата и следи от инжекции по ръцете бил открит сина на Миню Стайков - Стайко Стайков. По информация на \"24 часа\" рано сутринта Стайков е открит гол и бос в кв. \"Бояна\" до известен хотел. Намерил е къща на негов близък, който го приютил. След това е откаран в \"Пирогов\", а приятелят му е подал сигнал в прокуратурата за отвличане.По сигнала вече се работи. Стайко Стайков още не е разпитван от полицията, предвид състоянието, в което се намира.Малко по-късно пред bTV адвокатът на Стайко Стайков - Любомир Таков заяви, че тази сутрин е депозирал молба в Специализираната прокуратура за сътрудничество по случая \"Стайков\". След депозирането на документа е разбрал, че клиентът му се намира в \"Пирогов\".По думите на адвокат Таков близки на Стайков са го открили в района на парк \"Витоша\" в безпомощно състояние, след като той сам им се е обадил и е поискал помощ.Адвокатът все още не се е срещал с клиента си и очаква това да стане в рамките на деня.От \"Пирогов\" потвърдиха, че имат такъв пациент. Стайков сам е потърсил помощ в лечебното заведение. Приет е за прегледи и наблюдение и няма информация за състоянието му.Припомняме, на 5 септември, специализираната прокуратура започна разследване и  ООД, \"Сис Индустрийс\" ООД и \"Топаз Мел\" ООД.Ден по-късно стана ясно, че  за участие в организираната престъпна група, ръководена от .Стайков е, че ръководител на организирана  за производство на  и пране на пари.Става въпрос за собственика на  и \"Сис индустрийс\" Миню Стайков, сина му Стайко Стайков, сина на кмета на Карнобат Иван Димитров, както и още петима с инициали Ц.К., М.К., Б.Х., А.Т. и Д.Д.Тогава .По-късно стана ясно, че  от материалите по делото.През ноември . Месец по-късно го остави за постоянно в ареста.На заседанието по делото от 11 декември . Според защитата му, за престоя зад решетките той е отслабнал с 10 кг.", "date": "2019.01.28", "title": "Отвлечен и пребит е синът на Миню Стайков"}
{"url": "https://news.bg/regions/za-alternativna-elektroprenosna-mrezha-nastoyavat-kmetove-ot-blagoevgradsko.html", "text": "Кметовете на няколко общини от Благоевградско настояват да се инвестира в изграждане на алтернативни електропреносни мрежи, предаде БНР.Причината са авариите, оставили без ток десетки селища и няколко курорта в района.Припомняме, вече  и високопланинските села са без електричество. Прекъсната е и мобилната комуникация.Местните власти са създали организация за посещения в домовете на възрастни и болни хора. За детските градини се доставя храна от общинските центрове, а училищата не работят заради обявената грипна ваканция.Общо шест села в община Банско и ски зона Добринище са без електрозахранване. В същото положение са и четири села в община Белица, разложкото село Елешница и местността \"Предел\", село Попови ливади и едноименната курортна местност.След разговор с министъра на енергетиката Теменужка Петкова кметът на Банско Георги Икономов е получил уверение, че до края на деня аварията ще бъде отстранена.Заради създалата се ситуация обаче кметовете на засегнатите населени места искат алтернативни мерки спрямо планинските общини, където условията са много сурови и достъпът до авариите е изключително труден.", "date": "2019.01.28", "title": "За алтернативна електропреносна мрежа настояват кметове от Благоевградско"}
{"url": "https://news.bg/society/maya-manolova-nesaglasna-s-otnemaneto-na-spyashtite-aktsii-ot-sobstvenitsite.html", "text": "Омбудсманът Мая Манолова изпрати становище до Министерството на финансите, в което изразява категоричното си несъгласие с Концепцията за личните сметки на физически и юридически лица, водени от \"Централен Депозитар\" АД в т.нар. Регистър А, публикувана за обсъждане на интернет страницата на министерството.Общественият защитник излага аргументи срещу мерките, заложени и в проекта, с които държавата възнамерява да разреши многогодишния проблем с т.нар. \"спящи акции\" на граждани, придобити от масовата приватизация, които се намират в неактивни сметки.Според Манолова документът предвижда отнемане на собствеността върху акциите, без съгласие на собствениците и без компенсация.По думите ѝ не е справедливо и конституционосъобразно отнемането на правата на милиони акционери върху акциите им без компенсация и без да им се даде възможност за достъп до очакваните финансови ползи от процеса на \"събуждане\" на акциите\". Омбудмснът подчертава, че , а номиналната стойност е около 2-3 млрд. лева.В подкрепа на позицията си срещу механизма за \"събуждане\" на \"спящите акции\" омбудсманът изтъква и десетките жалби на граждани до институцията, в които сигнализират за липса на достъпна информация, остро критикуват приложената финансова системата за раздържавяване на икономиката в България и настояват за институционална подкрепа.Припомняме, че в петък , което предвижда да  от масовата приватизация. Те предложиха и да се предвидят мерки и възможности за дистанционно управление на тези малки пакети акции. ", "date": "2019.01.28", "title": "Мая Манолова несъгласна с отнемането на \"спящите акции\" от собствениците"}
{"url": "https://news.bg/world/povecheto-amerikantsi-ne-odobryavat-vanshnopoliticheskiya-kurs-na-tramp.html", "text": "Повечето американци са против външната политика на президента на САЩ Доналд Тръмп, показва социологическо проучване на Associated Press-NORC.Мнозинството американци не одобряват начина, по който Тръмп води американската външна политика, а около половината анкетирани вярват, че позицията на страната в световен план ще се влоши през следващата година.Сондажът разкрива, че обществото е разделение относно плана на президента за изтеглянето на  и вероятно от Афганистан. ¼ нямат мнение.Като цяло 35% одобряват външната политика на Доналд Тръмп, докато 63% - не я одобряват. Партийното разделение е голямо - 76% от републиканците и 8% от демократите я одобряват.Запитани какво мислят за участието на Съединените щати в чужди войни, проучването показва, че 39% от американците са съгласни да се изтеглят 2000-те американски войници от САЩ, а 35% не го одобряват. Решението на президента е подкрепяно от 56% от републиканците и 26% от демократите.41% биха одобрили изтегляне от Афганистан, а 30% са против.Двете основни партии с големи различия що се отнася до ролята на САЩ в света, позиционирането на Вашингтон на световната сцена и отношенията с другите държави.Демократите е по-вероятно от републиканците да кажат, че САЩ трябва да играят по-активна роля при разрешаването на световни проблеми. 43 на сто от демократите мислят, че САЩ трябва да са по-активни, а 23 на сто са на мнение, че трябва да са по-малко активни. 32% вярват, че в момента държавата е заела правилна позиция.Републиканците гледат различно. Всеки четвърти републиканец е убеден, че САЩ трябва да са по-малко активни в разрешаването на световните проблеми, докато 46% мислят, че в момента позицията им е правилна. Само 13% вярват, че ролята на САЩ в чужбина трябва да бъде засилена.44% от републиканците смятат, че позицията на страната в света ще се подобри, а други 35% не вярват, че ще се промени. За сравнение 77% от демократите мислят, че положението ще се влоши.Социологическото проучване показва нагласите сред американците за глобалните заплахи за САЩ:55% от респондентите са много или изключително обезпокоени от екстремистките организации, докато 29% са умерено разтревожени;52% са обезпокоени от ядрената програма на КНДР, а 48% от иранската ядрена програма;Близо половината американци (47%) разглеждат влиянието на Русия по света като много обезпокоително, а 40% мислят същото за Китай.В проучването са участвали 1 062 души. Проведено е от 16 до 20 януари.", "date": "2019.01.28", "title": "Повечето американци не одобряват външнополитическия курс на Тръмп"}
{"url": "https://news.bg/disasters/maduro-pokaza-muskuli.html", "text": "Николас Мадуро показа мускули. Президентът на Венецуела посети армейско поделение във Форт Парамакай. Това съобщи агенция \" Мирафлорес прес\".Николас Мадуро беше придружаван от военния министър Владимир Падрино. Двамата политици участваха както в сутрешна физзарядка, но и във военни маневри.Показването на мускули от Мадуро става на фона на ескалацията на напрежението в страната. Опозицията се радва на растяща международна подкрепа.В същото време Мадуро се радва на подкрепата на Русия, Турция и други страни.На този етап висшето военно ръководство подкрепят Мадуро и Венецуела се намира в безпрецедентна криза, след  от икономическия колапс в страната. Миналата седмица председателят на парламента Гуайдо се . Гуайдо бе признат от САЩ, Канада и регионални сили.  наложиха ултиматум на Мадуро, че ако не организира предсрочни парламентарни избори до 8 дни, ще признаят Гуайдо. Австралия стана поредната страна, която призна Гуайдо.  след изричната молба на САЩ. Мадуро има подкрепата на Куба, Иран, Китай и Русия, като последните . ", "date": "2019.01.28", "title": "Мадуро показа мускули"}
{"url": "https://news.bg/weather/zatoplya-se-4.html", "text": "Минималните температури ще са от около минус 7° - минус 4° в северозападните райони, до 2°-5° в югоизточните и по Черноморието. През деня облачността ще се увеличи, ще е предимно висока и средна, но валежи са малко вероятни.Това съобщават от НИМХ.Видимостта в следобедните часове ще се подобрява, но на отделни места в низините и котловините, през по-голямата част от деня, ще остане намалена. Вятърът ще се ориентира от юг-югозапад, ще е слаб до умерен и с него ще се пренася по-топъл въздух. Дневните температури ще са в широки граници: от 1°-3° в Северозападна до 10°-12° на места в Югоизточна България и Предбалкана.Над планините, след временното разкъсване, през деня облачността отново ще се увеличи. Вятърът ще се ориентира от югозапад и ще е умерен до силен. Максималната температура на височина 1200 метра ще е около 5°, на 2000 метра - около минус 1°.Над Черноморието облачността ще е предимно значителна, но валежи не се очакват. Вятърът ще е умерен от юг-югозапад. Максималните температури ще са от 8° по Северното Черноморие, до около 12° по Южното. Температурата на морската вода е около 6°. Вълнението на морето ще бъде 2-3 бала.", "date": "2019.01.28", "title": "Затопля се"}
{"url": "https://news.bg/bulgaria/rumen-radev-otkaza-letishte-sofiya-da-bade-preimenuvano-na-zhelyu-zhelev.html", "text": "Президентът Румен Радев отказа летище София да носи името на Желю Желев.Това става ясно от , публикуван на страницата на държавния глава.Комисията единодушно е приела решение да не се подкрепи предложение от Инициативен комитет за отдаване на почит и увековечаване паметта на д-р Желю Желев.Според мотивите на комисията Министерството на транспорта, информационните технологии и съобщенията ( МТИТС ) е принципал на \"Летище София\" ЕАД, което е и най-голямото международно летище на територията на страната. Това обстоятелство налага инициаторите на предложението да се обърнат за становище относно смяната на името на летище София към МТИТС, както и към Столична община.Допълва се, че през последните години в публичното пространство е имало различни инициативи за именуване на летището в т.ч. и предложения до Комисията по наименуване на обекти с национално значение и населени места към държавния глава, които обаче не са довели до обществен дебат и съгласувателни процедури.Също така става ясно от решенията на комисията, че поставянето на паметник на Ж. Желев в двора на Софийския университет \"Св. Климент Охридски\" и в община Кърджали, както и на паметна плоча в сградата на Профилираната езикова гимназия \"Никола Йонков Вапцаров\" в Шумен е от компетенцията на университетите и местните власти, които имат своята автономия при вземане на решения от такъв характер.Други решения на комисията: По отношение на преименуването на площад \"Свети Александър Невски\" - инициаторите следва да се обърнат към компетентния орган, в случая Столичен общински съвет. Реда за именуването или преименуване на улици, площади и други обекти с общинско значение е регламентирано в Закон за местното самоуправление и местната администрация;Решението за преименуване на връх Шипка следва да бъде предхождано от много широк обществен дебат, в който задължително следва да бъдат привлечени представители на различни институции, в т.ч. Министерство на образованието и науката и Министерство на културата, представители на научните среди, историци, езиковеди, интелектуалци и др.", "date": "2019.01.28", "title": "Румен Радев отказа летище София да бъде преименувано на \"Желю Желев\""}
{"url": "https://news.bg/bulgaria/v-smolyansko-situatsiyata-se-normalizira-no-bedstvenoto-polozhenie-ostava.html", "text": "Бедственото положение в област Смолян остава в сила, въпреки че се нормализира обстановката, съобщава БНР.То ще остане в сила до отваряне на всички пътища и възстановяване на електрозахранването във всички населени места.Заместник-областният управител Адриян Петров коментира пред националното радио, че основният туристически поток вече се е изтеглил. По думите на Петров някои селища се захранват с електричество от агрегати. Той поясни, че все още има населени места без ток, които ще получат агрегати, ако не бъде възстановено електрозахранването в близките часове.В община Сърница обстановката остава усложнена. Второ денонощие не може да бъде открита аварията по електрическото трасе Сърница - Медени полян. Работата там е затруднена заради трудно проходимия планински терен. Градът и околните села и тази нощ ще се захранват с ток чрез агрегати. Разчистен пътят до хотелите край язовир Доспат, където имаше блокирани от снега туристи, допълва радиото.По-рано областният управител на Смолян Недялко Славов съобщи, че във всички населени места на община Доспат електроснабдяването е възстановено.", "date": "2019.01.28", "title": "В Смолянско ситуацията се нормализира, но бедственото положение остава"}
{"url": "https://news.bg/world/tramp-povdignal-ideyata-za-voenna-interventsiya-vav-venetsuela.html", "text": "Президентът на САЩ Доналд Тръмп не изключва вероятността да използва военна сила във Венецуела, съобщава The Hill.По-рано този месец в разговор със сенатор Линдзи Греъм американският лидер е повдигнал идеята за използване на военна сила в латиноамериканската държава.Греъм е споделил информацията пред Axios, заявявайки пред медията, че Тръмп го е попитал какво мисли за използването на военна сила в държава, където САЩ действат за промяна на режима.\"Ясно, вие трябва да забавите, това може да бъде проблематично\", казал Греъм пред американския лидер, според Axios.Тръмп отговорил: \"Добре, изненадан съм, вие искате да нападнем всеки\".\"И аз отвърнах: \"Не искам да нападаме никого, искам само да използваме армията, когато нашите интереси в националната сигурност са под заплаха\", отбеляза сенаторът пред медията. Той добави, че Тръмп \"наистина е \"ястреб\" (поддръжник на агресивна външна политика - Бел. ред.) щом стане въпрос за Венецуела.Но Axios пояснява, че към момента няма изгледи администрацията на Тръмп да планира инвазия в латиноамериканската държава. Изглежда, че администрацията се опитва да смени режима в държавата чрез дипломатически и икономически натиск.През миналата седмица САЩ Канада, Организацията на американските държави, Бразилия, Аржентина, Чили и Колумбия също признаха Гуайдо. Австралия също призна председателя на парламента за държавен глава.Междувременно се съобщава, че. Отделно опозицията зове за масови протести.", "date": "2019.01.28", "title": "Тръмп повдигнал идеята за военна интервенция във Венецуела"}
{"url": "https://news.bg/world/chervenite-shalove-se-opalchiha-na-zhaltite-zhiletki-vav-frantsiya.html", "text": "Хиляди демонстранти, носещи червени шалчета, организираха демонстрация в Париж в неделя. Те призоваха за прекратяване на насилието и прекъсването на икономиката, предизвикано от антиправителствените демонстрации на \"жълтите жилетки\" вече близо три месеца, съобщават световни агенции.Депутат от управляващата партия на президента Еманюел Макрон беше сред 20 законодатели, които се присъединиха към марша, организиран от движението \"червените шалове\".Полицията съобщи, че около 10 000 души са се присъединили към демонстрацията на \"червените шалове\".Правителството е изчислило, че в събота 69 000 души са участвали на протестите на \"жълтите жилетки\" във Франция в сравнение с 84 000 седмица по-рано и близо четвърт милион през ноември 2018 г.Движението \"червените шалове\" е инициирано от Лоран Сулие - инженер от Тулуза, който е ужасен от нападенията на \"жълтите жилетки\" срещу полицията и журналистите.В демонстрациите на \"червените шалове\" участват французи от средната класа, либерали и по-възрастни в сравнение с участниците в протестите на \"жълтите жилетки\". Мнозина изразяват подкрепа за икономическите реформи на Макрон.Около 2000 цивилни и повече от 1000 полицаи са пострадали от началото на протестите през ноември.Демонстрациите на \"жълтите жилетки\" продължиха 11-ти пореден уикенд.В събота лидерът на \"жълтите жилетки\" пострада.", "date": "2019.01.28", "title": "„Червените шалове” се опълчиха на „жълтите жилетки” във Франция"}
{"url": "https://news.bg/bulgaria/bzns-porochnoto-bsp-iska-da-ni-varne-v-ruskata-zona-na-vliyanie.html", "text": "БСП са създатели на всички порочни практики в българския преход и пак се обявяват като носители на промяна.Това се казва в позиция на Български земеделски народен съюз (БЗНС) след \"Създателите на всички порочни практики в българския преход към демокрация, наследниците на БКП и ДС днес отново се заявяват като носители на промяна. Хората, които воюваха срещу свободата и демокрацията в България, тези, които спазаряваха националната ни идентичност за република на СССР и които избиваха българските демократи - днес техните наследници публично искат властта в държавата. Още повече искат да превземат институциите на ЕС\", подчертават земеделците.БЗНС отбелязва, че тези, които изпращаха танкове за смазване на антикомунистическите революции в Европа, днес искат да са първи в Европейския парламент.\"Днес те отново са врагът на Свободна Европа, защото целта им е да я разбият отвътре, за да обслужат интересите на евразийския си господар от Кремъл\", подчертават от партията.Според земеделците целта на БСП на евровота през май е вдигане на мощна антиевропейска вълна.\"Стратегията им е дестабилизация на ЕС по плана на Путин и връщане на България в руската зона на влияние - там, където комисионите за слугинажа им носят житейски комфорт, но предават интересите на държавата и унищожават свободата на нацията\", се казва още в позицията.От Български земеделски народен съюз са убедени, че БСП не може да разследва корупцията в страната, тъй като е неин носител след прокарването й като основен механизъм на властта.\"Червената корупция спъна предприемачеството на обикновения българин. Тя обслужваше червените олигарси в стремежа им да пленят държавните институции и да монополизират пазара.Основната цел на новопокръстилата се БСП беше да трансформира заграбените капитали от комунистическите предприятия в нови частни активи. През комунизма и през прехода БКП/БСП неколкократно фалираха държавата и ограбиха българския народ. И най-страшното от гледна точка на нашето бъдеще - тази престъпна банда прокуди най-способните и трудолюбиви българи да търсят реализация в чужбина\", пише БЗНС.Партията призовава \"Елена Йончева най-напред разследва дейностите на близката на БСП ДС и намесата на ченгетата в икономиката и политиката ни. Да проучи как бащите на днешните и съпартийци изнесоха капиталите зад граница, как после с тях създаваха фирми и партии. Нека Елена Йончева разследва как Сергей Станишев \"загуби\" доклада на ДАНС, докато БСП имаше определяща роля в правителството на тройната коалиция. Защо въпреки обществените очаквания не беше съден?\".\"БСП ли ще реформира прокуратурата? БСП не са жертвите, те са кадровиците в съдебната власт. Защо нейните членове и поддръжници не се разбунтуваха, когато главният прокурор въведе давност на престъпленията на комунистическия режим? Отговорът е очевиден - защото по този начин Цацаров елиминира възможността от съдебно преследване на незаконно придобитата им собственост и техните престъпления срещу собствения им народ. Така прокуратурата защити БСП, червената олигархия и гарантира спокойствие на децата на висшия ешелон на БКП и ДС. Греховете на БСП към България са многобройни и непростими. Ето защо тези предатели на нацията никога повече не трябва да имат властта!\", заключават от партията.", "date": "2019.01.28", "title": "БЗНС: \"Порочното\" БСП иска да ни върне в руската зона на влияние"}
{"url": "https://news.bg/politics/denitsa-zlateva-gerb-sa-tsare-da-puskat-falshivi-novini-za-bsp.html", "text": "\"ГЕРБ са царе да пускат фалшиви новини за БСП.\" Това заяви зам. -председателят на БСП Деница Златева пред bTV по повод твърденията на управляващите, че опозицията няма политика, която може да предложи за евроизборите, а Елена Йончева е обединила партията.Тя е категорична, че БСП е много по-силна и с голямо доверие. Златева подчерта, че са готови с вижданията си за всяка една секторна политика.\"Силите са изравнени и явно тази е лампичка, която светва на управляващите и Борисов\", изтъкна зам. -председателят на БСП.По отношение на предстоящите евроизбори Златева заяви, че до 15 март Националният съвет на партията ще реши кой ще ръководи листата.Тя наблегна, че в БСП има много достойни и силни личности, които могат да бъдат номинирани. Според нея обаче е много по-важно е какви политики ще отстоява БСП в Европейския парламент.Деница Златева коментира и форумите на двете партии, като подчерта, че в БСП са говорили за политики, а ГЕРБ за червени и сини лампички, стягане на редиците и стартиране на граждански диалог.\"Ние сме на терен от 5 месеца\", допълни тя.По повод обвиненията срещу , зам.- председателят на БСП поясни, че утре ще има нова порция корупционни скандали след като Йончева представи нови факти.Златева е категорична, че процесът срещу Елена Йончева е по-скоро политически, отколкото юридически.По думите ѝ това нямало да сплаши Йончева, тъй като По отношение на настояването на БСП за парламентарна, а не за премиерска република, зам.- председателят на левицата изтъкна, че депутатите се явяват като продължение на волята на премиера.За напрежението между президента и управляващите тя коментира, че от БСП не виждат уважение и респект от страна на правителството към държавния глава.Според нея това е в резултат на високия рейтинг, с който се ползва президента, а управляващите не можели да го преживеят.", "date": "2019.01.28", "title": "Деница Златева: ГЕРБ са царе да пускат фалшиви новини за БСП"}
{"url": "https://news.bg/bulgaria/grazhdanski-patruli-pazyat-speshnata-pomosht-v-gorna-oryahovitsa.html", "text": "Граждански патрули пазят медиците от Спешната помощ в Горна Оряховица, съобщава БНР.Патрулите са с цел подкрепа на медиците и предотвратяване на агресия срещу тях.Напрежението ескалира в последната седмица, а филиалът е единственият в страната, където граждани се организираха, за да помагат в охраната на спешните медици, отбелязва радиото и допълва, че нощното дежурство с първия граждански патрул в Спешния център в Горна Оряховица мина сравнително спокойно.Организаторите на патрулите искат да покажат на здравните власти, че в спешните центрове в страната има проблеми с агресията над медиците.Медиците от своя страна споделят, че се чувстват по-спокойни с гражданските патрули, но те настояват за среща със здравния министър Кирил Ананиев и искат ефективни мерки за защита срещу агресията.Близо половината от спешните медици вече, което поставя под риск медицинското обслужване на 80 000 жители от няколко общини.", "date": "2019.01.28", "title": "Граждански патрули пазят Спешната помощ в Горна Оряховица"}
{"url": "https://news.bg/world/tramp-preduprezhdava-za-nov-shatdaun-iska-si-parite-za-stenata.html", "text": "Президентът на САЩ Доналд Тръмп заяви, че се съмнява, че ще приеме по-малко от 5,7 милиарда долара финансиране за изграждането на стена по границата с Мексико, съобщават местни медии.\"Трябва да го направя правилно\", каза той. Американският лидер отбеляза пред \"Уолстрийт джърнъл\", че шансовете за постигане на сделка са \"по-малки от 50 на 50\". Но по думите му има \"много добри хора\" от двете партии, които са си поставили задача да подготвят пакет за вътрешната сигурност преди правителството отново да остане без финансиране след три седмици.Тръмп не изключи, че правителството отново може да остане без пари, ако не получи финансиране за стената, като отбеляза, че мярката \"определено е вариант\". Той отново повтори позицията си, че е необходимо физическо препятствие, въпреки че не е нужно да е бетонна стена.\"Аз съм отворен за всичко, доколкото може да спира престъпниците, бандитите, трафика на хора и наркотици. Но само едно нещо ще работи - много силна форма на физическо препятствие\", убеден е държавният глава.По-рано изпълняващият длъжността началник на канцеларията на Белия дом Мик Мълвейни коментира пред американски медии, че Тръмп е готов да приеме нов шътдаун (липса на финансиране на държавните учреждения - Бел. ред.), ако Конгресът откаже да работи с него за отпускане на средства за стена по граница с Мексико. Мълвейни добави, че Тръмп не иска да се затварят федерални агенции отново или да обявява извънредно положение, но ако е необходимо, той ще го направи.В петък вечерта Тръмп се подписа под законопроект за финансиране на правителството, с което се сложи край на най-дългия шътдаун в историята на САЩ.", "date": "2019.01.28", "title": "Тръмп предупреждава за нов шътдаун, иска си парите за стената"}
{"url": "https://news.bg/society/nad-800-yazovira-se-nuzhdayat-ot-tekusht-remont.html", "text": "Над 400 язовира имат нужда от незабавен ремонт, а над 800 от текущ.\" Това заяви пред bTV председател на Държавната агенция за метрологичен и технически надзор (ДАМТН) Кирил Войнов.По думите му няма критични точки в Благоевград, Смолян, Кърджали, Хасково, Пловдив, Стара Загора, Сливен и Ямбол, където имаше обилни валежи от дъжд и сняг.Той обясни, че започва топене на снеговете и повишаване нивото на скатните води, а така започват да се вдигат нивата на язовирите.Войнов е категоричен, че всичко е под контрол, защото в язовирите се поддържа свободен обем за такива случай, за да могат да поемат допълнително количество вода.Шефът на ДАМТН заяви, че не са очаквали такава обстановка, тъй като тя била по-характерна за март месец. Въпреки това той посочи, че получават непрекъснато информация за прогнозата от НИМХ.Той поясни, че в Златоград язовирът прелива, но нмя опасност за населението. \"Метър под преливния ръб е язовир Пловдивци, там има замръзване на водното ниво, което създава допълнителна опасност, но хората и там не са застрашени\", допълни още Кирил Войнов.За от миналата седмица Кирил Войнов обясни, че само преди година там е проведено обучение за безопасност. Според него отговорност носят и родителите, но трябва да се помисли за подготовката на населението за действие при кризисни ситуации.", "date": "2019.01.28", "title": "Над 800 язовира се нуждаят от текущ ремонт"}
{"url": "https://news.bg/world/58-dushi-sa-zaginali-pri-skasvaneto-na-stenata-na-yazovir-v-braziliya.html", "text": "Броят на загиналите след достигна 58 души, съобщи говорител на местната власт в югоизточния щат Минас Жераис, цитиран от световни медии.Повече от 300 души са в неизвестност.До момента е установена самоличността само на осем от загиналите.Над 260 от изчезналите са служители на компанията за минодобив Vale SA, която действа в язовира.366 души са спасени.Все още не е ясна причината за инцидента.", "date": "2019.01.28", "title": "58 души са загинали при скъсването на стената на язовир в Бразилия"}
{"url": "https://news.bg/world/zadarzhaha-kradetsa-na-kartinata-ot-tretyakovskata-galeriya.html", "text": "Полицията е задържала заподозрян за кражбата в Третяковската галерия в Москва, съобщи официалният представител на вътрешното министерство Ирина Волк, цитирана от РИА Новости.Уточнява се, че 31-годишният мъж е арестуван в населеното място Заречие в Московска област. Той е откраднал творбата на известния художник Архип Куинджи - \"Ай-Петри. Крим\". Крадецът скрил картината на територията на строителен обект в Одинцовски район, където е задържан.По предварителна информация картината не е повредена, информира ТАСС, позовавайки се на полицията.Заподозряният е с криминално минало. Той е задържан през декември 2018 г. за притежание на наркотици и други престъпни деяния.Полицията не изключва да има и съучастници.Вътрешното министерство смята, че кражбата е с цел печалба.Картината се оценява на 1 милион долара. Тя е нарисувана от руския художник от гръцки произход Архип Куинджи през 1908 г. На нея има планина на Кримския полуостров.", "date": "2019.01.28", "title": "Задържаха крадеца на картината от Третяковската галерия"}
{"url": "https://news.bg/health/operiraha-10-godishno-momche-s-ryadak-tumor.html", "text": "Екипи на ВМА и \"Пирогов\" оперираха 10-годишно момче с рядък тумор.Сложността на операцията идва от разположението на тумора около аортата и основни нейни разклонения.Операцията е продължила 3 часа.\"Туморът е отстранен радикално, като надеждата за дефинитивно излекуване е много голяма\", коментира професор Никола Владов.В съвместния екип, ангажиран с лечението на детето, са участвали и детски хирурзи.Малкият пациент се възстановява нормално и предстои да бъде изписан.", "date": "2019.01.28", "title": "Оперираха 10-годишно момче с рядък тумор"}
{"url": "https://news.bg/regions/stroyat-i-na-sever-no-zakonno-spored-arhitekta-na-varna.html", "text": "Строежи на брега на морето има и по Северното крайбрежие, съобщи bTV.По думите на местните курортът \"Св. Св. Константин и Елена\" се е превърнал в строителна площадка.Курортът изпълнява инвестиционна програма за подобрение на материалната база с три проекта. Целта е да бъдат построени апартаменти, студия, басейн и ресторант към съществуващия хотел.От курорта обосновават строежите с идеята за развитие на комплекса като целогодишна морска и спа дестинация.Строителните разрешения са издадени от община Варна.По думите на Виктор Бузев, главен архитект на Варна, проектът е съобразен с допустимите нормативи за застрояване в тази устройствена зона.От РИОСВ - Варна уверяват, че проектите са съгласувани с екологичното законодателство.Припомняме, че преди дни кметът на Царево Георги Лапчев е сезирал прокуратурата заради . По разпореждане на премиера Бойко Борисов началникът на Дирекцията за национален строителен контрол Иван Несторов трябваше да направи ", "date": "2019.01.28", "title": "Строят и на север, но законно, според архитекта на Варна"}
{"url": "https://news.bg/world/17-ot-19-tsentralni-banki-v-evrozonata-spryaha-emitiraneto-na-banknoti-ot-eur500.html", "text": "От вчера централните банки на 17 от 19-те страни членки на еврозоната спряха емитирането на банкноти от 500 евро, съобщават АФП и други медии.Преди няколко години Европейската централна банка (ЕЦБ) обяви, че спира отпечатването на банкноти от 500 евро, които рядко се засичат във всекидневието, но са от любимите на престъпниците.ЕЦБ поясни, че само централните банки на Германия и Австрия се бавят. Те ще прекратят емитирането на банкнотите от 26 април, за да \"осигурят плавен преход\".Купюрът от 500 евро представлява едва 2,3% от всички евро банкноти в циркулация през миналия месец.Европейската централна банка издаде \"смъртната присъда\" през 2016 г., когато официално прекрати отпечатването заради безпокойство, че може да \"улесни незаконни действия\" след изследване, което е установило, че се използва за пране на пари, укриване на данъци и финансиране на тероризъм.Понякога наричана \"Бин Ладен\", банкнотата се е доказала като компактен начин за трансфер на незаконни пари. 1 милион евро в банкноти от 500 евро тежат 2,2 килограма, което позволява да бъдат вкарани в чанта за лаптоп. Същата сума в банкноти от по 100 щатски долара - банкнотата с най-висока деноминация в САЩ - тежи почти шест пъти повече и изисква доста по-голяма чанта.", "date": "2019.01.28", "title": "17 от 19 централни банки в еврозоната спряха емитирането на банкноти от €500"}
{"url": "https://news.bg/world/10-zhertvi-na-teror-v-burkina-faso.html", "text": "Поне десет са жертвите на нападение в Буркина Фасо. Това съобщи АФП.В неделя сутринта въоръжени мъже нападнали село в северната част на страната, в резултат на което 10 души бяха убити, а двама бяха сериозно ранени. Събеседниците на агенцията поясниха, че атаката се счита за терористична атака.От 2015 г. северните райони на Буркина Фасо често са били атакувани от ислямисти. Неотдавна въоръжените радикали започнаха да извършват редовни атаки и в западната и източната част на страната, в райони близо до границата с Бенин и Того. В отговор на засилването на бойците армията на Буркина Фасо провежда операции за идентифициране и елиминиране на терористичните бази.", "date": "2019.01.28", "title": "10 жертви на терор в Буркина Фасо"}
{"url": "https://news.bg/press/do-200-leva-vdignaha-zaplatite-v-armiyata-takat-kilim-za-papata-s-balgarskiya-trikolyor.html", "text": "Толполицията уплаши шофьорите, продават по 15 347 винетки на денПочти двойно повече винетки са продадени за месец, показаха данните на Агенция \"Пътна инфраструктура\". От 15 декември 2018 г. до 15 януари 2019 г. броят им е 460 416, докато преди година за същия период продажбите са били с 200 000 по-малко. Приходите са с близо 30% по-високи - над 23,2 млн. лева сега при 18,732 млн. преди година.До 200 лева вдигнаха заплатите в армиятаБлизо 28 000 униформени у нас вече се разписват за по-големи заплати. Средното увеличение от 10%, което влезе в сила от 1 януари, в зависимост от опита и званието варира в диапазона от 70 до 200 лв. Това обясниха за \"Труд\" командири на войскови части. Според тях принципът е справедлив - процентът е по-голям за нисшите чинове - до 15%, и по-малък за старшите и висшите офицери - до 11%.Тъкат килим за папата с българския трикольорВ килима ще бъдат втъкана карта с района на Балканите, както и две ръце, държащи земното кълбо. Край тях ще бъде \"изписан\" текст \"Мир на земята\" на български и на латински. Подаръкът трябва да бъде готов преди 5 май, когато започва визитата на главата на римокатолическата църква у нас. За да получи последни указания как да бъде посрещнат папата в Раковски, на визита в Рим наскоро бе отец Димитър от градчето край Пловдив. Заедно с папа Франциск ще пътуват около 70 човека: кардинали, журналисти и персонал. На 5 май главата на католическата църква ще бъде в София, където ще му бъде приготвена трибуна за богослужението. В Раковски папата ще посети два храма. В църквата \"Пресвето сърце Исусово\" ще има литургия и първо причастие, а в \"Св. Архангел Михаил\" ще има среща с католическата общност.Живко Тодоров: В политиката може да стъпиш на минаВ политиката има много възможности да се стъпи върху мина, затова трябва много да се внимава. Важно е всеки, който участва в политически живот, да си върши работата съвестно и да внимава. Това каза кметът на Стара Загора и член на Изпълнителната комисия на ГЕРБ Живко Тодоров в предаването \"Беновска пита\" на Канал 3. Аз също много пъти съм си правил равносметка и съм видял грешките, които съм правил. За синя лампа не бих искал да говоря, но по-скоро бих искал да кажа, че когато човек е във властта, няма много време да прави анализи за своята работа и затова трябва от време на време да се прави равносметка, допълни Тодоров.Пак ще има промени в приема за първи класНови правила за прием на първокласниците се готвят тази година, предава Нова телевизия. Миналата година родители се оплакаха, че системата дискриминира многодетните семейства. Причината - по-малките деца попадат в различни училища от по-големите си братя и сестри.Тази година най-много точки за прием ще продължава да носи 3-годишната уседналост на детето в близост до училището. Това е т.нар. \"Първа група\". В същата група, независимо от постоянния или настоящ адрес, ще попадат и децата, които искат да учат в училището на по-големите си братя или сестри.", "date": "2019.01.28", "title": "До 200 лева вдигнаха заплатите в армията, Тъкат килим за папата с българския трикольор"}
{"url": "https://news.bg/int-economics/sasht-otmeniha-sanktsii-sreshtu-deripaska.html", "text": "Съединените щати отмениха санкциите срещу \"Русал\", EN + и \"Евросибенерго\", предаде Ройтерс.Агенцията цитира доклад на Министерството на финансите на САЩ.След премахването на санкциите срещу тези компании ще бъдат запазени ограниченията върху самия Дерипаска.Министерството на финансите на САЩ обяви, че ограниченията ще бъдат премахнати за 30 дни, ако Дерипаска намали дела си в En + от около 70 на 44,95%.Решението на Министерството на финансите беше оспорено от демократите в Сената и Камарата на представителите - долната камара на Конгреса на САЩ. Въпреки това, тъй като в Сената нямаше достатъчно гласове, за да се приведе документа на етапа на гласуване, демократите не можаха да блокират отмяната на санкциите.Руският милиардер и контролираните от него компании En+ Group, ГАЗ, \"Базов елемент\" и \"Русал\" бяха сред онези, срещу които Вашингтон наложи санкции в началото на април миналата година. Това означава блокиране на активи и забрана на всякакъв бизнес с тези компании за американски граждани.Допълнително през есента властите на  на руския олигарх Олег Дерипаска, включително имения в нюйоркския район Горен Ийст Сайд и във Вашингтон. срещу бившия шеф на предизборния щаб на Доналд Тръмп - Пол Манафорт, който стана ясно, че е предлагал на близкия до Кремъл руснак консултации за развоя на президентската кампания в САЩ през 2016 г.", "date": "2019.01.28", "title": "САЩ отмениха санкции срещу Дерипаска"}
{"url": "https://news.bg/int-politics/vav-venetsuela-nyamalo-ruska-voenna-baza.html", "text": "Във Венецуела нямало руска военна база. Това заяви в интервю за в. \"Известия\" посланикът на Венецуела в Русия Рафаел Фария Тортоса. Той посочи, че конституцията на латиноамериканската страна забранявала присъствието на чужди войски. Освен това правителството никога не е планирало с чужда военна помощ да се задържи на власт.Само преди седмици руският стратегически бомбардировач Ту-160 кацна във Венецуела.Кремъл вече отрече да е пращал военни наемници или инструктори в латиноамериканската страна.\"На страха очите са големи\", заяви говорителят на руския президент Дмитрий Песков. Така той коментира появилите се информации, че 400 наемници са пратени от Русия да пазят венецуелския президент Николас Мадуро.", "date": "2019.01.28", "title": "Във Венецуела нямало руска военна база"}
{"url": "https://news.bg/world/i-huan-guaydo-pregovarya-s-armiyata-na-venetsuela.html", "text": "Лидерът на опозицията и председател на парламента Хуан Гуайдо обяви пред в. \"Вашингтон поуст\", че води разговори с военните.Целта е да се намери мирен изход от кризата в родината му.\"Ние преговаряме с представители на гражданската администрация, както и с военните\", каза Гуайдо.Той все пак посочи, че не може да посочи имената на събеседниците. Според него преговорите се провеждат в тайна атмосфера, за да се гарантира безопасността на участниците.Антонио Риверо, венецуелски генерал, който емигрира в САЩ, говори по-рано за разговорите си с военните.Според него ситуацията в армията е много сложна и има противоречия между поддръжници и противници на президента Никола Мадуро, а това може да доведе до пълен разрив.От Белия дом обявиха, че приемат за представител на Венецуела в САЩ на посочения от Гуайдо - Алфредо Векио.Венецуела се намира в безпрецедентна криза, след  от икономическия колапс в страната. Миналата седмица председателят на парламента Гуайдо се , полковник Хосе Луис Силва, представляващ Венецуела в САЩ, , с което призова и други свои колеги да подкрепят опозиционния лидер. След това на дипломатическите отношения заради позицията на САЩ в конфликта.На този етап висшето военно ръководство подкрепят Мадуро и Гуайдо е признат от САЩ, Канада и регионални сили.  наложиха ултиматум на Мадуро, че ако не организира предсрочни парламентарни избори до 8 дни, ще признаят Гуайдо. Австралия стана поредната страна, която призна Гуайдо.  след изричната молба на САЩ.Мадуро има подкрепата на Куба, Иран, Китай и Русия, като последните . ", "date": "2019.01.28", "title": "И Хуан Гуайдо преговаря с армията на Венецуела"}
{"url": "https://news.bg/culture/kartina-za-usd1-mln-otkradnaha-ot-tretyakovskata-galeriya.html", "text": "Картина за $1 млн. беше открадната от Третяковската галерия в Москва.Похитена е творба на известния художник Архип Куинджи - \"Ай-Петри. Крим\". Това потвърдиха руските медии.Те посочват, че кражбата е станала по време на тематична изложба. Очевидци съобщават, че по време на кражбата жена е вдигнала скандал за открадната шуба.Това е предизвикало суматоха в галерията.Властите веднага са обявили картината за открадната, за да не може да бъде препродадена. Силите на реда водят разследване.", "date": "2019.01.28", "title": "Картина за $1 млн. откраднаха от Третяковската галерия"}
{"url": "https://news.bg/int-politics/san-tereza-mey-nyama-da-pribegne-do-tvard-brekzit.html", "text": "Британският премиер Тереза Мей няма да прибегне до твърд Брекзит. Това разкрива в. \"Сън\".Таблоидът се позовава на източници от правителството. Според тях Тереза Мей е обещала на своите министри да не допуска твърд Брекзит и да търси сделка с ЕС.В същото време премиерът не е готов да направи съответно публично изявление, тъй като това ще направи позицията ѝ в преговори с Брюксел по-слаба.От друга страна Великобритания не изключва вероятността да обяви военно положение с цел избягване на хаос в случай на Брекзит без споразумение, съобщават британски медии.В съответствие със закон от 2004 г. министрите обсъждат мерки като въвеждане на полицейски час, забрана за пътуване, конфискуване на имущество и най-драстичната - разполагане на въоръжени сили по улиците на страната за потушаване на евентуални безредици, пише \"Сънди таймс\".", "date": "2019.01.28", "title": "\"Сън\": Тереза Мей няма да прибегне до твърд Брекзит"}
{"url": "https://news.bg/world/sasht-gradyat-nova-pvo-sistema.html", "text": "САЩ градят нова ПВО система. Тя има за цел да предотврати заплахата от ракетно нападение от страна на Северна Корея.За целта до 2025 г. в Япония ще бъде разположен нов радар. Преди това Токио ще има на разположение нови ПВО комплекси от Пентагона.Подобен радар също се планира да бъде разположен на Хавайските острови през 2023 г., за да осигури по-широка зона на покритие.Нова стратегия за по-нататъшното развитие на американската система за противоракетна отбрана беше представена на 17 януари от американския президент Доналд Тръмп.", "date": "2019.01.28", "title": "САЩ градят нова ПВО система"}
{"url": "https://news.bg/world/gartsiya-ne-obicha-elektricheskite-koli.html", "text": "Гърция е сред най-слабо подготвените европейски страни за използване на електрически автомобили, според проучване на холандска компания за лизинг на автомобили.Сред 22-те европейски страни, проучени от LeasePlan, Гърция изпреварва класираната на последно място Полша. От друга страна, Норвегия, Холандия, Швеция и Австрия се считат за най-подготвени.Финландия, Германия и Португалия отбелязват най-голям прогрес в подкрепата си за електроавтомобилите.Гърция има много ограничен брой обществени пунктове за зареждане, само 115, от които само 6 имат бързи зарядни устройства. В сравнение с Холандия - 83 196 места, Германия 37 405 и Франция 34 558. Холандия също има най-голям брой пунктове за зареждане на 1000 жители (4.8), следвани от Норвегия (4.5) и Люксембург (1.9).Липсата на готовност за инфраструктура обяснява поне частично малкия брой електрически и хибридни автомобили, които са закупени през първите девет месеца на 2018 г . само 231, което е най-ниският брой на изследваните 22 страни на глава от населението.Гърция не субсидира придобиването на електрически автомобили от физически лица или фирми и не предлага по-нисък ДДС за електрически модели. Също така не съществуват стимули, както в други страни, нито от местните, нито от националните власти да предоставят повече точки за зареждане. В Гърция еко колите не плащат пътен данък.", "date": "2019.01.28", "title": "Гърция не обича електрическите коли"}
{"url": "https://news.bg/regions/chelna-katastrofa-zatrudnyava-dvizhenieto-kam-am-trakiya-ot-plovdiv.html", "text": "Катастрофа затруднява движението към АМ \"Тракия\" край Пловдив, предаде БНР.Инцидентът е станал малко преди 8 часа тази сутрин на изхода на Пловдив преди село Труд в посока автомагистралата.На мястото е пристигнал полицейски екип, а шофьорите трябва да карат с повишено внимание.По първоначална информация лек автомобил \"Рено\", шофиран от 79-годишен водач, се е сблъскал челно с лек автомобил \"Опел\", управляван от 63-годишен.Пътник от първата кола е откаран в болница, а на място е оказана медицинска помощ на пътничка във втория автомобил.", "date": "2019.01.28", "title": "Челна катастрофа затруднява движението към АМ \"Тракия\" от Пловдив"}
{"url": "https://news.bg/regions/chetvarti-den-sa-bez-tok-10-selishta-v-blagoevgradsko.html", "text": "Четвърти ден 10 населени места в област Благоевград са без електрозахранване, съобщи БНР.Екипи на енергодружеството все още не успяват да възстановят мрежата, тъй като авариите са високо в планините.Има много счупени стълбове и скъсани кабели. Заради сняга и стръмния терен е затруднена работата на екипите. ", "date": "2019.01.28", "title": "Четвърти ден са без ток 10 селища в Благоевградско"}
{"url": "https://news.bg/world/merkel-politikata-na-iran-v-siriya-e-zaplaha-za-izrael.html", "text": "Канцлерът на Германия Ангела Меркел заяви, че политиката на Иран в Сирия е заплаха за Израел.Пред израелска телевизия тя подчерта, че Берлин работи да се гарантира, че няма ирански сили в близост до Голанските възвишения.Тя направи коментарите в интервю за Kan 11 News. Ситуацията в Сирия е голяма заплаха за Израел, смята Меркел. Канцлерът съобщи, че е разговарял с руския лидер Владимир Путин по въпроса за иранските сили до Голанските възвишения, което безпокои еврейската държава.Преди седмица Израел нанесе въздушни удари по ирански цели в Дамаск, които са в отговор на изстреляна ракета земя-земя от ирански части към Северните Голански възвишения.", "date": "2019.01.28", "title": "Меркел: Политиката на Иран в Сирия е заплаха за Израел"}
{"url": "https://news.bg/regions/globiha-bivshi-direktori-na-bolnitsata-vav-vratsa-zaradi-narusheniya.html", "text": "Бившите директори на МБАЛ \"Христо Ботев\" във Враца са глобени за нарушения, предаде БНР.Нередностите, извършени от Светозар Луканов и Орлин Цветков, са били установени от Агенция \"Държавна финансова инспекция\" (АДФИ) при проверка на обществените поръчки от януари 2013 до септември 2018.Били са констатирани общо 67 нарушения при доставката на лекарства и медицински консумативи, както и за извънгаранционната поддръжка на апаратура.Съставени са 10 акта заради провеждането на 11 обществени поръчки, които са били на стойност над 12 милиона лева. Били са установени и 14 необосновано проведени поръчки за близо 4 000 000 лева.Цветков ще бъде глобен заради поръчката на доставчик на храна, тъй като не е провел задължителна процедура по закона за обществените поръчки /ЗОП/. Той е нарушил наредбите и при избора на охранителна фирма. За двете провинения бившият директор ще трябва да плати общо 6 631 лева. През декември миналата година и януари тази година магистратите са потвърдили решенията на АДФИ, но Цветков ги обжалва пред административните съдии.От своя страна Светозар Луканов не е провел процедури по ЗОП за избор на стентове за инвазивна кардиология, за катетри, за медицински изделия, за превързочни материали и за извънгаранционно поддържане на медицинска апаратура. Наложените му глоби са на обща стойност 9 450. Луканов обаче е обжалвал и седемте решения с касационни жалби.Срещу двамата бивши директори на врачанската болница се води и дело за присвояването на 32 000 лева. Те били преведени на шуменски лекар, който обаче не е стъпвал в МБАЛ \"Христо Ботев\".", "date": "2019.01.28", "title": "Глобиха бивши директори на болницата във Враца заради нарушения"}
{"url": "https://news.bg/politics/rumen-radev-kalnem-se-v-evropa-a-pravim-antievropeyski-izbori.html", "text": "Кълнем се в Европа и чакаме да ни приемат в еврозоната, а изхвърляме от конкурса за изтребител европейския участник. Два пъти в речта си по отчета за втората година от момента на встъпване в длъжност президентът Румен Радев разкритикува решението на комисията по избор на изтребител за българската армия. Решението за продължаване на преговорите със САЩ за Ф-16 държавният глава оцени като антиевропейски избор, а конкурсът нарече порочен и бутафорен.Заедно с оценка за провал на големите енергийни проекти, Румен Радев попита защо се чудим, че не ни приемат в Шенген и еврозоната.\"България губи суверенитет и не може да взима важни стратегически решения\", според Румен Радев.Още в началото на отчета си държавният глава припомни, че е силно ангажиран с проблемите на въоръжените сили и за негово съжаление се е \"оказал лош пророк\", тъй като въпреки настояванията му нужните средства за поддръжка на техниката и подписването на договорите отново заради сроковете няма да гарантират нужното качество.Той разкритикува, че средствата за ремонт на авиационната техника са заделени късно и дотогава рискът от авиационни произшествия продължава да расте.Нальотът остава опасно нисък, предупреди отново държавният глава.Той припомни порочната комисия за изтребителите от 2017 г., която е блокирала за дълъг период модернизацията на ВВС, а, по думите на държавния глава последните решения на управляващите окончателно са опорочили процеса и то в усложняваща се среда за сигурност.Трите проекта за въоръжените сили не могат да решат проблемите на българската армия, заяви Радев.\"Аз не говоря за изтребители\", категорично обяви президентът в коментар на журналистически въпрос за свое изказване от преди години. Държавният глава обясни, че настоява за обективна и равнопоставена състезателна процедура и никога не е налагал мнение кой от моделите изтребители трябва да бъде избран. Конкурсът е опорочен, припомни изказването си.Процедурата е опорочена не само заради цените и качеството,, а и това, че в разрез с ясно приети и разписани документи от МС и НС, посочи още президентът. По думите на Радев сега \"отиваме в неизвестното и ще плащаме явно много повече\".Дали обаче конкурсът ще стартира отново, зависи от правителството, което прехвърли отговорността върху Народното събрание, отсече Радев.Диалог между институциите, борба срещу неравенствата и спорните закони бележат управлението на президента Румен Радев.Определящо за годината, по думите на Румен Радев, е нарастване на беззаконието.\"Президентската институция бе последната бариера пред лобисткото законодателство\", заяви президентът и припомни, че само през изминалата година е наложил вето 7 пъти. Ветото не е акт на противопоставяне на Народното събрание, а възможност за постигане на ефективно и справедливо законодателство по думите му. По-късно Радев даде да се разбере, че има вероятност да наложи и вето върху Закона за личните данни. \"За съжаление българската демокрация ускорено губи позиции, свободата на словото е обект на преследване\". Държавният глава е убеден, че все повече закони се променят кардинално с преходни и заключителни разпоредби, като се избягват дискусиите и гражданското участие.Заради скандални обществени поръчки, лобизъм, защита на лични интереси и корупционни схеми президентът критикува остро правителството. Той посочи, че в момента не вижда база за партньорство със сегашните управляващи.Българската демокрация губи позиции, според Радев, който разкритикува остро корупционните практики в България, обществените поръчки, едноличните решения, включително и погазването на свободата на словото.\"Необходима е радикална промяна на политическата среда и модела на управление\", според Румен Радев. Механизмите за контрол на властта трябва да бъдат разширени, какви пари харчат, имат ли поставени лица зад мними фирми. Доверието на гражданите в държавността трябва да се възстанови, а това преминава през възмездието. Държавният глава апелира прокуратурата и МВР да навлязат в старателно отбягвания периметър на властта.Той обвини правителството,че прекрачва законовите граници и нарушава баланса на властите, което личи във външната политика, в изпълнението на закона за държавния бюджет и в самото му отношение към Народното събрание.Румен Радев би подкрепил нов политически проект, ако той работи за модернизацията на България, за справедливост, суверенитет и законност.\"Неслучайно настоявам за по-добро образование, защото някои политици трудно осмислят това, което четат\", заяви още Радев, според когото ако не настъпи коренна промяна в политическата действителност в България, това (предстоящото, изборите бел.ред.) ще е последното раздаване на картите в тази конфигурация. Президентът заяви и че законът за референдумите трябва да бъде сериозно ревизиран, тъй като не се използва достатъчно, а то е оръдие на пряката демокрация. Сегашното законодателство е бариера срещу успешните референдуми. По думите на Радев този мощен инструмент не бива да бъде обезличен.Държавният глава отчете, че е имал 19 събития в чужбина и 12 държавни глави са посетили България. Той изброи всички постигнати успехи в отношенията и с Балканските държави. Тристранната среща в Русе между България, Австрия и Румъния с поглед към Дунавската стратегия е дала добър резултат, посочи Радев. Дунавската стратегия е инструмент за съживяването на икономиките развитие в региона, включително и на Северна България, убеден е държавният глава.Той напомни още, че е предложил на Китай създаването на център за глобално партньорство. И отчете, че посещението му в Москва възстановило политическия диалог след дългогодишно прекъсване.Приоритет за институцията е поддържането на жива връзка с българските общности близо до българските граници.С указ на президента предстои да бъде създаден Съвет за стратегическо развитие на България с участието на интелектуалци и експерти, които да разработят алтернативи на икономическия застой.", "date": "2019.01.28", "title": "Румен Радев: Кълнем се в Европа, а правим антиевропейски избори"}
{"url": "https://news.bg/curious/nastoyavat-za-borba-sreshtu-hranitelnite-korporatsii-za-spravyane-s-nedohranvaneto-i-zatlastyavaneto.html", "text": "Влиянието на мощната хранителна индустрия трябва да бъде ограничено по света, ако проблемите със затлъстяването, недохранването и климатичните промени следва да бъдат разрешени ефективно, показва нов доклад, цитиран от британския в. \"Гардиън\".Свръхконсумацията на нездравословна храна и липсата на достатъчно храна са двете страни на монетата на недохранването, посочва експертна комисия, събрана от медицинското списание Lancet. Третият основен глобален проблем е свързан - климатичните промени, които се влошават от производството на храни, отпадъците и транспорта.Комисията подчерта, че политическите лидери и гражданското общество трябва да засилят борбата с търговските интереси и лобирането на хранителната индустрия. Тя призова за договор на ООН по подобие на Рамковата конвенция за контрол на тютюна, за да се подкрепят страните в изготвянето на устойчиви и здравословни политики по отношение на храните. Както Рамковата конвенция за контрол на тютюна го прави с тютюневата индустрия, предложеният договор ще забрани на компаниите за храни и напитки да участват в дискусиите.Комисията също така е препоръчала премахването на субсидии за земеделие и транспорт, които допринасят за лошото хранене и здраве. Тя е предложила фонд в размер на 1 млрд. долара за граждански организации, които искат да се изправят срещу хранителната индустрия и да оказват натиск за налагане на данъци върху захарта и други мерки за подобряване на диетата и борбата със затлъстяването.Експертите са изтъкнали работата на мексиканската неправителствена организация El Poder Del Consumidor, която успешно се е борила за данъци върху безалкохолните напитки.Индустрията за храни и напитки има огромна мощ и пари, за да упражни натиск върху правителствата, казва Тим Лобщайн от Световната федерация по затлъстяването, един от участниците в експертната комисия. В Конгреса на САЩ, посочи той, има 294 лобисти от компании за храни и напитки, повече отколкото от тютюнените или алкохолните индустрии.\"От тях две трети са бивши служители на Конгреса, така че те знаят какво правят. Това ниво на лобиране е посветено на запазването на статуквото. Това е голяма пречка за промяната и трябва да бъде оспорена\", изтъкна той.В САЩ и Австралия натискът на хранителната индустрия успя да остави устойчивостта извън националните диетични насоки, подчертават от комисията. В САЩ субсидиите за изкопаеми горива поддържат цените на петрола изкуствено ниски, като насърчават използването на автомобили вместо велосипеди, ходене или обществен транспорт.Никоя страна не е успяла да възпре и обърне епидемията си от затлъстяване, посочиха експертите, които твърдят, че е необходимо по-широка офанзива по темата.Проф. Бойд Суинбърн от Университета в Окланд, съпредседател на комисията, коментира: \"Досега недохранването и затлъстяването се разглеждаха като полярни противоположности на твърде малко или прекалено много калории. В действителност и двете са движени от същите нездравословни, несправедливи хранителни системи, подкрепени от една и съща политическа икономия, която е съсредоточена единствено върху икономическия растеж и пренебрегва отрицателните резултати върху здравето и справедливостта. Климатичните промени имат същата история на печалби и власт, пренебрегвайки екологичните щети, причинени от настоящите хранителни системи, транспорта, градоустройството и използването на земята.\"Повтаряйки \"\", лансирана от комисия, свикана от Lancet и неправителствената организация Eat Forum, комисията по затлъстяването подчерта, че може да има големи ползи за планетата, ако хората ядат по-малко червено месо.Като пример за взаимосвързаността на затлъстяването, недохранването и климатичните промени експертите изтъкнаха, че намаляването на консумацията на червено месо чрез данъци, пренасочване на субсидии, здравно и екологично етикетиране и социален маркетинг ще доведат до по-здравословно хранене, предотвратяване на рак и затлъстяване, повече земя за ефективно, устойчиво земеделие, възможности за намаляване на недохранването и намаляване на емисиите на парникови газове от селското стопанство.Устойчивото производство на храни нараства, казва Лобщайн. Промяната на практиките на големите хранителни корпорации обаче няма да се случи бързо.", "date": "2019.01.28", "title": "Настояват за борба срещу хранителните корпорации за справяне с недохранването и затлъстяването "}
{"url": "https://news.bg/regions/otpuskat-oshte-33-miliona-leva-za-sanirane.html", "text": "Нови близо 33 млн. лева ще бъдат инвестирани от Министерството на регионалното развитие и благоустройството в мерки за енергийна ефективност в 32 проекта на 19 общини.Предстои да се сключат договори за безвъзмездна финансова помощ с кандидатите, чиито проектни предложения са предложени за финансиране. Одобрени са проекти на общините Троян, Златоград, Мездра, Крумовград, Белоградчик, Девин, Поморие, Разлог, Свиленград, Нови пазар, Ботевград, Севлиево, Малко Търново, Елхово, Генерал Тошево, Пещера, Карнобат, Попово и Берковица.Проектите включват дейности по подобряване на енергийната ефективност на многофамилни жилища, сгради от общинската и държавната администрация, както и общинската образователна, социална и културна инфраструктура.Процедурата цели да се подпомогне изпълнението на мерките за енергийна ефективност в обществени и жилищни сгради в малки градове - центрове на общини, които предоставят услуги на заобикалящите ги периферни райони. Целта е да се подобри енергийната ефективност на сградите в целевите територии, което пряко ще допринесе за намаляване на крайното потребление на енергия и косвено - за намаляване на емисиите на парникови газове. Крайната цел е да се подобрят показателите на сградния фонд в малките градове и да се повиши качество на въздуха и условията за живот в тях.", "date": "2019.01.28", "title": "Отпускат още 33 милиона лева за саниране"}
{"url": "https://news.bg/crime/otlozhiha-deloto-sreshtu-bivshiya-voenen-ministar-nikolay-nenchev.html", "text": "Състав на Софийския градски съд отложи делото срещу бившия военен министър Николай Ненчев.Той е обвиняем за неизпълнение на служебните си задължения - не е осигурил  на самолети от изтребителната авиация на ВВС.Причината е, че все още има непостъпила информация от Министерство на отбраната по зададени въпроси.Съдът настоява и за преписка на доклада от проведената работна среща между българската делегация в Полша на 21 януари 2019 година.По време на днешното съдебно заседание в залата не се явиха адвокатът на бившия министър на отбраната - Менко Менков и вещото лице по делото.Съдът счете, че вещото лице няма да бъде призовавано за следващото съдебно заседание, а ще се изисква от него даване на писмено становище.Прокуратурата поиска от съда нови материали и документи по делото с мотив, че няма какво да бъде извършено по делото, но защитата отхвърли аргументите на държавното обвинение.Съдът насрочи следващото съдебно заседание за 26 февруари.След края на съдебното заседание, адвокат Божков обясни пред медиите, че делото е много сложно, а фактологията и томовете също били обемни.Той уточни, че всички свидетели по делото са разпитани и съдебният процес е в своята финална фаза, но по никакъв начин не може да се ангажира кога ще приключи.\"Закон в правосъдието е изясняване на обективната истина, а не в изпълнението на някакъв план на петилетка\", подчерта защитата.Адвокат Божков заяви, че не може да даде отговор и да обясни какво представлява докладът, от който съдът изисква преписка, без да го види.Припомняме, процесът срещу Николай Ненчев по това дело тръгна в края на месец февруари 2017 г.Припомняме, според обвинението, министър  и летателната годност на военно въздухоплавателни средства от изтребителната авиация на ВВС на Република България. От това са настъпили значителни вредни последици за Българската армия и случаят е особено тежък.Това е причината на  обвинение за извършено престъпление по служба при условията на продължавано престъпление - с две отделни деяния, които поотделно съставят едно и също престъпление - чл. 282, ал.3, във вр. с ал.2, във вр. с ал.1, вр. с чл. 26, ал. 1 от НК .", "date": "2019.01.28", "title": "Отложиха делото срещу бившия военен министър Николай Ненчев"}
{"url": "https://news.bg/int-politics/vishegradskata-chetvorka-se-sabira-za-prav-pat-izvan-evropa.html", "text": "Израел е домакин на премиерите на четири централноевропейски страни през следващия месец, съобщава \"Таймс оф Израел\".Четиримата лидери, Полша-Матеуш Моравецки, Чехия-Андрей Бабиш, Словакия-Петер Пелегрини и Унгария-Виктор Орбан се събират в Йерусалим на 18-19 февруари за среща на така наречената Вишеградска група - В4. Срещата е първият път, когато консорциумът, основан през 1991 г., се събира извън Европа.Премиерът Бенямин Нетаняху е обсъдил предстоящата среща с Орбан по време на среща на 1 януари в Бразилия, като Нетаняху изразява своята благодарност за \"силната подкрепа на Будапеща в международните форуми в Европа\".За първи път Нетаняху предлага Израел да бъде домакин на среща на Вишеградската четворка през юли 2017 г. в Будапеща. По това време Нетаняху се оплаква на лидерите на Централна Европа за \"лудите\" политики на ЕС по отношение на израелско-палестинския конфликт.Несъзнавайки, че неговите забележки се предават от репортерите навън, премиерът , като призовава В4 да използва влиянието си в съюза, за да помогне условията за.Срещата на върха в Йерусалим вероятно ще се съсредоточи и върху начините, по които четирите страни могат да помогнат в борбата на Нетаняху, срещу определената от него \"несправедлива политика\" на Съюза спрямо Израел.Посещението на Орбан второто му посещение в Израел след половин година, вероятно ще предизвика някои противоречия, тъй като е критикуван за популяризиране на антисемитски стереотипи в страната си, включително чрез  Джордж Сорос.Той също така е критикуван за усилията му да възстанови репутацията на унгарския военен лидер Миклош Хорти, който депортира стотици хиляди евреи към тяхната смърт.Нетаняху защити \", който е направил много за борбата с антисемитизма и подкрепя еврейския народ.", "date": "2019.01.28", "title": "Вишеградската четворка се събира за пръв път извън Европа"}
