{"url": "https://news.bg/crime/burgaskiyat-sad-ostavi-v-aresta-avtoinstruktora-krasimir-nenchev.html", "text": "Бургаският съд остави в ареста автоинструктора Красимир Ненчев. Той е обвинен, че е осигурявал хора, които да се явяват на изпитите вместо курсисти с фалшифицирани на лични карти.По време на заседанието държавното обвинение посочи, че има писмени доказателства и свидетелски показания, че именно Ненчев е извършил престъплението. Според неговия адвокат Росен Кожухаров обаче тези показания са неясни и има разминавания:\"Да, разпитани са множество свидетели. Един твърди, че си е взимал книжката честно. Друг твърди, че се е явявал само на един изпит. Няма обаче нито един, какъвто и да е било друг доказателствен материал по делото, освен едни объркани разпити на множество свидетели\".Оказа се, че Ненчев вече е осъждан за подобно престъпление. Настоящото обвинение се случва в изпитателния му срок. За подобно престъпление законът предвижда до осем години затвор.", "date": "2018.08.09", "title": "Бургаският съд остави в ареста автоинструктора Красимир Ненчев"}
{"url": "https://news.bg/crime/ivancheva-bila-izvedena-bez-beleznitsi-ot-bolnitsata.html", "text": "С моя заповед са променени правилата за конвоиране. Това заяви пред журналисти временно изпълняващият длъжността главен директор на Главна дирекция \"Изпълнение на наказанията\" старши комисар Васил Миладинов, който даде извънредно изявление пред сградата на Софийския затвор.Промените в правилата за конвоиране са във връзка с силния обществено отзвук от конвоирането на бившата кметица на столичния район \"Младост\" Десислава Иванчева, която беше .По думите на Миладинов сутринта Иванчева е била конвоирана без белезници. \"Снимката, която се показва, е старата снимка\", категоричен бе комисарят.\"Пак с моя заповед има създадена комисия, която изготвя нови правила за конвоиране на лишените от свобода, което ще бъде потвърдено от министъра на правосъдието, след като бъде издадена\", допълни Миладинов.Той прогнозира, че новите правила ще бъдат готови до края на седмицата, но не се ангажира с прогноза кога правилата ще бъдат утвърдени в правосъдното министерство.Миладинов обясни и че правилата досега са били във връзка с различни случаи на бягство на лишени от свобода. \"Ако избяга някой, защо е избягал, ако не избяга защо сме го водили така\", оцени ситуацията той.В момента вече правилата се променяли - \"... дава се право, както и законът позволява, в зависимост от, има оценка на риска на лишените от свобода, да се прецени как те да бъдат конвоирани.\"На въпрос защо Иванчева е била конвоирана с пранги в съдебната зала, а днес членовете на организирана престъпна група на Митьо Очите били конвоирани без пранги, Миладенов заяви: \"Не мога да коментирам, това са други правила на ГД \"Охрана\".Припомняме, Десислава  на бул. \"Васил Левски\" в центъра на София на 17 април тази година. В колата на кметицата бяха открити 70 000 лева, които тя взела като подкуп според прокуратурата. Заедно с Иванчева беше задържана и заместничката ѝ в \"Младост\" Биляна Петрова.На 7 юни Специализираният апелативен съд  в район \"Младост\".", "date": "2018.08.09", "title": "Иванчева била изведена без белезници от болницата"}
{"url": "https://news.bg/disasters/pozhari-opustoshavat-sedem-dni-algarve-v-portugaliya.html", "text": "Повече от 1000 пожарникари се борят седми дни с огнен ад, който опустошава региона около популярния туристически район Алгарве в Португалия, съобщава \"Гардиън\".40 души са ранени към момента, но няма загинали, изпепелени са 23 500 хектара, според Европейската информационна система за горските пожари.В гасенето на пожарите участват 465 пожарни коли и 13 самолета.Асоциацията на британските туристически агенти коментират, че \"АБТА наблюдава ситуацията с горските пожари в Мончике, в Алгарве. Хората, които са на почивка в района или планират да посетят района на еднодневна екскурзия, се съветват да избягват засегнатите райони, да следят новините и да следват съветите или инструкциите, издадени от местните власти.\"Булдозери помагат за неразпространението на пожарите, съобщава местната агенция за \"Гражданска защита\", а периметърът на огъня е на повече от 80 км. Военни подразделения патрулират горите, за да проверят за нови огнища. Силните ветрове в района правят разпространението на огъня непредсказуемо. 1500 пожарникари помагат в гасенето на пожарите.От засегнатия район са евакуирани 2 500 души, пожарът започна миналият петък в Мончике, район Фаро и оттогава се разпространява в съседните Силвес и Портимао.Летище Фаро, известно още като летище Алгарве, остава отворено. Пътуващите трябва да се свържат с органите за гражданска защита или португалската полиция в случай на спешност.Мончике е без вода от понеделник и няколко къщи и превозни средства са изпепелени. Горещата вълна, която обхваща Европа, е причинила повишаване на температурите до 46°С на места, близки до националния рекорд на страната от 47,4°С.Пожарът започва в евкалиптови и борови гори по хълмовете, но се придвижва непрекъснато към брега, където хиляди хора почиват всяка година.Жител на град Силвес коментира, че \"вали пепел и небето е жълтеникаво. Всичко изглежда направо като от научно-фантастичен филм, защото този цвят не е нормален\", обяснява 43-годишният Нуно Сарсфийлд Магалхаеш, на 43 г.Пожарът избухна преди пет дни по време на екстремни горещини и предизвика критики към властите, въпреки усилията им да не се повтаря трагедията с на най-смъртоносните пожари в историята на страната миналата година, в които загинаха 114 души.", "date": "2018.08.09", "title": "Пожари опустошават седем дни Алгарве в Португалия"}
{"url": "https://news.bg/crime/zadarzhaha-britanets-s-10-kg-opium-na-kapitan-andreevo.html", "text": "На 8 август 2018 г., на ГКПП-Капитан Андреево, от Република Турция в Република България, влязъл лек автомобил, марка \"Мерцедес\", управляван от 49-годишен британски гражданин. При проверка във вътрешността на резервната гума на автомобила е открит съмнителен пакет, съдържащ тъмно смолисто вещество. При тестване същото се оказва опиум. Лекият автомобил и намереното наркотично вещество са иззети.Британецът е задържан за 72 часа.Окръжна прокуратура-Хасково го е привлякъл като обвиняем за пренасяне на високорисково наркотично вещество - опиум през границата на страната. По първоначални данни стойността на иззетото наркотично вещество възлиза на 622 080 лв., а общото тегло на опиума е 10 кг и 368 грама.Деянието представлява особено тежък случай - престъпление по чл.242 ал.4 предл. 1 във връзка с ал. 2 предл.1 от Наказателния кодекс.", "date": "2018.08.09", "title": "Задържаха британец с 10 кг опиум на Капитан Андреево"}
{"url": "https://news.bg/int-politics/sireni-na-pvo-prozvuchaha-na-40-km-ot-gaza-v-izraelskiya-grad-beersheva.html", "text": "Сирени на ПВО прозвучаха в разположения на 40 км източно от границата с Ивицата Газа град Беершева в южната част на Израел, съобщава ТАСС, цитирайки израелски военни.По информация на \"Йедиот Ахронот\", това е първият път, в рамките на текущите ескалации, когато се включват сирените на ПВО защитата на града.Според вестник \"Таймс ъф Израел\", две ракети са паднали в ненаселени райони в близост до Беершева.Ситуацията около Газа рязко ескалира в сряда вечерта.По-рано днес съвместен оперативен щаб на Палестинската съпротива заяви, че прекратява огъня едностранното, въпреки това предупреждават, че \"спокойствието в Газа ще зависи от поведението на окупацията\".В същото време спорадичните атаки от двете страни все още продължават.", "date": "2018.08.09", "title": "Сирени на ПВО прозвучаха на 40 км от Газа в израелския град Беершева"}
{"url": "https://news.bg/crime/petimata-obvineni-ot-grupata-na-ochite-ostavat-v-aresta-za-postoyanno.html", "text": "Петимата  - Митьо Очите остават зад решетките. Това решиха магистратите от Апелативния спецсъд, съобщи БТА.Припомняме, Иван Пишиев, Радослав Николов, Иван Найденов, Венцислав Христов и Йордан Въчев са обвинени в участие в организирана престъпна група на Митьо Очите, занимаваща се с изнудване, палежи, нанасяне на телесни повреди, разпространение на наркотици и други престъпления от 2010 година насам.Днес в съда не се яви само Йордан Въчев, който имал здравословни проблеми.Обвинените не пожелаха да бъдат снимани преди началото на заседанието. Мярката за неотклонение на петимата се гледа на закрити врата.Стана ясно, че срещу престъпната група, оглавявана от Митьо Очите, има множество анонимни свидетелски показания и СРС-та.Защитниците на задържаните отбелязаха, че данни за групата е имало още 2002 г. и 2003 г., но по-активни действия от разследващите са предприети последните седмици, а досъдебното производство е образувано 2016 г. Също така според тях в направените разпити са противоречиви и в тях няма конкретика.Припомняме, пред журналисти , че според него в този случай стари дела са обединени в едно. По думите му Въчев е задържан, за да се попълни необходимата цифра за обвинение срещу организирана престъпна група. Въчев не познавал Очите, както и групата общински съветници.", "date": "2018.08.09", "title": "Петимата обвинени от групата на Очите остават в ареста за постоянно"}
{"url": "https://news.bg/politics/otgovornata-pozitsiya-spryamo-makedoniya-spored-ninova-e-badeshte-nesigurno.html", "text": "\", че Илинденското въстание е македонско и настъпи голямо объркване в главите на управляващата коалиция\", пише председателят на БСП Корнелия Нинова във Фейсбук.\"Вицепремиерът Каракачанов изведнъж се сети, че е \"патриот\" и поиска от . Тя пък, вместо да го послуша, нападна БКП и Титова Югославия. И патриотът се спихна. Като капак на всичко това днес премиерът Борисов замете темата, казвайки, че когато дойде време да приемаме Македония в ЕС, ще се сети за тези думи и ще взема решение - бъдещо несигурно събитие\", допълни тя.Според нея е бъдещо, защото поканата за Македония предстои, а несигурно, защото не се знае дотогава какъв акъл ще му дойде на премиера.\"Толкова ли е трудно да се намери един български държавник, който прямо и отговорно да заяви: искаме мир и добросъседство на Балканите, но не пренаписвайте историята и не си решавайте вътрешните проблеми за сметка на нашата държава България\", пише Нинова.", "date": "2018.08.09", "title": "Отговорната позиция спрямо Македония - според Нинова е бъдеще несигурно"}
{"url": "https://news.bg/crime/obviniha-shofyora-pomel-6-momicheta-v-kiten.html", "text": "Районната прокуратура в Царево внесе в съда обвинение спрямо 31-годишният шофьор, който .31-годишният мъж е обвинен за шофиране след употреба на алкохол и наркотици, съобщи прокуратурата в Бургас.Прокуратурата поиска и мъжът да бъде задържан за постоянно.Наблюдаващият прокурор е изискал по случая да бъде направена автотехническа експертиза, както и данни за състоянието на пострадалите момичета.Припомняме, във вторник вечер, 7 август, 31-годишният Даниел С. губи контрол върху автомобила си, вследствие на което прегази 6 тийнейджърки на тротоар в Китен.Четири от момичетата са в болницата в Бургас, без опасност за живота.Направените на място полеви тестове на водача показали, той шофира след употребата на наркотици. Същият карал и с 0.92 промила концентрация на алкохол в кръвта.", "date": "2018.08.09", "title": "Обвиниха шофьора, помел 6 момичета в Китен"}
{"url": "https://news.bg/economics/kzk-proveryava-toplofikatsiya-sofiya-za-monopol.html", "text": "Комисията за защита на конкуренцията /КЗК/ започва проверка на \"Топлофикация София\" ЕАД за извършено нарушение - злоупотреба с господстващо положение на пазара на пренос на топлинна енергия.По-конкретно злоупотребата включва дейността по присъединяване на клиенти на топлинна енергия за битови нужди към топлопреносната мрежа в гр.София, което чрез нелоялни търговски практики може да предотврати, ограничи или наруши конкуренцията и да засегне интересите на потребителите посредством налагане на нелоялни търговски условия. Това става ясно от обявено днес на официалния сайт на комисията решение.КЗК е установила, че от юли 2015 г. \"Топлофикация София\" ЕАД сключва договори за присъединяване с утвърдени образци, в които налага на клиентите/инвеститорите три нелоялни търговски условия:- да изградят за своя сметка енергийните обекти (присъединителен топлопровод, съоръженията към него и абонатна станция), нужни за присъединяването на клиенти на топлинна енергия за битови нужди към топлопреносната мрежа.- да предоставят за безвъзмездно ползване на топлопреносното предприятие изградените от клиента енергийни обекти;- да получат заплащане на цената на прехвърлените енергийни обекти в топлинна енергия;Условията са в противоречие на разпоредбите на Закона за защита на конкуренцията и са налагани едностранно.Първото условие представлява налагане на необосновани разходи, които съгласно нормативната уредба трябва да бъдат поемани от \"Топлофикация София\" ЕАД. Второто условие представлява налагане на необосновано задължение на клиентите, в техен ущърб, да предоставят за безвъзмездно ползване енергийни обекти, които са изградили със собствени средства, за които топлопреносното дружество трябва да плаща цена за ползване според собствените си Общи условия и разпоредбите в Закона за енергетиката.Третото условие необосновано лишава строителите инвеститори от законоустановеното им право да възвърнат инвестицията, която са направили, за да изградят енергийните обекти вместо Топлофикация София, тъй като те не се явяват крайни потребители на топлинна енергия и поради тази причина е невъзможно да се възмездят чрез този наложен им способ, пише в мотивите на определението на КЗК.Комисията счита, че тези условия представляват нелоялни търговски условия по смисъла на чл. 21, т. 1 от ЗЗК, налагани от страна на предприятие с господстващо положение, които не са обосновани от обективни обстоятелства, а насочени към извличане на финансови ползи чрез експлоатиране на търговските партньори въз основа на притежаваната пазарна мощ. Същите нямат друга легитимна цел, освен експлоатацията им, не са обективно необходими и налагането им би било невъзможно от предприятие, непритежаващо господстващо положение.В срок от 30 дни адресатите на определението и молителите имат право да представят писмени възражения по предявените твърдения. Срокът започва да тече от деня на получаване на определението.", "date": "2018.08.09", "title": "КЗК проверява \"Топлофикация-София\" за монопол"}
{"url": "https://news.bg/world/ruski-granichari-hvashtat-vse-poveche-migranti-prez-arkticheski-marshrut-kam-norvegiya.html", "text": "Двама граждани на Нигерия са задържани след като незаконно се опитват да пресекат границата с Норвегия, съобщава \"Северпост\". Според руската служба \"Гранична охрана\" задържаните са обвинени в \"опит за незаконно преминаване на държавната граница на Руската федерация\", което означава до шест години затвор.Не е ясно къде точно са задържани двамата нигерийци. Арестите са скоро след като руски граничари задържаха група от Сенегал, също на път към Норвегия.Броят на случаите на незаконно преминаване на границата се е увеличил през последните седмици. През първите дни на август са заловени двама индийски граждани. Преди това са задържани две групи от нигерийци, съобщава \"Б-порт\". Поне една от групите е спряна в Печенга, руската гранична област до Норвегия. Границата между Русия и Норвегия е с дължина 196 км и е главно през реки и планински терени. От руската страна има двойна ограда със сензори. През последните години двете страни правят големи инвестиции в наблюдение на границите.През март тази година руските гранични служители задържаха двама сирийци, след като са преминали през двойната ограда. Не е известно за успешно незаконно пресичане на границата между страните през последните години.Норвежкият граничен комисар Роджър Якобсен коментира, че не е информиран за последните случаи на опит за преминаване на границата, но е уверен, че руската Федерална служба за сигурност (ФСБ) \"държи под зорко око границата в интерес на двете страни\".\"Много съм доволен от професионалната работа и диалог с руския комисар\", обяснява Якобсен.През есента на 2015 г. около 5 500 мигранти напускат Русия и влизат в Норвегия на граничните контролно-пропускателни пунктове Борисоглебск-Сторског, така нареченият \"маршрут на арктическите мигранти\".", "date": "2018.08.09", "title": "Руски граничари хващат все повече мигранти през арктически маршрут към Норвегия"}
{"url": "https://news.bg/crime/shofyorat-ubil-dete-na-trotoar-v-zlatograd-bil-s-20-postanovleniya-i-12-globi.html", "text": "Шофьорът, който , остава в ареста за постоянно. Това решиха магистратите на втора инстанция, пише БНР.56-годишният мъж е обвинен в причиняване на смърт по непредпазливост, след като е нарушил правата за движение по пътищата.Припомняме, детето беше ударено на тротоар, в близост до пешеходна пътека. Момченцето почина на път за болницата.Стана ясно и че до момента обвиняемият има издадени 20 наказателни постановления и 12 глоби по фиш. Същият имал и наложено административно наказания за подправяне на документи.", "date": "2018.08.09", "title": "Шофьорът, убил дете на тротоар в Златоград, бил с 20 постановления и 12 глоби"}
{"url": "https://news.bg/bulgaria/neravnodelen-ritam-posreshtna-balgari-na-letishte-sofiya.html", "text": "Фолклорен флашмоб посрещна пристигащите българи и чужденци на летище \"София\". Поводът за веселата изненада е най-големият кариерен форум за българи с опит зад граница - \"Кариера в България. Защо не?\".Хореографията и изпълнението са дело на фолклорен танцов ансамбъл \"София-6\", носител на шест световни титли от най-големите танцови конкурси в света. Събитието се организира от форум Кариера в България с подкрепата на летище \"София\" и е посветено на българите с образование и опит в чужбина, и възможностите им за реализация в България.\"Искаме да кажем \"Добре дошли\" с нещо традиционно българско на всички, които днес се връщат в България - за кратко или за по-дълго. Същевременно ги каним да проучат вариантите за кариерно развитие у нас.\" заявиха организаторите на форума.Събитието предоставя всеобхватна информация за бизнес и обществената среда в България чрез среща с работодатели, семинарна програма, кариерни консултации и още възможности за обмяна на опит, идеи и контакти.На него могат да срещнат над 100 от най-добрите работодатели, вдъхновяващи лектори и много други българи, които като тях търсят и намират мястото си в България\" - сподели Мила Натудова от форум \"Кариера в България. Защо не?\"Тази година форумът ще връчи и награди Работодател на годината. \"Кариера в България. Защо не?\" Той ще се състои за 11-и път на 20 септември 2018г. в Интер Експо Център - София, а регистрацията за кандидати е безплатна на сайта на инициативата.\"Кариера в България. Защо не?\" се провежда и за 6-и път под патронажа на Президента на Република България, а посетителите всяка година се увеличават, като регистрираните за предишното издание надхвърлят 1500.", "date": "2018.08.09", "title": "Неравноделен ритъм посрещна българи на летище \"София\""}
{"url": "https://news.bg/world/hvanaha-20-tona-hashish-v-palermo-za-eur200-000-000.html", "text": "Властите в италианския град Палермо заловиха 20 тона хашиш, предават световни медии.По данни на икономическата полиция в Палермо днес в кораб с флаг от Панама властите са намерили 20 тона хашиш, укрит в две от резервоарните помещения на плавателния съд, пише АНСА.Арестувани са всичките 11 души от екипажа на кораба. Задържаните са с произход Черна гора.Властите пресрещнали кораба в международни води и го ескортирали до пристанището в Палермо за проверка.По прогнозни данни заловеното наркотично вещество възлиза на стойност между 150 и 200 милиона евро.Най-вероятно дрогата е била предназначена за европейския пазар.", "date": "2018.08.09", "title": "Хванаха 20 тона хашиш в Палермо за €200 000 000"}
{"url": "https://news.bg/crime/arestuvaha-i-vtoriya-sin-na-josko-kostinbrodskiya.html", "text": " Полицаите арестуваха и втория син на Йоско Костинбродския.Непълнолетният син на Йоско Костинбродския Валентин Йосифов е задържан и обвинен, че е откраднал яко от момче на улицата. Той извършил деянието заедно с още трима, като случаят е от месец януари, съобщи Нова.По този начин и двете деца на Йосиф Йосифов, известен като Йоско Костинбродския, вече се намират зад решетките. Баща им пък се издирва от месец март 2014 година. Той беше .Обвинението спрямо непълнолетния син на Йоско идва само 2 месеца след ареста и обвинението срещу по-големия му брат. Припомняме,  за участие в престъпна група планирала нападения и . ", "date": "2018.08.09", "title": "Арестуваха и втория син на Йоско Костинбродския"}
{"url": "https://news.bg/health/ananiev-osvobodi-direktora-na-fonda-za-lechenie-na-detsa-v-chuzhbina.html", "text": "Министърът на здравеопазването Кирил Ананиев е освободил д-р Мариета Райкова от поста директор на Фонда за лечение на деца в чужбина, съобщи БНТ.Освобождаването на Райкова от пост било по взаимно съгласие - тя поискала да освободена. Като мотиви за решението си тя посочила лични причини.Припомняме, Райкова заема поста от месец септември 2017 година.  Очаква се в петък министерството на здравеопазването ще даде повече информация за управлението на Фонда.В момента е известно, че д-р Мариета Райкова е подала оставка, която е била приета.", "date": "2018.08.09", "title": "Ананиев освободи директора на Фонда за лечение на деца в чужбина"}
{"url": "https://news.bg/euronews/ek-odobri-poiskanata-ot-balgariya-tehnicheska-podkrepa-za-reformite-u-nas.html", "text": "Европейската комисия одобри поисканата от България допълнителна техническа подкрепа за реформите в страната чрез (ППСР), съобщиха от ЕК.Решение позволява финансирането на проекти, насочени към реформи на процедурите по несъстоятелност, съпътстващи мерки за подобряване съдебната инфраструктура и корпоративното управление на държавни предприятия.Проектите ще се подсигурят финансово с 1.5 милиона евро, които България доброволно ще прехвърли от нейния компонент за техническа помощ в Европейските структурни и инвестиционни фондове към ППСР.Към решението на ЕК е приложена работна програма, която очертава конкретните действия, които ще се финансират, и посочва приоритетите, целите и очакваните резултати от проектите за реформи. Тези реформи са важни и във връзка с плавния преход към валутния механизъм II (ERM II). Българските власти с изпълнението на редица предварителни условия в контекста на очакванията за присъединяване към ERM II и Банковия съюз до юли 2019 г.ЕК припомня, че Комисията създаде през 2015 г. в помощ на държавите членки, които подготвят, изработват и прилагат институционални, структурни и административни реформи. Службата управлява  , която е достъпна за всички членки на Европейския съюз по тяхна заявка.", "date": "2018.08.09", "title": "ЕК одобри поисканата от България техническа подкрепа за реформите у нас"}
{"url": "https://news.bg/bulgaria/knsb-ne-podkrepya-gladnata-stachka-v-balgarski-poshti.html", "text": "КНСБ изразява загриженост за здравословното състояние на своите колеги и изразява готовност да им осигури специалисти по медицинска грижа в следващите дни. Това съобщиха от КНСБ по повод последните събития в \"Български пощи\" ЕАД.За синдиката остават неизяснени причините, предизвикали гладната стачка на работниците, тъй като към днешна дата всички искания са изпълнени.Проблемите на Дружеството са известни отдавна и са в основата на днешното състояние както по отношение на дейността, така и по отношение на трудовия и социален статус на работниците и служителите.Независимо от трудностите и проблемите в Дружеството от години водещ е добрият диалог между работодатели и синдикати. Той носи и конкретни ползи за работниците като 55% ръст на заплатите в последните години, договорен допълнителен платен годишен отпуск от 4 дни, договорен 1% върху заплатата клас прослужено време за всяка година, приета бонусна система, обезщетения при съкращаване на длъжност и при пенсиониране, поемане на редица социални плащания и др.Според КНСБ обаче в последно време диалогът и прилагането на КТД са поставени под натиск от представителите на синдикат \"Защита\", които се опитват да заемат участие в преговорите. \"Защита\" има реалната възможност да убеждава работниците в тяхната правота, а те имат свободата да я последват. Доверието на хората, а не политическите протекции правят синдикатите силни и автентични.СФС към КНСБ е убедена, че синдикатите не бива да бъдат въвличани в политически проекти. Според КНСБ депутатите трябва да решават законодателно проблемите на Дружеството, а не да лобират открито за един от синдикатите в него.Припомняме, че протестът на пощенските служители започна на 30 юли с гладната стачка на Златка Младенова заради спрените ваучери и парите за клас прослужено време в дружеството. След това  се присъединиха към протеста на колежката си Младенова, която гладува повече от седмица.  ", "date": "2018.08.09", "title": "КНСБ не подкрепя гладната стачка в \"Български пощи\""}
{"url": "https://news.bg/disasters/ogromen-pozhar-zaplashva-bavarski-grad.html", "text": "Обявено е извънредно положение в баварския град Розенхайм. Решението е на властите в германската провинция, съобщава в. \"Зюддойче цайтунг\".Освен това туристическите пътеки в близката планина Шварценберг са затворени за посетители.Властите мобилизира осем хеликоптера в гасенето на бушуващия пожар. В неговото гасене участват 200 пожарникари и 30 души от планинската спасителна служба. Властите очакват включването на девети хеликоптер. В гасенето участват машини от местната полиция, но и от федералната такава. Подкрепа с два хеликоптера предложиха и властите в Тирол.Сухото време и стръмният склон затруднява овладяването на огнената стихия.", "date": "2018.08.09", "title": "Огромен пожар заплашва баварски град"}
{"url": "https://news.bg/regions/angelkova-pak-opitva-sas-zabrana-na-palatkite.html", "text": "В разгара на летния сезон, докато всички са на море, министърът на туризма Николина Ангелкова се опитва да прокара законови изменения, с които на практика ще бъде забранено разполагането на палатки в определени зони не само около плажа, но и на 2 километра от него.На 8 август Министерство на туризма (МТ) е публикувало за обществено обсъждане проект на изменение в Закона за устройство на Черноморското крайбрежие, мотивирано с това, че Ангелкова смята да поставя различни категории на плажовете с оглед даването им на концесия и под наем и намаляване на броя на неохраняемите плажове.Покрай тези текстове от МТ са добавили още два - забраняващи разполагането на палатки и хавлии и др. плажни принадлежности върху дюни (подвижни (бели) дюни, неподвижни дюни с тревна растителност (сиви дюни) и облесени дюни) в зоните А и Б, както и в урбанизираните територии на населените места след границите на зона А.Същото ще важи и за преминаването, престоя и паркирането на всякакъв род превозни средства, ремаркета и полуремаркета с изключение на случаите на извършване на аварийно-спасителна дейност на плажа.Ето как глобяват за палатки и каравани на \"Корал\"За нарушение на забраната за палатки и хавлии се предвижда солидната глоба глоба от 1000 лв. до 3000 лв. или имуществена санкция от 2000 лв. до 5000 лв. За преминаване, паркиране и пр. върху дюни глобите са от 1000 лв. до 3000 лв. или имуществена санкция от 3000 лв. до 5000 лв.При второ и всяко следващо нарушаване на горните две забрани глобите, разписани в проекта, са от 3000 лв. до 7000 лв. или имуществена санкция от 5000 лв. до 25 000 лв.Какво на практика означава товаПохвален е стремежът на министъра на туризма да защити дюните, или каквото е останало от тях след заменките тип \"кон за кокошка\", извършвани през годините и след масовото застрояване на първа линия по цялото Черноморие. Но какво на практика означават тези текстове и как ще бъдат прилагани, ако влязат в сила, отбелязва ClubZ.На първо място те ще засегнат малкото останали плажове за т.нар. природосъобразен туризъм (като тук не се визират само определените със закон \"Иракли\", \"Карадере\" и \"Корал\"), а всички некомерсиализирани все още сравнително запазени ивици.Дюните никъде не са маркирани като такива (чрез табели, леки заграждения и пр.), за да е видно за всички плажуващи и да ги избягват.Геодезистите за \"пропуснатите\" дюни на Корал: Нарушена е конституциятаПо-големият проблем обаче е, че на места те изобщо не са нанесени като дюни в кадастъра. Справка: \"Корал\". Както е известно, там частната испанска компания \"Ибердрола Инмобилария\" е закупила 120 дка земя зад плажната ивица, но 90 дка от тях са дюни. Това обаче е отразено само в специализираната карта, не и в кадастралната. И затова според готвения нов Общ устройствен план на община Царево са предвидени за застрояване - просто не съществуват като дюни.Сега да си представим, че някой е решил да разпъне палатка зад плажа - както къмпингуващите масово правят заради сянката. Оказва се, че палатката му е върху сива дюна. Пита се как контролните органи ще глобят закононарушителя с 1000 лв. до 3000 лв., ако дюната не е дюна по кадастър.Веротяно ще трябва да се използват специализираните карти. Дали това няма да открехне вратата за административен произвол във войната, която водят черноморските общини и Министерството на туризма с любителите на природосъобразния туризъм, също е въпрос.Съдът vs Ангелкова: забранени ли са палатките на плажаВ допълнение, по-малките и често неохраняеми плажове често се посещават само през уикендите, като летовниците паркират безразборно, където намерят място. Пак в допълнение, летовник може да отнесе глоба с четири нули и само за хавлия върху пясъчно образувание.И преди някой да е казал, че дюните са видими и с просто око, ще припомним случая с къмпинг \"Юг\", добил популярност като \"Дюнигейт 2\", при който инвеститорът започна да излива бетонови основи за къщички на първа линия, а след като органите на властта бяха сезирани от екозащитници и медийни публикации, че това са дюни, цяло лято от Българска академия на науките и експерти към ресорните министерства тогава (МОСВ, МРРБ, АГКК, ДНСК) установяваха с проби и посещения на място дюни ли са \"основите\" за новия строеж или не. И въпреки че се оказаха дюни, тръгнаха съдебни дела.Към проекта на Министерство на туризма има становища по оценка на въздействието на предлаганите текстове, в които темата с дюните не е \"оценена\".Палатка не може, а хотел върху пясъка може!До момента има само един оставен коментар от граждани:\"Доста недомислени предложения. Мястото на категоризации, санкции за поставяне на плажни принадлежности на определени места и развитие на туризма считаме, че не е в този закон, тъй като е в разрез с целите му, изброени в чл. 2 (уреждащ обхвата на закона, б.р.). Считаме, че промените в този закон би трябвало да са съсредоточени по-скоро към премахване на незаконно застроеното, препятстване новото застрояване върху дюни и гарантиране на опазването им от разрушаване с техника. Също така - създаване на гаранции, че няма да се допуска застрояване, ако не е гарантирано обезпечено със съответната инфраструктура, изградена екологосъобразно. Палатките и плажните принадлежности едва ли нанасят толкова щети, колкото свръхзастрояването и изливащата се в морето канализация.\"Ангелкова и Симеонов ще глобяват за палатка на моретоИначе въпросът с т.нар. диво къмпиране и това лято остава неразрешен. През 2016 г. към ведомството на Ангелкова бе създадена работна група, която трябваше да уреди правила за тези, които желаят да разпънат палатка в диви условия, но тя така и не излезе с решение. Въпреки публичните изяви на министърката, че дивото къмпингуване е абсолютно забранено, законът казва друго. Както и съдът. Иначе Ангелкова изхожда от принципа - това, което не изброено в закона като разрешено, значи е забранено \"по смисъла на юридическия способ на тълкуването\".", "date": "2018.08.09", "title": "Ангелкова пак опитва със забрана на палатките"}
{"url": "https://news.bg/regions/kat-provezhda-aktsiya-za-piyani-i-drogirani-shofyori-po-yuzhnoto-chernomorie.html", "text": "Тази вечер по Южното Черноморие започна специализирана полицейска операция на служители от \"Пътна полиция\" за установяване на водачи, шофиращи след употреба на алкохол или упойващи вещества, съобщи БНТ. Полицията ще следи и за шофьори без книжки, крадени коли или лица, обявени за общодържавно издирване.За покриване на района са командировани служители от \"Охранителна полиция\" от вътрешността на страната.Още в първите минути на акцията бяха заловени двама пияни водачи. В Приморско беше установен шофьор със съдържание на алкохол в кръвта от 1,36 промила, а край Царево с 1,11 промила. В Китен беше арестуван водач, седнал зад волана след употреба на амфетамини и метамфетамини.", "date": "2018.08.09", "title": "КАТ провежда акция за пияни и дрогирани шофьори по Южното Черноморие"}
{"url": "https://news.bg/disasters/v-istanbul-se-udariha-dva-samoleta.html", "text": "На международното летище \"Ататюрк\" в Истанбул са се ударили два пътнически самолета, съобщи в. \"Хюриет\".Сблъсъкът е станал между Boeing 777 на \"Турските авиолинии\" и самолет на авиокомпанията Royal Air Moroc.При рулиране, за да излети за Казабланка, мароканският самолет закачил опашката на турския самолет.За щастие няма пострадали в катастрофата. Двата авиолайнера са получили незначителни щети.Властите на турското летище разследват инцидента.", "date": "2018.08.09", "title": "В Истанбул се удариха два самолета"}
{"url": "https://news.bg/crime/markovski-se-chudi-na-obvineniyata-za-grupata-na-ochite.html", "text": "През 2011 година Йордан Въчев - Данчо Ларжа, който беше , ръководена от Димитър Желязков - Митьо Очите, е бил освободен от прокуратурата. След това повдигнатите срещу него обвинения били абсолютно прекратени от прокуратурата. Това посочи защитникът на Данчо Ларжа Димитър Марковски.Според адвоката цялото обвинение срещу клиента му е сглобено от стари дела. На въпрос какво конкретно е свършено досега от момента, когато е било образувано досъдебно производство във връзка с клиента на Марковски, адвокатът отговори: \"Според мен нищо ново, извън това, което е по тези дела, които са обединени в това и е сглобено в едно. Не видях нищо различно и съществено освен тази информация тука за задържането на г-н . Това според мен е новото\".Марковски заяви, че конкретният случай се отнася към Митьо очите и хората, задържани в Турция - общинският съветник в Бургас Бенчо Бенчев и бившият депутат от ДПС Несрин Узун. Останалите задържани, включително и неговият клиент Йордан Въчев - Данчо Ларжа, били арестувани само за да бъде запълнен критерия за обвинение в организирана престъпна група. \"Според мен те са по необходимост, защото има критерии колко хора трябва да има, за да има организирана престъпна група. Специално за моя клиент е така\",На въпрос дали наистина така изглеждат нещата по делото - основно анонимни свидетели, СРС-та и полицейски служители, Марковски категорично отговори: \"Да, да! Така е, да! Да, действително така изглеждат нещата по делото. Чухте прокуратурата, ако имаше някакво възражение към това, което казахме, щяха да станат и да кажат.\"Адвокатът коментира и че неговият клиент не се е явил днес в съда, защото не се чувства добре здравословно. \"Има здравословни проблеми, които ще ги установяваме тепърва.\"На въпрос дали преди време сега обвиняемият му клиент Йордан Въчев в осъдил прокуратурата, Марковски заяви, че не е осъдил прокуратурата, но ако той му е бил адвокат тогава, това е щяло да се случи.\"Моето мнение по отношение на Йордан, защото съм чел всички доказателства, но специално за него е, че той е необходим човек за пейзажа. Това е моето мнение\", отсече отново Марковски. По думите му стана ясно и че клиентът му \"не е част от пейзажа\" - той бил човек с висше образование, неосъждан, нямал висящи дела.Адвокатът предположи, че показните действия на спецпрокуратурата вероятно целят \"да гонят някакви статистически постижения\".Клиентът му въобще не се познавал с Митьо Очите - \"Познава го от вестниците, от телевизиите и това, че го е засичал преди 6 години в някакво заведение в Несебър и му е направило впечатление, че той е с многобройната си охрана. Това са му отношенията. Нито един телефонен разговор, нито едно съобщение, нито една конкретна среща. Нищо. Нула във времето и годините.\" Въчев не познавал нито Бенчо Бенчев, нито Несрин Узун.", "date": "2018.08.09", "title": "Марковски се чуди на обвиненията за групата на Очите"}
{"url": "https://news.bg/world/nevizhdani-goreshtini-v-yuzhna-koreya-ot-111-g-otneha-zhivota-na-poveche-ot-40-dushi.html", "text": "Невиждана от повече от 100 г. горещина отне живота на най-малко 42 души в Южна Корея, пише \"Гардиън\".За първи път са отчетени толкова смъртни случаи от 2011 г., когато Република Корея официално започва да регистрира загиналите от жеги. От края на май повече от 3 400 души са хоспитализирани във връзка със заболявания, свързани с жегите.Температурата в столица Сеул, където живее около половината от населението, достигна 39,6 градуса по Целзий през миналата седмица. Това е най-високата температура за последните 111 г.Повечето от загиналите са възрастни и бедни хора заради липсата на климатици в жилищата им. Най-малко пет души са починали при работа отвън.Правителството обяви, че планира да промени законите и да включи екстремните горещини като форма на природно бедствие, което ще позволи жертвите да получават компенсация от държавата.Властите намалиха цените на тока през юли и август, за да насърчат гражданите да използват климатични инсталации.Горещините доведоха и до някои странни моменти като излюпване на пиленца от картон с яйца, оставен на балкон. Постоянна температура от близо 40 градуса означава, че не е нужен инкубатор.", "date": "2018.08.09", "title": "Невиждани горещини в Южна Корея от 111 г. отнеха живота на повече от 40 души"}
{"url": "https://news.bg/crime/ivancheva-izleze-ot-bolnitsata-otnovo-okovana.html", "text": "Бившата кметица на столичния район \"Младост\" Десислава Иванчева излезе от болница. Във профила на Иванчева в социалната мрежа \"Фейсбук\" пише, че Иванчева е била транспортирана преди обявения от лекарите час. Тя била изведена от органите на реда веднага след направата на последното ѝ изследване - около 8.20 часа.Предполага се, че публикацията в социалната мрежа е написана от бившия ПР на \"Младост\" Петър Кърджилов.От снимката към публикацията се вижда, че Иванчева отново излиза от болницата с пранги на краката.По-късно обаче директорът на Главна дирекция \"Изпълнение на наказанията\" старши комисар По негова заповед имало промени в правилата за конвоиране на лишените от свобода.\"Най-лошото е, че тя няма да бъде в лечебницата на Централния затвор, а директно в ареста, където условията разрушават здравето им. Ще изпратим протестна нота до посолствата на демократичните държави и до европейските институции\", пише още в поста.Очаква се днес текстът на протестната нота да бъде публикуван.Абсурдно е жена, която е 40 кг с мокри дрехи да бъде оковавана с пранги на краката. Това е мнението на адвокат Димитър Марковски, който беше в Специализирания съд по дела - за групата на Димитър Жлеязков - Митьо Очите и като защитник на бившия кмет на \"Младост\" Десислава Иванчева. По отношение на \"оковаването\" Марковски обясни, че това е практика, която върви от години с обосновка някаква наредба, но е добре да се вдига шум по медиите, тъй като това привлича общественото внимание към такива абсурди.В момента в съда Иванчева е без пранги, така и без пранги е била в специализираната затворническа болница. В ендокринологията обаче е била окована, тъй като там не разполагат със специализирани мерки за охрана.По отношение на делото Марковски посочи, че има насрочена дата - до 15 август - за запознаване на защитата с материалите, след което по закон имат право да изискват уточнения, доказателства и да се правят възражения - нещо, от което защитата ще се възползва. \"После прокуратурата ще прецени кое е основателни и кое - не\", уточни Марковски.На 13 август, понеделник, пред сградата на Министерски съвет се организира протест в подкрепа на Иванчева и бившата зам.-кметица на района Биляна Петрова. Протестиращите ще настояват исканията си с подписка до министъра на правосъдието Цецка Цачева.\"\", пише още в поста на стената на Иванчева.Припомняме, Иванчева влезе в болница на 1 август. Тя беше , което предизвика силно възмущение от начина, по който се третират затворниците у нас.Няколко дни след това стана ясно, че всъщност поставянето на специални колани и на белезници на ръцете и краката на арестанти у нас е масова практика. Това, по думите на бившия български съдия в Европейския съд по правата на човека (ЕСПЧ) в Страсбург Здравка Калайджиева, е в  и обвиняемите.Темата коментира лидерът на БСП Корнелия Нинова, която  Цецка Цачева, Екатерина Захариева и Цвета Караянчева защо \"довчера давахте мило и драго за джендърската конвенция, днес мълчите оглушително за достойнството на жените\", визирайки отношението към Иванчева.Общественият защитник Мая Манолова пък призова министъра на правосъдието Цецка Цачева да предприеме незабавни и ефективни административни мерки по у нас.Припомняме, Десислава  на бул. \"Васил Левски\" в центъра на София на 17 април тази година. В колата на кметицата бяха открити 70 000 лева, които тя взела като подкуп според прокуратурата. Заедно с Иванчева беше задържана и заместничката ѝ в \"Младост\" Биляна Петрова.На 7 юни Специализираният апелативен съд  в район \"Младост\".", "date": "2018.08.09", "title": "Иванчева излезе от болницата отново окована"}
{"url": "https://news.bg/bulgaria/nad-2-300-gorski-sluzhiteli-v-gotovnost-za-pozhari.html", "text": "Повече от 2 300 горски служители от регионалните дирекции по горите, държавните предприятия и държавните горски и ловни стопанства са в готовност за реакция при горски пожари.Осигурени са денонощни дежурства за получаване на сигнали за възникнали горски пожари, след издадените заповеди за обявяване на пожароопасен сезон.Освен на пожаронаблюдатели, патрулни и контролни екипи на терен, горските служители могат да разчитат и на автоматизирани системи за наблюдение и ранно оповестяване на пожари. На този етап те покриват около 12% от горските територии.В момента се изготвят проекти за разширяване на тяхната мрежа. Тя ще бъде изградена в близките 2-3 години и ще обхване до 70% от горите.Уведомени са кметствата за подготвянето на доброволни формирования, които да се включват в случай на пожар. Това са предварително обучени хора, обезпечени със защитни облекла и маски.Извършени са проверки от структурите на Изпълнителна агенция по горите (ИАГ) и Главна дирекция \"Пожарна безопасност и защита на населението\" във всички горски територии за изпълнение на предвидените мерки за превенция на горски пожари. Особено внимание се обръща на направата на нови и поддържане на стари просеки, минерализовани ивици и лесокултурни прегради. Проследено е почистването на сухите треви покрай жп линии, пътища и линейни съоръжения, както и отстраняването на сухата и паднала дървесина в насажденията и културите от висок клас на пожарна опасност.", "date": "2018.08.09", "title": "Над 2 300 горски служители в готовност за пожари"}
{"url": "https://news.bg/world/sanktsiite-na-sasht-srinaha-ruskata-rubla-do-nivoto-ot-noemvri-2016-g.html", "text": "Руската рубла регистрира най-голямото си обезценяване спрямо долара за почти две години, след като САЩ обявиха, че ще наложат нови санкции срещу Москва заради случая \"Скрипал\", информира АФП.Наказателните мерки на Вашингтон предизвикаха срив на рублата до 66,48 за долар тази сутрин - най-голямото обезценяване от ноември 2016 г.Последната вълна от санкции удари и руската борса, където индексът RTS се свлече с 3,2%, а индекс MOEX отчете спад от 1,2 на сто тази сутрин.Руските банки също са засегнати. Акциите на държавната Sberbank регистрираха спад от 4,7 на сто.Новите санкции ще влязат в сила в края на август.", "date": "2018.08.09", "title": "Санкциите на САЩ сринаха руската рубла до нивото от ноември 2016 г. "}
{"url": "https://news.bg/world/319-dushi-sa-zaginali-pri-silnoto-zemetresenie-v-indoneziya.html", "text": "Броят на загиналите при земетресението 6,9 по Рихтер на индонезийския остров Ломбок през миналата седмица достигна повече от 300 души, обяви министър, цитиран от АФП.По последни данни броят на загиналите достигна 319 души, съобщи министърът по въпросите на сигурността Виранто, който като много други граждани на страната има едно име.Малко по-късно \"Ройтерс\" съобщи, позовавайки се на правителството, че броят на загиналите се е увеличил до 259 души.По-рано днес геоложката агенция на Индонезия регистрира вторичен трус с магнитуд 6,2 по Рихтер на дълбочина 12 километра.Това е третото голямо земетресение в Ломбок за по-малко от седмица, включително 6,9 по Рихтер в неделя и 6,4 по Рихтер на 29 юли.", "date": "2018.08.09", "title": "319 души са загинали при силното земетресение в Индонезия"}
{"url": "https://news.bg/world/250-kilogramova-bomba-ot-vtorata-svetovna-voyna-evakuira-hilyadi-v-polsha.html", "text": "Полската полиция съобщи, че е евакуирала повече от 2000 души след откриването на невзривена 250-килограмова бомба от Втората световна война, информира АП.Бомбата е открита в река Одер в град Глогов, Югозападна Полша, която беше част от Германия по време на войната.Говорител на местната полиция заяви пред новинарската агенция PAP, че властите са евакуирали между 2000 и 3000 души в района с автобуси до училище.Представителят добави, че бомбата е открита по време на почистване на дъното на реката.Частната медия TVN24 отбелязва, че това е четвъртата бомба от ВСВ, открита в региона за последната година.", "date": "2018.08.09", "title": "250-килограмова бомба от Втората световна война евакуира хиляди в Полша"}
{"url": "https://news.bg/world/desetki-raneni-i-ubiti-pri-napadenie-na-avtobus-s-detsa-v-jemen.html", "text": "Десетки са убити и ранени при нападение срещу автобус с деца в контролирания от бунтовници Северен Йемен, съобщиха от Международния комитет на Червения кръст, цитирани от АФП.След атака тази сутрин срещу автобус, превозващ деца, болница е приела десетки загинали и ранени в област Саада, обяви организацията в \"Туитър\", но не разкри подробности.Според международното хуманитарно право цивилните трябва да бъдат защитени по време на конфликт, допълват от Червения кръст.Телевизия Al Masirah на бунтовниците хуси съобщава, че 39 души са убити, а 51 са ранени, \"предимно деца\". Телевизията обвинява арабските коалиционни сили, които са ударили автобуса при въздушен удар.Коалицията се бори срещу шиитските бунтовници хуси на страната на правителството.Няма коментар от коалицията, която се намеси през 2015 г. в опит да възстанови международно признатото правителство.Близо 10 000 души са загинали при конфликта в Йемен, описван от ООН като най-голямата хуманитарна криза в света.", "date": "2018.08.09", "title": "Десетки ранени и убити при нападение на автобус с деца в Йемен"}
{"url": "https://news.bg/regions/zatvoriha-chast-ot-okolovrastnoto-na-plovdiv-zaradi-razlyato-maslo.html", "text": "Участък от околовръстният път на Пловдив е временно затворен за движение.Причината - разлято значително количество масло от аварирал товарен автомобил.Затворен е участъкът от околовръстния път на областния град (II-86) от пътен възел \"Пещерско шосе\" до кръстовището с пътя между квартал Коматево и село Първенец, съобщи БНТ, позовавайки се на данни на Областната дирекция на МВР в Пловдив.Вследствие на аварията на товарния автомобил по пътя се е разляло значително количество масло, като вече са предприети действия за почистването на пътното платно.На мястото има екипи на \"Пътна полиция\". Униформените насочват трафика по обходни маршрути.По-късно от Агенция \"Пътна инфраструктура\" (АПИ) съобщиха, че движението по път II-86 Пловдив - Асеновград, при разклона за Златитрап и ж.п. надлеза, се извършва в една лента поради разлив на нефтопродукти на пътното платно.АПИ призова водачите да шофират с повишено внимание и съобразен скорост.", "date": "2018.08.09", "title": "Затвориха част от околовръстното на Пловдив заради разлято масло"}
{"url": "https://news.bg/world/kremal-osadi-nezakonnite-nepriyatelski-i-nepriemlivi-sanktsii-na-sasht.html", "text": "Кремъл счита новите санкции на САЩ във връзка със случая \"Скрипал\" за неприемливи. Русия няма връзка с инцидента.Това заяви говорителят на Кремъл Дмитрий Песков, цитиран от ТАСС, \"Ройтерс\", АФП и други агенции.Ние считаме за категорично неприемливи новите рестрикции на САЩ, които ние още смятаме за незаконни, каза той.По думите на представителя на Кремъл няма доказателства, че Русия е използвала химически оръжия.Подобни рестрикции, приети от американската страна, ние смятаме, че се явяват абсолютно незаконни и не съответстват на международното право, добави Песков.Според него решението на Вашингтон засяга конструктивната атмосфера, която беше създадена по време на двустранната среща между Владимир Путин и Доналд Тръмп в Хелзинки. Той също определи действията на САЩ като неприятелски и вреден акт.По думите му Кремъл смята, че е преждевременно да се говори какви мерки Москва ще приеме в отговор на санкциите на САЩ.Дмитрий Песков увери, че Русия има стабилна финансова система на фона на непредсказуемостта на САЩ.В същото време той допълни, че Москва все още се надява на конструктивни отношения със САЩ и други западни страни, което е в интерес на стратегическата стабилност и безопасността на целия свят.В сряда Вашингтон обяви, че в края на август ще наложи санкции на Москва заради отравянето на Сергей и Юлия Скрипал, което Кремъл категорично отрича.Новината за рестриктивните мерки изпрати руската рубла до двегодишно дъно.По-рано руски депутати заявиха, че Русия може да приеме решение за ответни мерки във връзка с новите санкции на американската страна. Москва може да ограничи доставките на ракетни двигатели РД-180.Посолството на Русия в САЩ заклейми \"драконовските\" санкции на САЩ за случая \"Скрипал\".Лондон пък приветства решението на Вашингтон.", "date": "2018.08.09", "title": "Кремъл осъди незаконните, неприятелски и неприемливи санкции на САЩ"}
{"url": "https://news.bg/politics/zaharieva-e-otgovorila-dobre-na-ninova-za-zaev.html", "text": "Оставям всеки да си мери приказките, то си е за негова сметка, ако го е казал с умисъл или непремислено, пак е за негова сметка. Защото когато дойде до ЕС и ние също трябва да дадем нашето съгласие, ще си спомним за тези неща. Съветът ми към всички е да бъдат по-обрани, коментира премиерът Бойко Борисов, по повод  за Илинденското въстание, на закриването на многонационалната съвместна подготовка \"PLATINUM LION 2018\" на Учебен полигон \"Ново село\".Вчера отговориха, не се занимавайте, историците могат да обяснят, отговорихме добре в лицето на вицепремиера, допълни премиерът. Ако почне да отговаря сега, той знае, че това ще е темата на медиите, а Борисов иска днес акцент върху огромното и успешно учение на много държави и за първи път под българско командване, върху прекрасните офицери, които са на световно ниво. \"Това искам да се чуе\", обясни той.Зоран Заев беше в четвъртък в Благоевград, заедно чествахме празника, поднесохме венци, какво повече искате. , коментира Борисов.Той се чуди защо се връща тази тема и според него за съжаление довечера това ще чуят българите, а не какви офицери, войници и какво се прави за армията.\"Не няма да ги чуят, познавам ви добре и затова не ми се искаше да го говоря, но свобода на медиите, какво да правиш\", добави премиерът Борисов.", "date": "2018.08.09", "title": "Захариева е отговорила добре на Нинова за Заев"}
{"url": "https://news.bg/regions/otmeniha-bedstvenoto-polozhenie-v-chepelare-1.html", "text": "Отмениха бедственото положение в община Чепеларе, съобщи БНР.10 дни след като , днес заместник-кметът на общината Пантелей Мемцов заяви, че положението се отменя.По думите на Мемцов от сутринта бедственото положение вече е прекратено. Имало обаче довършителни работи, свързани с почистване на пътя.\"От тук насетне ни очаква бързо проектиране, за да може да се реализира с един траен проект, да се обезопаси по всички правила, за да сме спокойни за хората, които преминават, най-вече живущите в село Забърдо и всичките гости на общината, които посещават Чудните мостове\", обясни още зам.-кметът.Припомняме, в общината беше обявено частично бедствено положение заради срутище, което блокира достъпа до село Забърдо и природния феномен \"Чудните мостове\".", "date": "2018.08.09", "title": "Отмениха бедственото положение в Чепеларе"}
{"url": "https://news.bg/regions/do-15-septemvri-zavarshva-remontat-na-konstantin-velichkov.html", "text": "Заместник-кметът по транспорт Евгени Крусев провери изграждането на обособено трасе за градския транспорт на бул. \"Константин Величков\". При проверката Крусев обясни, че се предвижда изграждането на перон, който е част от обособеното трасе за градски транспорт по бул. \"Константин Величков\".\"Това е четвъртият перон, който се изгражда тук. Общо шест ще бъдат направени по два на всяка спирка. Спирките са църквата \"Св. Петър и Павел\", бул. \"Тодор Александров\" и ул. \"Цар Симеон\". При изграждането на тези перони се уширява пътното платно, така че да се запазят лентите за движение на автомобили, които са две на брой във всяка посока.След като бъде приключен обектът, автобусите и трамваите ще се движат по трамвайното трасе\", обясни той. По думите му с разграничителни елементи, направени от бетон-10 см над нивото на пътното ниво ще се възпрепятства навлизането на автомобили в трамвайните релси.\"Очакваме ефектът да се измери най-вече в повишена скорост на градския транспорт и съкратено време за пътуване в дадената отсечка. Предвиждаме всичко да бъде готово до 15-ти септември. Набелязали сме и следващи възможни локации при успешно въвеждане на тази система. Възможно е това да се случи по булевардите: \"Възкресение\", \"Мария Луиза\", където се съвместява трамвайно и автобусно движение.Идеята е хората да могат по-безопасно да слизат от трамвайните мотриси и автобусите, без да трябва да преминават покрай автомобилите, както това се случва в момента, да има перон, да пресичат на светофарно регулирани кръстовища и съответно по този начин очакваме да се облекчи и автомобилния трафик, тъй като ще бъде независим от пътниците на градския транспорт\", каза още той.Очаква се в неделя да започнат подготвителните дейности за затварянето на пътното платно на бул. \"България\" в посока Бояна.\"Планираме от понеделник да се започне същинската работа по платното в посока Бояна - между бул. \"Иван Гешов\" и \"Гоце Делчев\". Платното ще бъде затворено изцяло, съответно движението ще се осъществява двупосочно в другото платно. Ще има по една лента за движение\", обясни Крусев.От Столична община очакват изключително затруднен трафик.\"Призоваваме хората да използват алтернативни маршрути - бул. \"Цар Борис III\", бул. \"Черни връх\", съответно ще бъде пусната и трамвайна линия номер 7. Нашето желание бе да се разминат тези два обекта, за да могат хората да използват единия или другия вид транспорт. Така че от понеделник трамвайна линия номер 7 ще функционира пълноценно като тя ще преминава безпрепятствено през зоната с транспортни работи, така че който може нека използва градския транспорт\", каза още той.Заместник-кметът бе категоричен, че бул. \"България\" понася много сериозен трафик и анализите на Столична община показват, че там възможното време за работа е само и единствено през месец август.\"В тази връзка ще направим всичко възможно най-късно в първите дни на септември булевардът да бъде отворен за движение предвид нарастващия трафик.\"", "date": "2018.08.09", "title": "До 15 септември завършва ремонтът на \"Константин Величков\""}
{"url": "https://news.bg/finance/mon-otpuska-izvanredno-150-000-lv-na-nimh.html", "text": "Министерството на образованието и науката (МОН) ще преведе извънреден транш от 150 000 лева на Националния институт по метеорология и хидрология (НИМХ) към Българската академия на науките (БАН).С извънредната финансова инжекция се цели институтът да продължи да изпълнява задълженията си. Траншът ще бъде осъществено следващата седмица. Това заяви пред БНР директорът на НИМХ проф. Христомир Брънзов.По думите му обаче средствата не са достатъчни.\"Това ще ни даде възможност да работим, може би, до края на август и първата седмица на септември, зависи как вървят консумациите ни точно и след това ще продължим пак да чакаме следващ транш от някъде, за да можем да си платим инертни, горива, комуникации, които са абсолютно необходими, за да можем да си вършим дейността\", обясни шефът на НИМХ.Той напомни и че от поискани над 18 млн. лв. Институтът по метеорология е получил под 9 милиона. От тях 3.7 млн. лева обаче са само членски внос към международни организации, които трябва да се заплащат по сключени от държавата споразумения.Брънзов обясни и че все още не е получил покана за среща с премиера Бойко Борисов.Междувременно днес беше подписано и рамково споразумение за сътрудничество между Селскостопанска академия и НИМХ. Целта на споразумението е двете институции да обединят усилията си за по-ефективно използване на материалните и интелектуалните си ресурси в търсене на мерки за смекчаване на въздействието на очакваните климатичните промени върху земеделието, допълват от общественото радио.Припомняме, вчера, 8 август, синоптиците от НИМХ излязоха на  и да премине под шапката на МОН.", "date": "2018.08.09", "title": "МОН отпуска извънредно 150 000 лв. на НИМХ"}
{"url": "https://news.bg/crime/hvanaha-43-godishna-dilarka-na-heroin-v-plovdiv.html", "text": "Полицаите в Пловдив заловиха 43-годишна жена, разпространявала наркотични вещества, съобщиха от Областната дирекция на МВР в града.Жената е заловена в рамките на специализирана операция за пресичане на разпространението на наркотични вещества. Тя е задържана по обяд вчера, 8 август.Дилърката е засечена от униформените на улица в квартал \"Столипиново\" в областния град. След проверка полицаите установили, че същата носи в себе си 58 пакетчета, съдържащи хероин.След експертна справка е установено, че общото количество иззето вещество е над 23 грама.Жената е с криминална регистрация и изтърпяна ефективна присъда за подобна незаконна дейност.Тя е задържана за срок до 24 часа, по случая е образувано бързо производство. Очаква се Окръжната прокуратура в Плодвид да поиска жената да бъде задръжана за срок до 72 часа или да ѝ се наложи мярка за неотклонение \"задържане под стража\".", "date": "2018.08.09", "title": "Хванаха 43-годишна дилърка на хероин в Пловдив"}
{"url": "https://news.bg/world/sarbiya-podkrepya-razdelyane-na-kosovo-po-etnicheski-linii.html", "text": "Президентът на Сърбия Александър Вучич, който се опитва да сключи споразумение за нормализиране на отношенията с Косово, за да може страната му да се присъедини към ЕС, заяви, че предпочита разделяне на съседната държава по етнически линии, информира \"Блумбърг\".\"Подкрепям разделяне на Косово - това е моята политика\", каза той, цитиран от телевизия N1.Според него притежаването на територия, към която никой не знае как да се отнесе или на кого принадлежи, винаги е източник на потенциален конфликт.Косово отхвърля идеята, която също се проучва от някои западни дипломати на Балканите.Експерти предупреждават, че прекрояване на границите на Балканите представлява риск за стабилността в региона.Косовският президент Хашим Тачи призовава да се сключи споразумение за взаимно признаване, което ще позволи на Косово да се присъедини към ООН.", "date": "2018.08.09", "title": "Сърбия подкрепя разделяне на Косово по етнически линии"}
{"url": "https://news.bg/crime/zadarzhaha-76-godishen-za-ubiystvo-v-lyaskovets.html", "text": "Органите на реда в Горна Оряховица задържаха 76-годишен мъж за убийство в Лясковец, съобщиха от Областната дирекция на МВР във Велико Търново.По случая е подаден сигнал вчера, 8 август, около 16.15 часа. Към мястото на инцидента веднага се насочили екипи на полицията и Спешна помощ.След пристигането на адреса властите установили 63-годишен местен мъж, намиращ се в тежко състояние. Мъжът имал множество травми по цялото тяло.Пострадалият е транспортиран незабавно в здравно заведение в Горна Оряховица, където малко по-късно е починал.Във връзка с тежкото криминално деяние е задържан 76-годишен мъж от Лясковец.По случая е образувано досъдебно производство. Работата по случая продължава под ръководството на Окръжната прокуратура във Велико Търново.По данни на БНР двамата мъже се познавали от години. Вчера се събрали за пореден път в дома на по-възрастния мъж, за да пият. Възникнала свада, при която 63-годишният мъж бил пребит до смърт.", "date": "2018.08.09", "title": "Задържаха 76-годишен за убийство в Лясковец"}
{"url": "https://news.bg/world/boris-dzhonsan-razsledvan-za-komentara-si-za-burkite.html", "text": "Бившият външен министър на Великобритания Борис Джонсън ще бъде разследван за коментарите си за носене на бурка, пише вестник Evening Standard, цитиран от \"Ройтерс\".Конкретно Джонсън ще бъде разследван за възможно нарушаване на кодекса за поведение на Консервативната партия на Великобритания след коментара за мюсюлманките, които носят бурка.Вестникът отбелязва, позовавайки се на източници от партията, че по-късно днес ще бъде взето официално решение разследваща комисия, ръководена от адвокат, да проучи случая.\"Гардиън\" пише, че е изправен пред разследване за коментара си.Борис Джонсън сравни мюсюлманките с бурки с пощенски кутии и банкови обирджии в статия за \"Дейли телеграф\". Той отказва да се извини, въпреки че е призоваван от ръководството на партията да го направи.Саджад Карим, консерватор от Северозападна Англия, коментира, че консерваторите трябва да решат между \"английско националистическо движение\" и \"истинска национална сила\".Депутатите обвиниха Джонсън, че си е повярвал, че \"нормите и стандартите на Консервативната партия не се отнасят за него\".", "date": "2018.08.09", "title": "Борис Джонсън разследван за коментара си за бурките"}
{"url": "https://news.bg/world/rumantsite-v-chuzhbina-se-zavrashtat-v-rodinata-si-za-antipravitelstven-protest.html", "text": "Румънците, които живеят в чужбина, започнаха да се връщат в страната си за участие в антиправителствен протест, на който ще призоват за оставка на лявото правителство и организиране на предсрочни избори, информира АП.Протестът ще се проведе в Букурещ в петък. Демонстрацията е срещу начина на управление в страната.Някои от трите милиона румънци в чужбина заявяват, че са напуснали балканската държава заради корупцията, ниските заплати и липсата на възможности.Вече се проведоха няколко малки антиправителствени протеста в няколко града. Днес няколко протестиращи се събраха пред правителствените учреждения в Букурещ, където ще се проведе демонстрацията.Полицията призова за мирна демонстрация.Местни граждани в Западна Румъния посрещнаха свои съграждани в сряда вечерта с флагове и банери срещу управляващата Социалдемократическа партия. Повечето румънци в чужбина са против партията.Откакто социалдемократите спечелиха изборите през 2016 г., румънците редовно организират протести заради нови закони, които според критици отслабват борбата срещу корупцията.", "date": "2018.08.09", "title": "Румънците в чужбина се завръщат в родината си за антиправителствен протест"}
{"url": "https://news.bg/politics/dopalnitelnata-pensiya-za-starost-shte-se-plashta-ot-chastnite-pensionni-fondove.html", "text": "Пенсионните дружества гарантират изплащането на допълнителните пенсии за старост. Това предвиждат промените в Кодекса за социално осигуряване в частта за допълнителното задължителното пенсионно осигуряване и регламентиране фазата на изплащанe. Министър Бисер Петков представи промените. На практика дружествата гарантират, че пълният размер на натрупаните по партидите вноски да бъдат изплатени, като се задължават да създадат фонд, гарантиращ изплащането им.Правото на допълнителна пожизнена пенсия за старост се придобива при навършване на пенсионната възраст на лицето. По желание на осигуреното лице и при условие, че има достатъчно натрупвания по партидата, които позволяват да се изчисли и изплаща пенсия, която е не по-малко от минималната пенсия за осигурителен стаж и възраст - пенсията му може да се отпусне една година преди навършването на пенсионната възраст. \"Тук искам да припомня, че действащото положение е до пет години преди навършване на пенсионната възраст, ако индивидуалната му партида позволява да се отпусне пенсия, не по-малка от минималния размер на пенсията за осигурителен стаж и възраст\".Очаква се първите осигурени лица в универсалните пенсионни фондове да придобият право на допълнителна пожизнена пенсия за старост в 2021 г. за жените и в 2024 г. за мъжете.Допълнителната пожизнена пенсия за старост е месечно плащане на предвидения в пенсионния договор сума, дължима на пенсионера от определена дата до неговата смърт, чийто размер не може да бъде по-малък от 20% от минималния размер на пенсията за осигурителен стаж и възраст.Допълнителната пожизнена пенсия за старост може да бъде унаследена.При достатъчни натрупвания в партидата осигуреното лице ще може да избере разсрочено изплащане на част от средствата до навършване на избрана от пенсионера възраст.Стана ясно, че гарантираният размер на допълнителната пожизнена пенсия за старост не може да е по-малък от този, изчислен на база сумата на брутния размер на преведените от НАП осигурителни вноски за съответното лице.Парите, натрупани по партидата могат да бъдат изтеглени еднократно, ако са по-малко от трикратния размер на минималната пенсия за осигурителен стаж и възраст.Когато пък средствата по партидата му са недостатъчни, но надвишават трикратния размер на пенсията за осигурителен стаж и възраст, може да избере да ги получи разсрочено.Месечният размер на разсроченото плащане не може да е по-голям от минималния размер на пенсията за осигурителен стаж и възраст и по-малък от 20% от нейния размер.Т.е. при осигуровки на средния доход до 2021 г. примерните изчисления показват, че натрупаните средства по партидата на лицето ще се в размер на 6 632 лв., а гарантираният месечен размер на пожизнената пенсия ще е 36.84 лв. Натрупванията в индивидуалната партида на лицето ще са 7 874.42 лв., а месечният размер на първата пожизнена пенсия ще е 43.75 лв., разсрочено месечно плащане за десет години ще е в размер на 76.93 лв.Наследниците също ще могат да получават средствата от пожизнената допълнителна пенсия. Кръгът на лицата, които имат право не се променя. Когато пенсионерът няма наследници, натрупаните средства се прехвърлят в резерва за гарантиране изплащането на пожизнените пенсии.", "date": "2018.08.09", "title": "Допълнителната пенсия за старост ще се плаща от частните пенсионни фондове"}
{"url": "https://news.bg/politics/kovacheva-oprovergava-tvardenie-za-instruktsiya-za-okovi-na-krakata.html", "text": "Зам.-омбудсманът и бивш правосъден министър Диана Ковачева опровергава твърдение на \"Да, България\" и не е подписвала инструкция за конвойна дейност.Тя коментира информация за обжалване на инструкция за конвойната дейност от 2012 г., от Движение \"Да, България\", в която се твърди, че е утвърдена от нея в качеството й на министър на правосъдието и смята, че се правят недопустими внушения.Ковачева е изненадана от \"липсата на минимално усилие на юристите, които атакуват Правилата за конвойната дейност от 2012 г., да проверят за какво точно става въпрос\".Тя обяснява, че изобщо не става въпрос за Инструкция, а за Правила за конвойната дейност, утвърдени от министъра на правосъдието на 5 ноември 2012 г., а причината за тяхното приемане тогава е да се включат за първи път разпоредби за защита правата на човека и забрана на изтезанията на лишените от свобода лица.Актът, който се опитват да атакуват, не се отнася до конвоирането на задържани лица до медицински заведения, какъвто е случаят на Иванчева. Конвоят до медицински заведения не се осъществява от ГД \"Охрана\", а от Главна дирекция \"Изпълнение на наказанията\" и се определя на базата на Инструкция на началника на Софийския затвор от 2013 г., която няма нищо общо с утвърдените през 2012 Правила. Евентуално тя е актът, който са искали да атакуват въпросните юристи, допълва Ковачева.Атакуваната пред ВАС Инструкция (а всъщност Правила от 2012 г.) е отменена през 2017 г. като в частта за използването на помощните средства няма промяна при издаването на новите Правила.\"Излиза, че обект на обжалване е отменен акт, който изобщо не се отнася до конкретния случай. При обжалването има грешка в акта, в органа на издаване и във факта. Следователно има поне три грешки, допуснати от групата юристи, които правят обжалването недопустимо и позицията неиздържана\", обяснява зам.-омбудсманът.\"Извън правния абсурд, при който се обжалва отменен акт, все пак бих искала да обърна внимание, че макар той да не се прилага за конвой до медицински заведения, при конвоя по отменените, но и по сега действащите Правила, поставянето на белезници на краката е предвидено като задължително единствено и само за особено опасни лица\", допълва Ковачева.Тя коментира, че при т. нар. усилен конвой става въпрос за определяне на мерките за охрана в зависимост от степента на обществена опасност и личността на конвоираното лице, включително дали е склонно към агресия или физическо насилие. Това предполага индивидуална оценка във всеки конкретен случай на тези, които прилагат инструкцията.Поставянето на белезници на краката и други засилени помощни средства не е рутинна мярка и във всички случаи следва да е съпътствана от индивидуална оценка на риска за конкретното лице. \"Така е по приетите от мен правила. Така е и по правилата, които ги заменят през 2017 г.\", допълва бившият правосъден министър.\"Очевидно е, че прилагането на инструкцията, която касае конвоя до болници, не е съпътствано от оценка на риска на всяко конвоирано лице, а се поставят помощни средства, без да е изяснен елементът на опасност от бягство или агресия. Причината за това обаче не се съдържа в Правилата от 2012 г., които съм утвърдила в качеството ми на министър на правосъдието\", коментира тя.Като заместник-омбудсман, Ковачева продължава да отстоява правата на човека и изцяло застава зад констатациите в доклада на омбудсмана и препоръките, които са направили от 2016 г. до сега.В своята жалба до ВАС в защита правата на човека, \"Да, България\" пишат:", "date": "2018.08.09", "title": "Ковачева опровергава твърдение за инструкция за окови на краката"}
{"url": "https://news.bg/politics/voennite-proekti-da-sa-savmestimi-s-nato-iska-borisov.html", "text": "Министър-председателят Бойко Борисов иска военните ни проекти да са съвместими с тези на НАТО.Борисов присъства на закриването на многонационалната съвместна подготовка \"PLATINUM LION 2018\" на Учебен полигон \"Ново село\". По време на заключителната церемония премиерът припомни за проектите за кораби, за сухопътни машини и за подмяна на бойната ни авиация, за които трябват няколко милиарда.По думите му е важно да се вземе това, което е ефикасно, евтино и съвместимо с НАТО.\"Военнослужещите ни са едни от най-добрите, трябва да имат още по-добро въоръжение и това е нещо, по което работим\", подчерта Борисов. Той поздрави участниците за постигнатите изключително добри резултати. За първи път процесът по планиране и провеждане на подготовката е изцяло отговорност на Сухопътните войски на Република България, информират от пресслужбата на МС.\"Поздравявам българското командване, за първи път планират, ръководят и са се справили прекрасно с това мащабно занятие... Едно прекрасно съоръжение за подготовка, тренировка и възпиране е съвместната ни база, която заедно с американските колеги имате възможност да използвате тези дни\", каза премиерът пред войниците.По думите на премиера с тези учения се променя мисленето и се учим да воюваме заедно, да се отбраняваме и да гарантираме сигурността не само на Балканите, но и на целия Черноморския регион.\"С тази съвместна база ние даваме възможност не само на Балканите, а и на Черноморския регион, да води занятия, да се подготвя за възпиране, за отбрана, както и за различни други операции. Начинът на мислене - да се бием помежду си, се променя в общ начин на мислене - да знаем колко всеки един от нас е подготвен и заедно да изграждаме отбранителната система на Балканите и региона\", заяви Борисов.Борисов коментира съвместната подготовка и в социалната мрежа \"Фейсбук\". Там той подчерта, че в многонационалната съвместна подготовка на Сухопътните войски \"PLATINUM LION 2018\" са участвали военнослужещи от армиите на 8 държави членки на НАТО и страни партньори.Припомняме, в края на месец юни правителството одобри допълнителни разходи в размер 310 000 лв. по бюджета на Министерството на отбраната за 2018 г. за оборудване на два вертолета \"Кугър\" за гасене на пожари. Допълнителните разходи са във връзка с , при която загинаха двама летци, а бордният инженер пострада тежко.Седмица преди това, по време на , стана ясно, че няма нито един летящ Ми-17, който е и най-необходим в .Тогава Каракачанов заяви, че при необходимост ще се търси помощ от наши съседи.Общо  по разчет на Каракачанов. Въпросните 52 млн. лв. ще бъдат необходими в следващите две години: за всеки от хеликоптерите Ми-17 са необходими по 5 млн. лв., малко повече са парите нужни за Ми-24, а за кугърите - около 8-9 млн. лв., за трите хеликоптера Бел сумата е около 3 млн. лв.", "date": "2018.08.09", "title": "Военните проекти да са съвместими с НАТО, иска Борисов"}
{"url": "https://news.bg/world/kndr-othvarli-poiskaniya-ot-sasht-srok-za-yadreno-razorazhavane.html", "text": "Северна Корея на няколко пъти е отхвърлила предложен от държавния секретар на САЩ Майк Помпео срок за ядрено разоръжаване, информира Vox.Помпео е поискал от Пхенян да предаде на САЩ или на трета страна 60-70% от ядрените си бойни глави в рамките на следващите 6-8 месеца.Според източници, запознати със случая, бившият шеф на ЦРУ е представил този план на КНДР няколко пъти през последните два месеца. Но преговарящите от изолираната държава са го отхвърляли всеки път. Един от източниците отбеляза, че основната цел на Помпео на преговорите е КНДР да разкрие колко ядрени бойни глави притежава.По-рано се появи информация, че КНДР е предприела допълнителни действия за разрушаване на един от полигоните си за изпитание на балистични ракети.Междувременно посланикът на САЩ в ООН Ники Хейли заяви, цитирана от \"Ройтерс\", че САЩ не са готови да чакат твърде много КНДР да предприеме реални действия за ядрено разоръжаване.", "date": "2018.08.09", "title": "КНДР отхвърли поискания от САЩ срок за ядрено разоръжаване"}
{"url": "https://news.bg/world/73-g-sled-atomnata-bombardirovka-nagasaki-prizova-za-svyat-bez-yadreni-orazhiya.html", "text": "Японският град Нагасаки отбеляза 73 г. от американската атомна бомбардировка, информира Japan Today.Кметът на града Томихиса Тауе призова държавите да не разчитат на ядрено сдържане и призова Япония да изпълни \"моралните си задължения\" да ръководи държавите към свят без ядрени оръжия.Тауе прочете декларация за мир, с която също призова японското правителство да подкрепи приетия през миналата година Договор за забрана на ядрените оръжия.Призовавам правителството на Япония, единствената страна, която пострада по време на войната от използването на ядрени оръжия, да подкрепи Договора за забрана на ядрените оръжия и да изпълни моралните си задължения да поведе света към ядрено разоръжаване, обяви кметът на Нагасаки.Антонио Гутериш е първият действащ генерален секретар на ООН, който присъства на ежегодното събитие.В декларацията също се призовават световните лидери да не забравят първата резолюция на Общото събрание на ООН, която има за цел ликвидиране на ядрения арсенал.Страната почете с минута мълчание паметта на жертвите на атомната бомбардировка в Нагасаки в 11,02 часа местно време, когато американски бомбардировач B-29 пусна атомна бомба \"Дебелака\" с плутоний над Нагасаки на 9 август 1945 г. в края на Втората световна война. До края на годината в града загиват 74 000 души.Представители от 71 държави се очакваха на събитието в Парка на мира, където оцелели при бомбардировката и посетители се помолиха за траен мир.Гутериш от своя страна призова всички държави да се ангажират за ядрено разоръжаване.Генералният секретар изрази солидарността си към hibakusha или оцелелите при атомните бомбардировки, които са сред лидерите за мир и разоръжаване.Премиерът на Япония Шиндзо Абе обяви, че страната му ще действа като посредник между ядрените сили и неядрените държави.Към март броят на hibakusha е 154 859, като средната възраст е 82,06 г.САЩ извършиха две атаки с атомни оръжия в Япония в края на Втората световна война - първата в Хирошима (6 август 1945 г.) и три дни по-късно в Нагасаки (Нагазаки). При атаките загинаха 140 000 души в Хирошима и 74 000 в Нагасаки.", "date": "2018.08.09", "title": "73 г. след атомната бомбардировка Нагасаки призова за свят без ядрени оръжия"}
{"url": "https://news.bg/world/kolumbiya-priznala-palestina-za-nezavisima-darzhava-no-sega-prerazglezhda-reshenieto.html", "text": "Колумбия е признала Палестина за независима държава, но сега ще прегледа решението си, информира \"Джерусалим пост\".Вчера се появи информация, че латиноамериканската държава е признала Палестина за независима държава, но новото правителство на Колумбия обяви, че преглежда решението на бившия президент Хуан Мануел Сантос.Във вторник Иван Дуке положи клетва като президент на Колумбия. Той е бил информиран за решението на Сантос преди няколко дни. Външното министерство на Колумбия съобщи, че подробности за решението на Сантос има в писмо от 3 август до палестинския представител в латиноамериканската държава.От писмото, публикувано от външното ведомство, става ясно, че Сантос е признал Палестина за \"свободна, независима и суверенна държава\".\"\", пише още в писмото.Палестина благодари за решението на правителството на Колумбия.Но новият външен министър Карлос Холмс заяви, че решението на бившия президент ще бъде внимателно преразгледано от новото правителство, за да се установи до какви последици може да доведе и дали е в съответствие с международното право.Палестина е призната за суверенна държава от Общото събрание на ООН, Международния наказателен съд и най-малко 136 държави.", "date": "2018.08.09", "title": "Колумбия признала Палестина за независима държава, но сега преразглежда решението"}
{"url": "https://news.bg/world/kanada-otkaza-da-se-izvini-na-sauditska-arabiya.html", "text": "Премиерът на Канада Джъстин Трюдо отказа да се извини на Саудитска Арабия по казуса за човешките права, информират световни агенции.Припомняме, по-рано тази седмица Рияд изгони посланика на Канада, блокира новите търговски и инвестиционни сделки и прекрати сътрудничеството в редица области след призив на Отава да освободи правозащитници. Канада открито разкритикува репресиите срещу правозащитници в монархията. Това беше възприето от Саудитска Арабия като намеса във вътрешните работи на държавата.Но Трюдо не се огъна от натиска на Рияд.Канада винаги ще говори силно и ясно публично и частно по въпроси за човешките права, подчерта той, но поясни, че Отава не желае обтегнати отношения със Саудитска Арабия.По думите му Канада отчита, че Рияд е \"постигнал напредък що се отнася до човешките права\".Трюдо разкри, че външният министър на Канада Кристия Фрийланд е провела дълъг разговор със саудитския си колега във вторник в опит да разрешат спора.\"Дипломатическите разговори продължават\", каза той, но предупреди, че Канада ще продължи да притиска Саудитска Арабия по въпроса.По-рано външният министър на Саудитска Арабия Адел ал Джубейр изключи посреднически преговори, завявайки на пресконференция в Рияд, че \"е направена грешка и грешката трябва да бъде поправена\".", "date": "2018.08.09", "title": "Канада отказа да се извини на Саудитска Арабия"}
{"url": "https://news.bg/world/otkritite-v-sasht-gladni-detsa-bili-podgotvyani-za-napadeniya-v-uchilishta.html", "text": "Властите са обезпокоени, че откритите 11 гладуващи деца в пустинята в американския щат Ню Мексико са били обучавани от ислямски екстремисти за извършване на нападения с огнестрелно оръжие в училища.Това става ясно от внесени документи по случая в американския съд, информира ДПА.Припомняме, полицията в американския щат Ню Мексико спаси 11 недохранени деца, които са били държани в мизерни условия в пустинята.Полицията също е открила останките на момче, което вероятно е изчезнало 4-годишно дете, издирвано от властите.Петима възрастни са обвинени по случая.Местната телевизия KOB4 съобщи от съда, че прокуратурата иска постоянна мярка за задържане на обвиняемите, които пледираха невинни.По време на изслушването в съда прокуратурата представи свидетелски показания на родител, който е разкрил, че основният заподозрян е обучавал децата да използват оръжия, за да ги подготви за бъдещи нападения в училища.Решението дали да останат в ареста, или да пуснат под гаранция съдът ще вземе в петък и понеделник.Местните власти се погрижиха за децата, които са на възраст между 1 и 15 г.", "date": "2018.08.09", "title": "Откритите в САЩ гладни деца били подготвяни за нападения в училища"}
{"url": "https://news.bg/world/arzhentina-ne-razreshi-aborta.html", "text": "Сенатът на Аржентина отхвърли законопроект за легализиране на абортите през първите 14 седмици на бременността, пише \"Гардиън\".Въпросът разделя родината на папа Франциск. Сенаторите дебатираха повече от 15 часа и днес гласуваха 31 в полза срещу 38 против законодателството.Според медии и активисти, които подкрепят промените, натиск от Католическата църква е попречил на прокарването на законопроекта.\"Църквата оказа натиск върху сенаторите да гласуват против законопроекта\", обяви Ана Кореа, член на феминисткото движение #NiUnaMenos, което подкрепя проектозакона.Долната камара прокара мярката, а президентът Маурисио Макри заяви, че ще се подпише под законопроекта.В момента Аржентина позволява аборт, но само при случаи на изнасилване или риск за здравето на жената.Стотици хиляди хора, предимно жени, се събраха пред Конгреса сряда вечерта въпреки студената и дъждовна нощ, докато сенаторите гласуваха. Въпреки финалния резултат от вота, много жени вярват, че в крайна сметка Аржентина ще узакони абортите.Папа Франциск не крие опозицията си срещу законопроекта. В понеделник всекидневникът Clarín писа, че папата е поискал законодателите, поддържащи забрана на абортите, да окажат натиск върху колегите си да отхвърлят законопроекта.", "date": "2018.08.09", "title": "Аржентина не разреши аборта"}
{"url": "https://news.bg/world/silno-vtorichno-zemetresenie-v-indoneziya.html", "text": "Ново силно земетресение в Индонезия, съобщават световни агенции.Геоложката служба на САЩ информира за вторичен трус с магнитуд 5,9 по Рихтер на 3 километра североизточно от Тодо, Индонезия. Земетресението е регистрирано в 05,25 часа Координирано универсално време. То е на 10 километра дълбочина.Европейският средиземноморски сеизмологичен център съобщава, че е регистриран вторичен трус с магнитуд 5,8 по Рихтер в Ломбок, Индонезия. Епицентърът е на 402 километра източно от Сурабая ( 2 375 милиона души) и на 34 километра североизточно от Матарам (319 000 души). Земетресението е на 30 километра дълбочина.Геоложката агенция на Индонезия отбелязва, че вторичният трус в четвъртък следобед е с магнитуд 6,2 по Рихтер на дълбочина 12 километра. Няма опасност от цунами.Това е третото голямо земетресение в Ломбок за по-малко от седмица, включително 6,9 по Рихтер в неделя и 6,4 по Рихтер на 29 юли.Към момента няма информация за жертви, но се съобщава за разрушени сгради. Припомняме, земетресение 6,9 по Рихтер в Индонезия преди няколко дни отне живота на десетки хора. Разрушенията са огромни.По последна информация броят на загиналите при труса на 5 август достигна 168 души.", "date": "2018.08.09", "title": "Силно вторично земетресение в Индонезия"}
{"url": "https://news.bg/bulgaria/shefat-na-arkus-osvobozhdavame-mityo-ochite.html", "text": "Димитър Желязков - Митьо Очите ще бъде освободен като консултант на охранителната фирма \"Аркус-Сигурност\", където е на заплата от няколко години.Това заяви неговият работодател - съдружникът и управител в компанията Иван Владимиров пред bTV.Припомняме, Димитър Желязков - Митьо Очите беше задържан в Истанбул с няколко българи. Българските власти предприеха действия, след като през миналия уикенд разбиха организирана престъпна група, на която Митьо Очите е ръководител.Иван Владимиров заяви пред телевизията, че тече процедура по неговото освобождаване, която включва консултация с Инспекцията по труда, тъй като Очите има степен на инвалидност.\"И какво да му кажа - да си дойде ли\", запита Владимиров във връзка с това, че при ареста си в Турция Желязков е бил в отпуска.Митьо Очите е бил на трудов договор в \"Аркус-Сигурност\".Бившият началник на районни управления и на Криминалната полиция в Несебър на няколко пъти подчерта, че той е шефът на Очите, а не обратното.Запитан защо охранителите от \"Аркус\" наричат Димитър Желязков \"Шефе\", Владимиров отговори, че \"може би изпитват известен респект от биографията му\".Шефът на \"Аркус\" разкри, че познава Желязков от повече от 20 г., тъй като е работил с него при разследвания, касаещи престъпления, извършвани от други лица.\"\", отговори Владимиров на въпрос защо човек с такава биография работи при бивш полицай.\"\", уточни Владимиров, като подчерта, че предложението не е дошло от Бенчо Бенчев.Бенчев също има дял в охранителната фирма. С него Владимиров се познава от 25 години.Иван Владимиров защити сина си - зам.-директора на Бургаския затвор Методий Владимиров, който е сочен от лишени от свобода за приближен на Димитър Желязков. Според шефа на \"Аркус\" това е очерняща кампания, финансирана от неназовани от него лица.Пред Нова телевизия шефът на фирмата Иван Владимиров заяви, че Очите се е занимавал с търсене на обекти. По длъжностна характеристика Димитър Желязков - Митьо Очите е мениджър в охранителна фирма \"Аркус\".\"Занимаваше се с маркетинг, търсене на обекти\", заяви Владимиров и добави, че Бенчо Бенчев е акционер и няма преки ангажименти във фирмата.Според Владимиров Желязков е бил в Турция за лечение.\"\", разкри Владимиров.", "date": "2018.08.09", "title": "Шефът на „Аркус”: Освобождаваме Митьо Очите"}
{"url": "https://news.bg/world/senatat-na-sasht-iska-da-razpita-asandzh-za-ruskite-deystviya-prez-2016-g.html", "text": "Комисията по разузнаване към Сената на САЩ е отправила искане основателят на \"Уикилийкс\" Джулиан Асандж да даде показания при закрити врата като част от разследването на комисията във връзка с действията на Русия по време на изборите през 2016 г.Това съобщи организацията \"Уикилийкс\", цитирана от \"Уолстрийт джърнъл\" и АФП.От \"Уикилийкс\" написаха в \"Туитър\", че Асандж разглежда искането на комисията.Преди президентските избори \"Уикилийкс\" публикува документи, разкрити след хакерска атака. Документите бяха свързани с предизборната кампания на демократа Хилари Клинтън. Предполага се, че са предоставени от Русия. От организацията добавиха, че комисията е изпратила писмо с дата 1 август, което Асандж е получил чрез американското посолство в Лондон.Асандж живее в посолството на Еквадор в британската столица от юни 2012 г. Той се укрива в посолството, след като шведските власти повдигнаха обвинения срещу него в сексуални престъпления. Въпреки че Стокхолм свали обвиненията, той се страхува, че Лондон може да го екстрадира в САЩ, където е издирван за разпространение на класифицирана информация за войната в Ирак.", "date": "2018.08.09", "title": "Сенатът на САЩ иска да разпита Асандж за руските действия през 2016 г. "}
{"url": "https://news.bg/world/vanshnata-politika-na-putin-stava-vse-po-nepopulyarna-v-rusiya.html", "text": "Външната политика на руския президент Владимир Путин става все по-непопулярна в Русия.Това показва социологическо проучване на центъра \"Левада\", информира РБК.Социолозите са попитали руснаците какво харесват и не харесват по отношение на президента на руската държава. През март 2016 г. 22% от респондентите заявиха, че подкрепят външнополитическия курс на Владимир Путин. През юли 2018 г. тази позиция се заема от 16% от анкетираните.17% от респондентите считат, че президентът защитава държавните интереси на страната. Това е с 8% по-малко в сравнение с резултата от предишното проучване преди две години.Регистриран е значителен ръст на руснаците, които смятат, че Путин е опитен политик - 33% през 2016 г. до 49 на сто през юли 2018 г. Като други плюсове се посочват: 30% от анкетираните виждат Путин като \"енергичен и решителен\", а 22% са на мнение, че Путин е далновиден политик.Процентът на руснаците, които считат, че президентът на Русия е свързан с крупния бизнес, не се е изменил - 17%.В проучването са участвали 1 600 души от 10 до 25 юли 2018 г.Според социолозите външната политика на Русия в Сирия и Украйна се възприема от повечето руснаци като помощ за тези страни да се възстанови редът, а не като военна намеса.", "date": "2018.08.09", "title": "Външната политика на Путин става все по-непопулярна в Русия"}
{"url": "https://news.bg/world/rohani-predupredi-severna-koreya-da-ne-se-doveryava-na-sasht.html", "text": "Президентът на Иран Хасан Рохани предупреди Северна Корея да не се доверява на САЩ, съобщи иранската държавна медия.Външният министър на Северна Корея И Йон-хо се срещна с Рохани в Техеран. Двамата се съгласиха да продължи развитието на отношенията между КНДР и Ислямската република.Представителят на Пхенян подчерта, че политиката на КНДР е да задълбочи отношенията си с Техеран и да се \"бори с едностранните действия\".Рохани от своя страна поясни, че представянето на американската администрация през последните години убеди Иран, че не може да се доверява на САЩ, тъй като не изпълняват задълженията си.По-рано тази седмица САЩ върнаха санкциите срещу Иран след оттеглянето си от ядрената сделка. В същото време Пхенян отхвърля предложения на Вашингтон за ядрено разоръжаване.", "date": "2018.08.09", "title": "Рохани предупреди Северна Корея да не се доверява на САЩ"}
{"url": "https://news.bg/crime/mitnichari-izzeha-blizo-ton-alkohol-ot-garazh-v-nesebar.html", "text": "Митничари иззеха 910 литра нелегален етилов алкохол от гараж в частен имот в Несебър. Алкохолът е открит при проверка в рамките на засиления контрол срещу нерегламентирано производство и търговия с акцизни стоки в района на Черноморието.При проверка в частния имот с прилежащи помещения са открити в гараж на двора 7 ПВЦ бидона, съдържащи жълтеникава течност с мирис на етилов алкохол, с общо количество 910 литра. Измереното на място алкохолно съдържание на продукта е 41 % vol. За алкохола не са представени никакви документи за произход и платен акциз по Закона за акцизите и данъчните складове.Нелегалният алкохол е иззет. Взети са проби за лабораторен анализ. След излизане на резултатите от лабораторните експертизи ще бъде образувано административнонаказателно производство по случая.", "date": "2018.08.09", "title": "Митничари иззеха близо тон алкохол от гараж в Несебър"}
{"url": "https://news.bg/world/republika-koreya-i-kndr-podgotvyat-nova-sreshta-na-varha.html", "text": "Република Корея и КНДР ще проведат среща на високо равнище през следващата седмица, за да прегледат изпълнението на сключените споразумения и да обсъдят подготовката за нова среща между техните лидери.Това съобщи Министерството по въпросите на обединението на Южна Корея, цитирано от местната агенция \"Йонхап\".Разговорите на високо ниво ще се проведат в понеделник на северната страна на селцето Панмунджом, която разделя двете Кореи, допълни министерството.Министърът на ведомството ще ръководи южнокорейската делегация.Представителите на двете държави се очаква да подготвят нова среща между лидера на КНДР Ким Чен-ун и президента на Република Корея Мун Дже-ин.Мун и Ким проведоха историческа среща през април. Те обсъдиха ядрената и ракетна програма на Северна Корея и бъдещото подобряване на отношенията между двете страни. Двамата лидери също така се съгласиха да сключат мирен договор за официално прекратяване на Корейската война до края на годината.", "date": "2018.08.09", "title": "Република Корея и КНДР подготвят нова среща на върха"}
{"url": "https://news.bg/world/rusiya-obyavi-kakvi-sanktsii-mozhe-da-nalozhi-na-sasht-po-sluchaya-skripal.html", "text": "Русия може да приеме решение за ответни мерки във връзка с новите санкции на американската страна.Това заяви председателят на Комисията по бюджет към Съвета на федерацията на Русия Сергей Рябухин, цитиран от РИА Новости.По думите му, ако Русия реши да приеме ответни мерки срещу новия пакет санкции на САЩ, Москва може да ограничи доставките на ракетни двигатели РД-180.Той припомни, че двигателите се явяват продукти с двойна употреба, тъй като могат да бъдат използвани за граждански и за военни цели.Вчера Държавният департамент на САЩ обяви, че от 22 август налага първия пакет от нови санкции срещу Москва във връзка със случая \"Скрипал\".Руският депутат Леонид Слуцки също заяви, цитиран от РИА Новости, че Москва може да ограничи износа на ракетни двигатели РД-180 за САЩ, ако Вашингтон пристъпи към налагането на новите санкции.Константин Косачев, председател на Комисията по външна политика към горната камара, заклейми новите санкции като \"линч\", информира АП.Той отбеляза, че САЩ се държат като \"полицейска държава, заплашваща и изтезаваща заподозрян, за да разкрие доказателства\".Косачев смята, че новите санкции граничат с \"налагане на наказание при отсъствието на престъпление в традициите на линчуването\".В началото на март бившият двоен агент Сергей Скрипал и дъщеря му бяха отровени с химическия агент новичок. Това допълнително обтегна отношенията между Лондон и Москва до най-тежкото им състояние от края на Студената война.", "date": "2018.08.09", "title": "Русия обяви какви санкции може да наложи на САЩ по случая „Скрипал”"}
{"url": "https://news.bg/regions/otkriha-bakterii-vav-vodata-na-obshtstvenite-cheshmi-na-gorna-oryahovitsa.html", "text": "Водата в обществените чешми на Горна Оряховица е бактериално заразена и негодна за пиене, както и водата от единствената чешма във великотърновското село Габровци, отчитат проверки на Регионалната здравна инспекция, съобщава БНР.\"Каптажите на тези чешми са плитки и често в тях попадат битово-фекални води. Ако общината не провежда обеззаразяване, проблемите ще продължат\", коментират от \"Държавен здравен контрол\" в хигиенна инспекция.Трите обществени чешми са заразени с бактерии, предизвикващи стомашно-чревни заболявания има и предупредителни табели, същото важи и за чешмата в село Габровци в Прохода на републиката. Селото е без централно водоснабдяване и хората разчитат на тази чешма и на кладенци.Табели за негодна за пиене вода са поставени и на чешми на туристическата улица \"Гурко\" във Велико Търново.За последния месец са регистрирани 48 случая на стомашно-чревни заболявания в региона, но няма доказана връзка с качествата на питейната вода.", "date": "2018.08.09", "title": "Откриха бактерии във водата на общствените чешми на Горна Оряховица"}
{"url": "https://news.bg/society/nyama-levi-nyama-desni-investira-se-vav-vsichki-po-shemi-kato-ochite-bencho.html", "text": "Ситуацията с Митьо Очите и Бенчо Бенчев стана повод за политически престрелки и кой кого храни в партиите - за съжаление това показва реалната ситуация, неслучайно тази фирма \"Аркус\" получава обществени поръчки, коментира пред Нова ТВ Тихомир Безлов, анализатор в Центъра за изследване на демокрацията.\"Митьо Очите е един от консултантите, ако направите опит да видите какви са другите консултанти, ще видите интересни лица - бивши високопоставени полицейски служители, които са работили по Митьо Очите\", обясни Безлов. Ако се проверят градовете в България и други подобни фирми, то ситуацията навсякъде е същата.Най-интересното за мен, със сериозна проекция в обществото са тези група като Бенчо, така наречените зърнали, които генерират сериозни финансови средства. През тях има едно преразпределения на земя и на собственост в селското стопанство, обясни Безлов.Според анализатора, сред първите 100 най-големи фирми в бранша се разпределят 80% от еврофондовете. \"Да кажа, по памет примерно, за тази година говорим за 2 мрлд. и почти 900 млн. лв, които ще бъдат раздадени като субсидии\", допълни той.Няма леви, няма десни, инвестира се във всички, според Безлов, който посочи, че става въпрос за устойчиви и дългогодишни инвестиции във всички, които са на власт или имат някакъв шанс за власт, коментира анализаторът.При тази концентрация могат да се видят и огромно количество криминални прояви, море от фалшификация на документи. Тази концентрация няма как да стане без политика, смята той.Безлов допълва, че тази концентрация започва да се случва още по времето на САПАРД и предпресъединителните програми, след което всичко се ускорява неимоверно покрай европейските селскостопански фондове. Това са най-големите европейски пари, които влизат в страната. Без политическо уравнение няма как да се концентрира това, решава се на политическо ниво.По отношение на Митьо Очите, Безлов счита, че при такива криминални фигури няма случайности и зад него има цяла мрежа от полицаи, партийни структури, като по учебник, \"изглежда ми като късмет на акцията, че попадна на класическа схема, която показа реалностите които стоят зад такива криминални структури и авторитети\".", "date": "2018.08.09", "title": "Няма леви, няма десни - инвестира се във всички по схеми като Очите-Бенчо"}
{"url": "https://news.bg/press/prieha-benchev-v-chastna-bolnitsa-ban-izlagala-meteorolozite-krasimir-valchev-gotov-da-gi-vzeme.html", "text": "Цени. \"Сега\":Цените на бензина и на дизела се устремиха към 2.40 лв. за литърЦените на бензина и дизела продължават да гонят летни рекорди и на много места в страната вече надхвърлят 2.30 лева за литър и гонят 2.40 лв. Става дума за най-масово употребяваните горива - бензин А-95 и обикновен дизел. По-висококачествените бензини и дизелът със специални добавки в повечето големи вериги се продават на цени, надхвърлящи 2.50 и достигащи до 2.75 лева за литър. Най-скъпо горивата се продават по бензиностанциите в Шуменско и Благоевградско, сочи справка в специализираните сайтове.Данните на сайта Fuelo за вчера показват, че средната цена за страната на А-95 е била 2.26 лв. за литър и 2.29 лв. на литър за дизела. На места обаче бензинът варира от 2.20 лв. до 2.34 лв. за литър, а дизелът стига до 2.41 лв. за литър.У нас най-високите средни цени на горивата са в област Шумен. По-големите вериги бензиностанции в региона като \"ОМВ\", \"ЕКО\", \"Ромпетрол\" и \"Лукойл\" поддържат почти еднакви цени - около 2.34 лева за масовия бензин и за дизела. Впечатление прави, че разликата с по-дребните търговци не е значителна - те продават само с 1-2 ст. по-малко за литър. Като цяло в тази област трудно могат да се открият цени под 2.30 лв. за литър. Ситуацията е необичайна, като се има предвид, че дребните търговци обикновено поддържат доста по-ниски цени в сравнение с големите вериги. Реакция. \"Монитор\":Издигнат от БСП кмет на крака при Борисов да му благодари Издигнатият от БСП кмет на община Сопот Деян Дойнов дойде днес в Министерския съвет да благодари на министър-председателя Бойко Борисов. На среща между двамата Дойнов му благодарил за всичко, което е направил в последните години за Сопот.\"Преди три години, когато станах кмет общината беше в изключително тежко финансово състояние, заради некадърността на моя предшественик Веселин Личев, който извърши куп безумия в последните 12 години\", каза Дойнов и допълни, че в началото на мандата правителството е отпуснал безлихвен заем на общината. Не стана ясно за колко пари става на въпрос, но кмета на Сопот изтъкна, че задълженията на общината са били 13 млн. лева, а сега благодарение на сътрудничеството с държавата са сведени до 1,8 млн. лева. След скандала.\"Дума\":Приеха Бенчев в частна болница Бенчо Бенчев е настанен в интензивното отделение на частна болница в Бургас, съобщи синът му Георги вчера. По думите му нервната система на бизнесменът не е издържала на натоварването от миналия петък насам. \"Срина се напълно след вечерните новини. Затова извикахме линейката\", заявява Георги Бенчев пред Флагман.БГ. Според различни информации общинарят е получил остра сърдечна криза, кръвното му е скочило критично и е загубил говора си.Синът му твърди, че Бенчев тръгнал миналия четвъртък на изследвания в истанбулската болница \"Джон Хопкинс Хоспитал\", не искал да се споменава напредналия стадий на болестта му \"Паркинсон\" и твърдял, че е по бизнесдела, за да гледат на него като на болен човек. \"Оскърблението в политически план за него е прекалено голямо. Току-що ми каза, че настоява контролните органи на държавата да ревизират бизнеса му, защото е спокоен - платил си е данъците и няма скрупули. Счетоводството му е изрядно\", твърди Георги Бенчев. Стачка. \"Дума\":Нови пощенци на гладна стачка Още няколко души са се присъединили към десетимата служители на \"Български пощи\", които от няколко дни провеждат гладна стачка. Протестиращите твърдят, че проблемите в дружеството са системни и не са ограничени единствено в разменно-сортировъчния център. Исканията им са синдикални, а проблемите, както заявиха на пресконференция, са много - ниски заплати, лоши условия на труд, помещения, в които температурата е висока през лятото, липса на работно облекло. Протестиращите искат среща с премиера, обяви първата гладуваща служителка от \"Български разменно-сортировъчен център\" и лидер на Националния синдикат \"Защита\" в предприятието Златка Младенова. Тя гладува от 30 юли заради спрени пари за клас прослужено време и ваучери за храна. И до момента тя ходи на работа, но прогнозира, че след неделя вероятно няма да може да се труди, ако продължи гладната си стачка. Младенова заяви, че макар парите да са изплатени след намесата на ГИТ, не може да вярва на думи, тъй като никой не гарантира, че през следващите месеци няма да се случи същото. Младенова е категорична, че е необходима и пълна финансова ревизия за последните 5 години.Зам.-председателката на \"Защита\" Милена Атанасова заяви, че е нарушено трудовото законодателство и посочи, че полагаеми трудови възнаграждения са отнети на служители, които имат и без това ниски заплати. Протест. \"24 часа\":БАН излъгала метеоролозите, Красимир Вълчев готов да ги вземе Ръководството на БАН не е спазило договорката да се подпомогне краткосрочно Националният институт по метеорология и хидрология, постигната преди месец с посредничеството на образователното министерство, обясни пред \"24 часа\" образователният министър Красимир Вълчев.На тази среща, организирана от него, отношенията между НИМХ и Общото събрание на БАН дори се били влошили, вместо да се подобрят. Иванчева.\"24 часа\":Иванчева отлага преместването си в сливенския затворКметицата на столичния район \"Младост\" Десислава Иванчева, която от април е зад решетките по обвинение в подкуп, няколко пъти отклонявала дати, на които да се запознае с материалите по делото срещу нея, обясниха разследващи. Това е финалната крачка на прокуратурата, преди да предаде Иванчева на съд.По закон, когато обвиняем стане подсъдим, той отива в затвора. След като делото на кметицата влезе в съда, тя трябва да бъде преместена от ареста на ул. \"М-р Г. Векилски\" 2 в София в женския затвор в Сливен. Следващите дати, на които тя и адвокатите ѝ са призовани в следствието, са в средата на този месец.На 1 август кметицата влезе в \"Майчин дом\" в София за прегледи на тумор на хипофизата ѝ. Очакваше се днес да бъде изписана, но това ще стане в четвъртък, след като ѝ направят ядрено-магнитен резонанс.", "date": "2018.08.09", "title": "Приеха Бенчев в частна болница; БАН излъгала метеоролозите, Красимир Вълчев готов да ги вземе"}
{"url": "https://news.bg/world/asma-asad-e-diagnostitsirana-s-rak-na-gardata.html", "text": "Първата дама на Сирия Асма Асад е диагностицирана с рак на гърдата. Болестта е била открита в начален стадий и съпругата на сирийския президент вече е започнала лечение, предадоха световните информационни агенции. Снимка от военната болница в столицата Дамаск бе публикувана в страницата в \"Туитър\" на президентството. На нея Асма е заснета по време на процедура, а заедно с нея е Башар Асад. Двамата се усмихват един на друг. В краткото изявление се пожелава скорошно оздравяване. Припомня се, че 42-годишната Асма, дъщеря на лекар и дипломат, е родена и израснала във Великобритания и има и британско гражданство. Асма и Башар Асад имат три деца. През последните години публичните ѝ изяви са по-редки, но все така активно се занимава с благотворителна дейност. ", "date": "2018.08.09", "title": "Асма Асад е диагностицирана с рак на гърдата"}
{"url": "https://news.bg/weather/goresht-chetvartak.html", "text": "Днес отново ще бъде слънчево, след обед - горещо. Ще духа слаб, в Дунавската равнина и източните райони, до умерен вятър от изток-североизток.Максимални температури, предимно между 29° и 34°, в София около 29°. Такава е прогнозата за времето на Националния институт по метеорология и хидрология (НИМХ).Атмосферното налягане ще бъде малко по-високо от средното за август. През деня ще се задържи почти без промяна.Над Черноморието ще бъде слънчево с до умерен североизточен вятър. Максималните температури на въздуха ще са: 28-31°.Температурата на морската вода е 27-28°. Вълнението на морето ще бъде 2-3 бала. Над планините ще бъде слънчево с временни увеличения на облачността, но без валежи. Ще духа до умерен вятър от изток-североизток.Максималната температура на височина 1200 метра ще е около 24°, на 2000 метра - около 16°. До края на седмицата ще бъде слънчево. Временни увеличения на облачността ще има в петък след обед над източната половина от страната, без валежи. Вятърът ще е слаб, в Дунавската равнина и източните райони до умерен, от изток-североизток.В петък и събота дневните температури ще са с градус-два по-ниски, а от неделя отново ще се повишават.", "date": "2018.08.09", "title": "Горещ четвъртък"}
{"url": "https://news.bg/world/priblizhen-do-tramp-kongresmen-e-arestuvan.html", "text": "Американският конгресмен от Републиканската партия Крис Колинс е бил арестуван, предадоха световните информационни агенции. Повдигнати са му били обвинения за злоупотреба с вътрешна информация, която е изтъргувал. Той отрича да има вина. Председателят на Камарата на представителите Пол Райън го е отстранил от състава на двете комисии, в които участва. Райън коментира лаконично, че случаят налага сериозно разследване. Лидерът на групата на демократите в Камарата на представителите Нанси Пелоси отсече, че американците не заслужават корупция и некомпетентност. Колинс е известен като приближен на американския президент Доналд Тръмп. Той е един от първите, подкрепили кандидатурата му за държавен глава. ", "date": "2018.08.09", "title": "Приближен до Тръмп конгресмен е арестуван "}
{"url": "https://news.bg/regions/zabrani-za-dvizhenie-na-tir-ove-po-patishtata-i-dnes-6.html", "text": "Забранява се движението на моторни превозни средства, предназначени за превоз на товари с техническа допустима максимална са над 12 тона.Това съобщават от АПИ. Забраната е включително и за състав с ремаркета и полуремаркета, селскостопанска и земеделска техника, трактори и специализирана строителна техника, както следва:1) за периода от 01 юни до 15 септември 2018 г. за дните петък - неделя: Ограниченията важат  за следните участъци от републиканската пътна мрежа:АМ \"Тракия\" ограничението в движението на МПС над 12 т ще бъде както следва:в петък от 18 ч. до 20 ч. в посока София - Пловдив;в неделя от 16 ч. до 20 ч. в посока Бургас - София.АМ \"Струма\":в събота от 10 ч. до 14 ч. в посока п. в. \"Даскалово\" - ГКПП \"Кулата\".АМ \"Марица\":в неделя от 16 ч. до 20 ч. в посока Свиленград - АМ \"Тракия\".и за дните петък - от 17:00 часа до 20:00 часа и неделя - от 14:00 часа до 20:00 часа:• път I-1 с. Ребърково - Ботевград, като движението се пренасочва по път II-16 Ребърково - Своге - София;• път I-1 Благоевград - ГКПП \"Кулата\";• път I-5 Русе - Велико Търново;• път I-9 Варна - Бургас;• път II-99 Бургас - Царево.2) целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Забраната се отнася за всички периоди, в които е определен повече от един почивен или празничен ден.Ограниченията важат само за участъците от републиканската пътна мрежа, както следва:• Всички автомагистрали;• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-4 п. в. \"Коритна\"-Велико Търново-Шумен;• път I-5 Русе-Велико Търново;• път I-8 ГКПП \"Калотина\"-София;• път I-9 Варна-Бургас;• път II-18 Околовръстен път София;• път II-99 Бургас-Царево.Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим.ІІ. СЪСТОЯНИЕ НА АВТОМАГИСТРАЛИТЕ:АМ \"Тракия\":Област Бургас:До 14.08.2018 г. oвижението от км 343 до км 359+475 в участъка Кръстина - Ветрен се осъществява в една лента в определени участъци поради частични ремонтни дейности на асфалтовата настилка. Шофьорите да се движат с повишено внимание и съобразена скорост, спазвайки пътната сигнализация.област София:Отт км 0 до км 0+315 посока София, и при км 0 в посока Бургас движението се осъществява само в изпреварващата лента поради ремонтни дейности на съоръжение при км 0+000 до 11.08.2018 г.АМ \"Хемус\":Област София:До 20.12.2018 г. в участъците:АМ \"Струма\":Област Благоевград:От 7 до 17 часа всеки ден до 10.08.2018 г. в участъка Ново Делчево - Кулата от км 152 до км 166 се извършва косене на тревни площи в средна разделителна ивица. Шофьорите да се движат с повишено внимание и съобразена скорост, спазвайки пътната сигнализация.Област Кюстендил:От 8 до 18 часа на 09.08.2018 г. движението в участъка София - Благоевград при км 78+300 се осъществява в една лента поради краткотрайни ремонтни работи на пътните платна. Движението се извършва с пропускателен режим последователно в изпреварващата и в активната лента за движение. Сигнализирано с пътни знаци и е въведено ограничение на скоростта до 70 км/ч. Шофьорите да се движат с повишено внимание и съобразена скорост, спазвайки пътната сигнализация.АМ \"Марица\": няма ограничения.АМ\"Черно море\": няма ограничения.АМ \"Люлин\":Област София:Движението в участъка София - Перник е ограничено за леки МПС до 12 тона от км 7+100 до км 12+860 поради обрушване на ската при км 9+600. Движението се осъществява по обходен маршрут: в посока Перник се отклонява на п.в. \"Мало Бучино\" по път II-1801 /Околовръстен път София - кв. Суходол - Мало Бучино - Големо Бучино - Перник/. Срок от 10:00 до 18:00 часа до 15.08.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.Движението по АМ \"Люлин\" е затруднено за МПС над 12 т от км 7+100 до км 12+860 поради обрушване на ската при км 9+600. Движението се осъществява с поетапно пропускане в интервал от 2 часа, както следва: от 10:00 до 12:00 часа; от 13:00 до 15:00 часа и от 16:00 до 18:00 часа автомобилите изчакват на определените места. В часовете от 12:00 до 13:00 часа; от 15:00 до 16:00 часа и след 18:00 движението се възстановява. Срок от 10:00 до 18:00 часа на 15.08.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.Движението по АМ \"Люлин\" в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\", където движението на всички МПС се осъществява двупосочно в платното посока София - Перник.Алтернативни маршрути:- за автомобили до 12 тона по път I-1 от пътен възел Драгичево - Владая - София и обратно.- само за леки автомобили по път 1801 Перник - Мало Бучино - Суходол и обратно. Път 1801 Перник - Мало Бучино - Суходол е забранен за МПС над 12 тона. Срок до 15.08.2018 г.Област Перник:Движението по АМ Люлин в участъка от п. в. Даскалово до граница с област София е ограничено за МПС до 12 тона поради обрушване на ската при километър 9+600. Движението за тежкотоварните МПС над 12 тона се спира поетапно с изчакване на място с продължителност от два часа за периода от 10:00 до 18:00 часа. Леките автомобили се пренасочват по обходен маршрут по път I-1 през Владая и през път III-1801 Големо Бучино - Перник. /Път 1801 Перник - Мало Бучино - Суходол. Път III-1801 е забранен за МПС над 12 тона./ В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има. Срок от 10:00 до 18:00 часа до 15.08.2018 г.ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ:1. Проходи:- \"Върбишки\" - затворен за всички МПС - целогодишно;- \"Златишки\" - затворен за всички МПС - целогодишно;- \"Айтоски\" - отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Превала\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Троянски\" - отворен за всички МПС;- \"Вратник\" - забранен за МПС над 10 т - целогодишно;- \"Дюлински\" - забранен за МПС над 3,5 т - целогодишно;- \"Пампорово\" - забранен за МПС над 3,5 т - целогодишно;- \"Петрохан\" - целогодишно е забранен за МПС над 12 т, както и тегленето на ремаркета и полуремаркета;- \"Твърдишки\" - забранен за МПС над 10 т - целогодишно;- \"Шипка\" - целогодишно е забранено движението на МПС, предназначени за превоз на товари с технически допустима максимална маса над 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4.", "date": "2018.08.09", "title": "Забрани за движение на ТИР-ове по пътищата и днес"}
{"url": "https://news.bg/world/naznachavat-mishel-bachelet-za-varhoven-komisar-za-choveshkite-prava-na-oon.html", "text": "Генералният секретар на ООН Антинио Гутериш обяви номинацията си за Върховен комисар за човешки права. Това е бившият чилийски президент Мишел Бачелет. Бачелет управлява два мандата (2006-2010 години и 2014-2018 години) и неин приоритет бяха социалните проблеми. Била е ръководител на Агенцията по равенство на половете и е отговаряла за овластяването на жените. Сегашният комисар Зейд ал Хюсеин, известен критик на американския президент Доналд Тръмп, обяви, че няма да търси втори мандат. Американският представител в ООН Ники Хейли коментира, че Бачелет като Върховен комисар не трябва да допуска грешките от миналото. Като провали тя определи справянето с кризите в Иран, Северна Корея, ДР Конго и други. ", "date": "2018.08.09", "title": "Назначават Мишел Бачелет за Върховен комисар за човешките права на ООН "}
{"url": "https://news.bg/world/izrael-udari-100-obekta-v-gaza.html", "text": "Израелската армия е ударила тази нощ стотици обекти в Ивицата Газа. Това съобщават военните, цитирани от РИА \"Новости\".Те също така съобщават, че по територията на страната от сряда вечерта са били изстреляни 150 ракети, като 25 от тях са били прихванати от системата \"Железен купол\".Вчера беше съобщено, че по южния израелски град Сдерот са били изстреляни ракети, които са ранил един човек и предизвикали материални щети. От палестинска страна има жертви. Загинал е 34-годишен мъж. Това са съобщили палестински здравни власти.Това се случва на фона на слуховете за готвено примирие между Тел Авив и Хамас. ", "date": "2018.08.09", "title": "Израел удари 100 обекта в Газа "}
{"url": "https://news.bg/world/rusiya-zakleymi-drakonovskite-sanktsii-na-sasht-za-sluchaya-skripal.html", "text": "Посолството на Русия в САЩ поиска от Държавния департамент да огласи междуведомствената преписка за въведените санкции във връзка със случая \"Скрипал\".Това става ясно от позицията на Москва във връзка с решението на Вашингтон да наложи санкции по случая, информира ТАСС.В съобщението на дипломатическата мисия се повтаря позицията на Русия за открито и прозрачно разследване на престъплението в Солбсъри и наказание за виновниците.Допълва се, че посолството е поискало от Държавния департамент да огласи преписката по въпроса, но отговор не е последвал.Посолството смята, че американските власти не предоставят факти или доказателствата за съпричастността на Русия към случая \"Скрипал\".Дипломатическата мисия определи новите санкции като \"драконовски\".Американската страна отказа да отговори на нашите уточняващи въпроси. В същото време беше заявено, че САЩ разполагат с достатъчен обем данни, които позволяват да се обвини Русия за случая, подчертават от мисията.В началото на март бившият двоен агент Сергей Скрипал и дъщеря му бяха отровени с химическия агент новичок. Това допълнително обтегна отношенията между Лондон и Москва до най-тежкото им състояние от края на Студената война.", "date": "2018.08.09", "title": "Русия заклейми „драконовските” санкции на САЩ за случая „Скрипал”"}
{"url": "https://news.bg/world/desetki-zaginali-pri-udari-v-jemen.html", "text": "Най-малко 12 души са загинали при поредни удари в Йемен, предадоха световните информационни агенции. Водената от Саудитска Арабия коалиция отново е атакувала шиитските бунтовници хуси, подкрепяни от Иран. През последния месец, те от своя страна поеха отговорност за редица удари срещу саудитски обекти.В началото на месеца удари над Йемен убиха повече от 50 души, а други 130 бяха ранени. Повече от 14 000 цивилни загинаха в Йемен от 2015 година, когато започнаха военните действия. Страната е разтърсвана от военни действия, криза, болести и глад. ", "date": "2018.08.09", "title": "Десетки загинали при удари в Йемен "}
{"url": "https://news.bg/world/nyu-jork-e-parviyat-amerikanski-grad-nalozhil-restriktsii-na-kompanii-kato-uber.html", "text": "Ню Йорк е първият американски град, който ограничи работата на компании като Uber, Lyft и Via Transportation Inc. за споделено пътуване, съобщават \"Блумбърг\" и други медии.Градският съвет одобри таван за броя на автомобилите на компаниите с такива услуги по улиците на Ню Йорк за една година. По време на заседанието съветът също реши, че шофьорите трябва да получават минимални плащания.В отговор на решението да бъде ограничен броят на автомобилите от Uber обявиха, че 12-месечното прекратяване издаването на нови лицензи ще постави под заплаха една от малкото надеждни транспортни опции, докато в същото време не се полагат усилия за модернизиране на градския транспорт и разрешаване на проблема със задръстванията.От Lyft коментираха, че тези ограничения на транспорта ще върнат Ню Йорк в ерата на проблемите с намиране на транспорт, особено за жителите на крайните градчета и малцинствата.От друга страна кметът на града Бил де Блазио похвали решението. Той смята, че е крачка напред към разрешаване на кризата с изпадащите в бедност шофьори на транспортни услуги в града и задръстванията по улиците на Ню Йорк.Преди три години съветът гласува против подобно предложение на кмета за налагане на таван, след като Uber поде мащабна кампания срещу ограничителните мерки. Оттогава лицензите за подобни услуги се увеличиха с повече от 80 000 от 12 600.", "date": "2018.08.09", "title": "Ню Йорк е първият американски град, наложил рестрикции на компании като Uber"}
{"url": "https://news.bg/economics/babh-razreshi-prodazhbata-na-ptitsi.html", "text": "Със заповед на изпълнителния директор на Българската агенция по безопасност на храните д-р Дамян Илиев от 8 август се вдига забраната за организиране и провеждане на пазари и изложения за птици на територията на страната.Забраната беше наложена на 17 април поради влошената обстановка с разпространението на инфлуенца (птичи грип) в Североизточна България.Припомняме,  на \"птичи грип\" бяха умъртвени в началото на април.Птиците са умъртвени и загробени, за да се избегне риск от разпространяване на вируса. Акция за умъртвяване на птици, .", "date": "2018.08.09", "title": "БАБХ разреши продажбата на птици "}
{"url": "https://news.bg/world/london-moskva-tryabva-da-e-nayasno-che-si-ima-tsena-izpolzvaneto-na-himicheski-orazhiya.html", "text": "Държави като Русия, които използват или допускат използването на химически оръжия, трябва да знаят, че си има цена.Това заяви британският външен министър Джереми Хънт, цитиран от \"Ройтерс\".Вашингтон обяви вчера, че ще наложи нови санкции на Русия до края на август, след като реши, че Москва е използвала новичок срещу Сергей Скрипал и дъщеря му в Обединеното кралство., написа той в \"Туитър\".Британският премиер Тереза Мей приветства решението на САЩ да наложат санкции на Русия.В съобщение на пресцентъра на британския кабинет се казва, че решението на САЩ изпраща \"недвусмислено послание към Русия, че нейното провокативно и безразсъдно поведение няма да остане без отговор\".В началото на март бившият двоен агент Сергей Скрипал и дъщеря му бяха отровени с химическия агент новичок. Това допълнително обтегна отношенията между Лондон и Москва до най-тежкото им състояние от края на Студената война. Великобритания обвинява Русия за атаката.", "date": "2018.08.09", "title": "Лондон: Москва трябва да е наясно, че си има цена използването на химически оръжия"}
{"url": "https://news.bg/society/zagrazhdat-aleya-v-park-bedechka-v-stara-zagora.html", "text": "Собственици на зелени площи се подготвят да слагат огради в старозагорския парк, алармират от инициативния комитет \"Запазете Бедечка\". Изкопани са дупки.Основна алея в парк \"Бедечка\" в Стара Загора може да бъде оградена всеки момент. Става дума за алеята към 700-годишния Стар чинар - любимо място за отдих на старозагорци в парк \"Бедечка\".\"Бедечка\" да бъде отреден за парк, а в момента тече процедура по замяна на терени, за да се компенсират собствениците на площи в парка.През това време обаче някои собственици демонстрират с огради, въпреки че строителството в парка е вече невъзможно, посочват от инициативния комитет. Появата на огради в този момент е абсурдна, защото строителни действия са забранени с изрична строителна забрана. Оградените места остават зелени.Само преди месец пък алея в парка бе преасфалтирана, а общинските власти припомниха, че това все още е нередно. Очаква се да се разбере дали е редно да се появяват и огради в територия, обявена за парк.Припомняме, че през 2011 г. реално съществуващият парк беше отреден за цялостно застрояване - след спорно възстановяване на земеделски имоти в парка. Последваха редица спорове по темата, като се стигна до обществено допитване за бъдещето на парка.Миналата година се проведе референдум дали да се запази парка или да се продължи негово застрояване. Поради ниската избирателна активност обаче  След сериозни дебати Общинския съвет взе решение \"Бедечка\" да бъде само парк, като се запазва зелената зона на север, но се разрешава строителството в южната част на парка. Защитниците на \"Бедечка\" осуетиха изграждането на няколко големи сгради на територията на парка и  с ключови алеи и картотекирани дървета.", "date": "2018.08.09", "title": "Заграждат алея в парк \"Бедечка\" в Стара Загора"}
{"url": "https://news.bg/world/izrael-obmislya-invaziya-v-ivitsata-gaza.html", "text": "Израел обмисля инвазия в Ивицата Газа. Еврейската държава може да евакуира граничните населени места заради ескалиралия конфликт, съобщиха източници от армията, цитирани от \"Аарец\".Високопоставен израелски командир заяви тази сутрин, че военните са близо до започване на операция в Ивицата Газа, не изключват евакуация на населените места до границата, докато боевете продължават.Още една нощ на ескалация, на този етап не виждаме края, обяви офицерът.Имайки предвид преговорите между Хамас и Израел, които се водят с посредничеството на Египет, източникът коментира, че палестинската групировка е избрала да не сключва споразумение и ще плати цената за нарушенията през последните четири месеца. Представителят предупреди, че Хамас ще получи тежък удар, ако продължи да изстрелва ракети.Израел ще продължи да нанася удари по Газа. Изпратено е подкрепление в Южен Израел. Въоръжените сили подготвят евакуацията на цивилните, които живеят на разстояние 4 километра от границата, обясни източникът.Междувременно Хамас вини за последното насилие Израел заради убийството на двама от групировката във вторник. Израелската армия вярва, че инцидентът е недоразумение, след като израелски войници погрешно са сметнали, че стрелба по време на военна демонстрация в Газа е била насочена към тях.Над 180 ракети бяха изстреляни към Израел в сряда вечерта и четвъртък сутринта. Повече от 10 души са ранени. Системата \"Железен купол\" е прихванала 25 ракети.В Газа палестинците съобщават за трима убити, включително бременна жена и новородено.Израелската армия съобщи, че е нанесла удари по повече от 140 обекта в Газа.", "date": "2018.08.09", "title": "Израел обмисля инвазия в Ивицата Газа"}
