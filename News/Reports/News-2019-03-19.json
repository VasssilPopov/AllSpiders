{"url": "https://news.bg/int-economics/poyavi-se-i-treti-kupuvach-za-biznesa-na-chez-v-balgariya.html", "text": " с трети купувач за придобиване на българските ѝ активи. Това потвърдиха пред  от централата на компанията в Прага.Новината е съобщил вицепрезидентът на ЧЕЗ Томаш Плескач, цитиран от чешкото издание \"Лидове новини\". Ръководството обаче отказва да назове кой е кандидатът. Очаква се той да подаде конкретна оферта през април, когато това ще направи и другият преговарящ \"Индия пауър\".Миналата година ЧЕЗ сключи договор с българската фирма \"Инерком\", но сделката не бе финализирана заради отказ на КЗК да даде разрешение.\"В актуалния момент имаме един подписан договор и двама кандидати. Ще разберем какво ни чака в близките седмици и месеци. Тогава ще можем да оценим и другите две оферти, които, предполагам, ще получим. Според това какво пише в тях ще вземем решение или ще продължим с един от тези двама кандидати в ексклузивна фаза към подписване на нов договор.Това би означавало да изключим старите кандидати\", добави Плескач. Той обаче уточнява, че \"Инерком\" все още е в играта, но компанията трябва да преодолее отказа на българския антимонополен орган за сделката по придобиването на ЧЕЗ в България. Делото по отказа е насрочено за разглеждане през май.Във вторник в Прага ЧЕЗ представи финансовите си резултати - печалбата на компанията миналата година е паднала с 45% до 10,5 млрд. чешки крони. Голямата разлика се дължала на продажбата на унгарската група MOL, която се осъществи през 2017 г.", "date": "2019.03.19", "title": "Появи се и трети купувач за бизнеса на ЧЕЗ в България"}
{"url": "https://news.bg/politics/darzhavata-da-osiguri-na-pensionerite-gratisen-period-3-5-g-predlaga-mika-zaykova.html", "text": "Държавата да осигури на бъдещите пенсионери гратисен период между 3-5 години, за да избират . Това препоръча икономистът Мика Зайкова пред БГНЕС.Повод за мнението на Зайкова е въведената от НОИ нова формула за изчисление, според която бъдещите пенсионери ще бъдат ощетени с до 30% по-ниски пенсии. И НОИ, и синдикатите заявиха, но от БСП и от администрацията на омбудсмана Мая Манолова смятат, че подобни решения трябва да се вземат прозрачно и да се отчитат предварително ефектите.Хаосът го създадоха уважаемите депутати. Промяната беше вкарана в последният момент в Закона за държавния бюджет за 2019 година. Не беше правено нито обществено обсъждане, нито задължителната оценка за въздействие. Това беше направено с цел да се покрие дефицитът на НОИ от самите пенсионери, обясни Зайкова.Тя очерта .Първият проблем - в електронния регистър на НОИ има данни за трудовия стаж на хората от 2000 година насам, но не и преди това. Другата информация е на хартиен носител, по трудовите книжки, УП-та и по архивите на предприятията, които се пазят 50 години.Вторият проблем е какво заличи новата формула на НОИ. Промени се индивидуалният коефициент, това е приносът на отделния човек като осигурителен доход.Според данни на НОИ, цитирани от Зайкова, според които 68,7% от работещите се осигуряват на минимална заплата. По думите й това е потвърждение за сивата икономика. \"Затова е виновен не само работодателят, но и работникът, че се е съгласил\", категорична е Зайкова.Липсата на пълни данни за осигуряването на хората преди 2000 година ще изкриви анализа на НОИ, смята икономистът. \"Колегите са изключителни специалисти и аз много ги уважавам. Но, информацията за трите най-добри години се намират в джобовете на бъдещите пенсионери, в техните трудови книжки и УП-та. Всеки избира различно и те нямат информация какво ще избере\", смята специалистът.Според нея, това означава, че хората са ощетени между 20 и 50 процента с бъдещите пенсии. За да няма ощетени, нека си изберат начина на изчисление. Освен това, за да няма подобни случаи и хаос, моля депутатите да не правят подобни поправки в последния момент\", препоръчва Закова.Икономистът е направила предложенията си до омбудсмана Мая Манолова и до председателя на социалната комисия в парламента Хасан Адемов.", "date": "2019.03.19", "title": "Държавата да осигури на пенсионерите гратисен период 3-5 г., предлага Мика Зайкова"}
{"url": "https://news.bg/crime/42-godishen-ubi-zhena-si-sled-bitov-skandal-v-botevgrad.html", "text": "43-годишен мъж уби жена си в Ботевград, съобщи МВР. 37-годишнатa жена е убита пред дома си от мъжа, с който живее. Жената е убита с нож. Нападателят се издирва. Градът е блокиран от полиция.Към 17.30 ч. на телефон 112 е получен сигнал за жена с прободна рана на улица в квартал \"Васил Левски\" в града. На място са изпратени екипи на полицията и Спешна помощ. Установена е самоличността и е констатирана смъртта на 37-годишната жена.По първоначални данни, мъжът е нанесъл смъртоносни удари на съпругата си при битов скандал.", "date": "2019.03.19", "title": "42-годишен уби жена си след битов скандал в Ботевград "}
{"url": "https://news.bg/crime/prodalzhava-tarseneto-na-izcheznaloto-2-godishnoto-dete-ot-ravnets.html", "text": "Продължава търсенето на изчезналото 2-годишно дете от село Равнец.Говорителят на бургаската полиция Цветелина Рандева обясни за news.bg, че близо 200 човека участват в издирването, но до момента няма положителен резултат.По думите ѝ все още няма конкретни версии за изчезването на детето.Припомняме, че  По-рано днес стана ясно, че служителите на реда ", "date": "2019.03.19", "title": "Продължава търсенето на изчезналото 2-годишното дете от Равнец"}
{"url": "https://news.bg/society/vavezhdat-nova-organizatsiya-na-dvizhenieto-po-ul-kamenodelska-v-sofiya.html", "text": "Въвеждат нова организация на движението по ул. \"Каменоделска\" в София заради ремонт на трамвайно трасе, съобщават от АПИ.От утре до 11 май се забранява влизането на превозни средства по западното пътно платно и релсовия път на ул. \"Каменоделска\" между ул. \"Първа българска армия\" и ул. \"Малашевска\", като движението на превозни средства се извършва двупосочно в източното пътно платно на улицата в същия участък.Забранява се движението на автомобили от 30 април до 11 май по източното пътно платно на ул. \"Каменоделска\" между ул. \"Малашевска\" и ул. \"Грънчарска\". От 30 март ще е забранено и движението по обособеното трамвайно трасе на ул. \"Каменоделска\" между ул. \"Първа българска армия\" и трамвайно ухо \"Орландовци\".Във връзка с ремонта временно се променят маршрутите на трамвайни линии № 3, 4 и 18.- трамвайна линия № 3 - в посока кв. \"Орландовци\" от бул. \"Христо Ботев\" надясно по ул. \"Струга\", наляво по бул. \"Княгиня Мария Луиза\" до пл. \"Централна гара\", наляво по бул. \"Христо Ботев\" и по маршрута си до гара \"Захарна фабрика\";- трамвайна линия № 4 - в посока кв. \"Орландовци\", при ул. \"Козлодуй\" направо по бул. \"Княгиня Мария Луиза\", направо под надлез \"Надежда\", кв. \"Триъгълника\" до метростанция \"Хан Кубрат\" - двупосочно;- трамвайна линия № 18 - в посока кв. \"Орландовци\", при ул. \"Козлодуй\" направо по бул. \"Княгиня Мария Луиза\" през пл. \"Централна гара\" до надлез \"Надежда\" и обратно по маршрута до пл. \"Журналист\".Разкрива се временна автобусна линия № А-ТМ4 с маршрут от пл. \"Централна гара\" по бул. \"Княгиня Мария Луиза\", наляво по ул. \"Козлодуй\", наляво по ул. \"Каменоделска\" до автостанция \"Орландовци\" - двупосочно.Премахва се спирка \"Католически гробища\" след входа на \"Централен гробищен парк\" на ул. \"Каменоделска\" в посока пл. \"Централна гара\" за автобусни линии А-ТМ4, 20, и 21/22.Премества се съществуваща спирка \"Централен гробищен парк\" напред в посока пл. \"Централна гара\" след кръстовището с ул. \"Малашевска\" за автобусни линии №№ А-ТМ4, 20, и 21/22.Разкрива се временна спирка в началото на ул. \"Кестен\" в посока автостанция \"Орландовци\" за автобусна линия № А-ТМ4.", "date": "2019.03.19", "title": "Въвеждат нова организация на движението по ул. \"Каменоделска\" в София"}
{"url": "https://news.bg/world/parizh-predupredi-che-velikobritaniya-mozhe-da-ne-poluchi-otlagane-na-brekzit.html", "text": "Париж повтори твърдата си позиция, че Великобритания не трябва да получава отлагане на Брекзит, ако правителството не представи \"нова стратегия или план\", който ще бъде подкрепен от парламента, пише \"Гардиън\".Представител на Елисейския дворец коментира, че \"играта за време с цел игра за време не представлява проект или стратегия. Сега не е време за отлагане\".Франция, която е нетърпелива и желае ЕС да обърне внимание на други проблеми, които трябва да бъдат разрешени, повтори, че са необходими конкретни решения от Лондон. Париж подчерта, че няма да подкрепи отлагане на Брекзит, освен ако Лондон не излезе с ясен, нов, надежден план, който ще бъде подкрепен от мнозинството в парламента.Според френското правителство споразумението за напускане, което не може да бъде предоговаряно, е билет към напускане на ЕС по \"организиран\" начин.Източникът от френския президентски дворец предупреди, че отлагането е само един инструмент, а не решение или стратегия.Париж е категоричен, че иска да защити \"функционирането на ЕС\".Ако бъде одобрено по-дълго отлагане, например 12 месеца, \"ние ще трябва да видим какви ще са последиците от това, по отношение как страна, планираща да напусне, ще има място и думата й при ключови решения в бъдеще\", каза източникът.", "date": "2019.03.19", "title": "Париж предупреди, че Великобритания може да не получи отлагане на Брекзит"}
{"url": "https://news.bg/politics/db-sds-izbra-gerb-i-obezsmisli-partnyorstvoto-ni.html", "text": "СДС избра ГЕРБ и обезсмисли партньорството ни. Надяваме се, че все някога автентичните носители на емблемата СДС ще се върнат към своите корени и ще можем да продължим общата работа, за да имаме силно европейско и демократично отечество. Това се казва в декларация на политическото обединение \"Демократична България\".В името на тази цел те призовават всички граждани от демократичната общност да подкрепят на предстоящите европейски избори листата на Демократична България. Тя ще бъде обявена през следващата седмица. Трябва да сме единни и да следваме големите си политически цели, без конфронтация и разпалване на вражда между хората от демократичното пространство, пишат от дясното обединение.От Демократична България са убедени, че на предстоящите избори България има нужда от обединение на гражданите от демократичната общност. За да се противодейства на антидемократичните и антиевропейски тенденции в днешното управление на ГЕРБ, бяхме длъжни да потърсим партньорство с други демократични политически сили. Условията за подобно сътрудничество са висока степен на политическо единомислие и установяване на доверие помежду ни.\"Ключово за нас беше отношението на възможните ни партньори към \"модела Борисов\" и днешното управление на страната с участието на т.нар. \"патриоти\", в контекста на заплахата за ЕС от вълната на национал-популизъм и установяването на авторитарни режими под силното влияние на Кремъл. Без съмнение, едноличният корупционен режим на Борисов има същата природа като режимите на Орбан и Качински и тези избори, макар и европейски, ще бъдат референдум за това управление и този парламент, които работят срещу демократичното европейско бъдеще на страната ни\", пишат от ДБ.За съжаление, чрез поредица от решения, изявления и действия от последните дни, настоящото ръководство на СДС очевидно избра страната на властта и \"модела Борисов\", пишат демократите.От ДБ са категорични, че не може да се продължава процеса по търсене на формула за взаимодействие със СДС. Причината:От ДБ декларират, че техни опоненти са всички носители на настоящия корупционен и авторитарен модел - и днешните управляващи, и така наречената парламентарна опозиция.България може много повече, завършва писмото на демократите.", "date": "2019.03.19", "title": "ДБ: СДС избра ГЕРБ и обезсмисли партньорството ни"}
{"url": "https://news.bg/world/ruskiyat-voenen-ministar-poseti-siriya-i-razgovarya-s-asad.html", "text": "Министърът на отбраната на Русия Сергей Шойгу посети Сирия по заповед на руския лидер Владимир Путин, се казва в съобщение на ведомството.\"В Дамаск Сергей Шойгу проведе преговори с президента Башар Асад и предаде на държавния глава на Сирия послание от президента на Русия Владимир Путин\", се подчертава в съобщението.Както се отбелязва, страните са обсъдили разширяване на възможностите за доброволно връщане на бежанците в Сирия, а също така оказване на хуманитарна помощ.Според руския военен министър не всички са доволни от успехите на правителството в Сирия за възстановяване на мира.\"Западните държави се опитват да сведат до минимум всякакви положителни промени в Сирия и създават нови препятствия пред прекратяването на кризата\", каза Шойгу.През декември 2017 г. Путин посети авиобаза в Сирия по повод изтеглянето на руския контингент от арабската държава. Тогава той проведе среща с Асад.", "date": "2019.03.19", "title": "Руският военен министър посети Сирия и разговаря с Асад"}
{"url": "https://news.bg/health/meditsite-ot-speshnata-pomosht-v-ruse-minavat-na-7-chasov-raboten-den.html", "text": "Русенската спешна помощ минава на 7-часов работен ден от началото на май. Това съобщи в Русе заместник-министърът на здравеопазването д-р Бойко Пенков.По думите му той е уведомил медиците, че новият шеф д-р Маринова вече е започнала процедура по преминаването на 7-часов работен ден.\"Това най-късно до 2 седмици ще бъде факт\", увери зам.-министърът и допълни, че Русе е бил последният град, в който се е работило на 8 часа. Той подчерта, че оттук идва и нов проблем по отношение на полагането на извънреден труд. Пенков беше категоричен, че ще бъде намерен вариант да се заплаща всеки час извънреден труд на служителите на Спешната помощ в Русе. Пенков коментира и темата с агресията към спешните медици, като заяви, че се търсят всякакви варианти съвместно с прокуратурата и Министерството на вътрешните работи, тези действия да бъдат ограничени. По повод оставките на някои от служителите и създалото се напрежение, зам.-министърът поясни, че засега 23 души са си оттеглили заявленията за напускане на Спешна помощ в Русе. Очаква се в близките дни това да направят и останалите 21 човека.Пенков напомни, че през последните 3 години заплатите в сектор Спешна помощ всяка година се увеличават с близо 10%.Той е разговарял с медиците и по темата как могат да се привлекат млади специалисти в Спешната помощ.Припомняме, че на 7 март Те бяха подкрепени от колегите си от центровете в Бяла и Две могили.Тогава медиците с обявиха против назначаването на д-р Иванка Маринова.Напрежение се появи и след информация за Заради това в центъра беше назначена проверка от . След това медиците заявиха, че Искали само", "date": "2019.03.19", "title": "Медиците от Спешната помощ в Русе минават на 7-часов работен ден"}
{"url": "https://news.bg/world/zhalti-zhiletki-nahluha-v-ofisa-na-glavniya-prokuror-na-velikobritaniya.html", "text": "\"Жълти жилетки\" нахлуха в офиса на главния прокурор на Великобритания Джефри Кокс, съобщават местни медии.Не са ясни исканията на недоволните граждани. Протестиращите са поискали среща с Кокс. Някои от тях са скандирали \"справедливост\".Полицията обяви, че в 13,45 часа е получила сигнал за протестиращи с жълти жилетки, които са нахлули в офиса на прокурора. В 16,15 часа протестиращите са напуснали сградата.Не е ясно как са успели да влязат в сградата.На място са били изпратени десетки полицаи.Повече от 20 души пееха \"справедливост за тримата\" и скандираха \"искаме нов главен прокурор\", докато един мъж развяваше флага на Англия.63-годишен мъж от Южен Лондон коментира, че не са крайнодесни, а мирно движение. Той добави, че по-късно ще се насочат към парламента с \"искане за Брекзит\".Смята се, че протестиращите са част от групата \"Борба за правосъдие\", която недоволства от разследване на полицията във връзка с пътен инцидент, при който са загинали три момчета в Западен Лондон през януари 2018 г.", "date": "2019.03.19", "title": "\"Жълти жилетки\" нахлуха в офиса на главния прокурор на Великобритания "}
{"url": "https://news.bg/world/putin-su-57-e-nay-dobriyat-boen-samolet-v-sveta.html", "text": "Президентът на Русия Владимир Путин смята, че бойният самолет пето поколение Су-57 е най-добрият военен самолет в света, информира ТАСС.\"Днес това е най-добрият самолет, най-добрият самолет в света\", каза той на среща с победителите в конкурса \"Лидерите на Русия\".Това е най-добрият самолет \"с всичките си оперативни характеристики и с въоръжението си\", добави той.\"Няма друг самолет, който може да лети като нашия\", подчерта държавният глава.Су-57 е пето поколение многоцелеви изтребител, който е проектиран да унищожава всякакви въздушни цели на дълго и късо разстояние, както и наземни и морски цели, има способности да преодолява въздушната отбрана.Изтребителят полетя за първи път на 29 януари 2010 г. Самолетът ще бъде въоръжен и със свръхзвукови ракети. Успешно е изпитан по време на бойни условия в Сирия.", "date": "2019.03.19", "title": "Путин: Су-57 е най-добрият боен самолет в света"}
{"url": "https://news.bg/world/targovskite-pregovori-mezhdu-sasht-i-kitay-navlyazoha-vav-finalnata-si-faza.html", "text": "Търговските преговори между Вашингтон и Пекин навлязоха във финалната си фаза, съобщава Dow Jones, позовавайки се на източници.Американският търговски представител Робърт Лайтхайзър и финансовият министър Стивън Мнучин ще пътуват до Китай на 25 март. Китайският вицепремиер Лю Хъ, икономически съветник на президента на Китай Си Дзинпин, пък ще посети Вашингтон на следващата седмица.По-рано се появи информация, че Пекин е оттеглил някои търговски предложения, отнасящи се до въпроса за интелектуалната собственост.Президентът на САЩ Доналд Тръмп сключи 90-дневно  през декември 2018 г., което впоследствие беше удължено. Тръмп заплашва да увеличи митата от 10% на 25% върху китайски стоки за 200 милиарда долара, ако не бъде сключено споразумение. Той също така заплашва с нови мита върху останалите китайски стоки. Пекин заявява, че ще отговори реципрочно.", "date": "2019.03.19", "title": "Търговските преговори между САЩ и Китай навлязоха във финалната си фаза"}
{"url": "https://news.bg/regions/pozhar-izpepeli-tseh-za-pileta-vav-vratsa.html", "text": "Пожар изпепели цех за термична обработка на пилета във Враца. Огънят унищожил цялата техника и помещенията буквално за 15 минути, съобщи Нова телевизия.Временно без препитание ще останат 40 души.Собствениците са създавали бизнеса си повече от 20 години, а сега са го загубили за четвърт час. Имотът не е застрахован.По щастлива случайност няма пострадали хора.Работниците тъкмо свършили работа и си тръгнали малко преди цехът да избухне в пламъци.", "date": "2019.03.19", "title": "Пожар изпепели цех за пилета във Враца"}
{"url": "https://news.bg/int-politics/tramp-misli-za-voenna-invaziya-vav-venetsuela.html", "text": "\"Бразилия и САЩ никога не са били толкова близки\". \"Всички възможности остават отворени, мисля над всички възможни варианти. Нека видим как нещата ще се развият във Венецуела\" Това отбеляза президентът на САЩ Доналд Тръмп по време на обща пресконференция бразилския си колега Жаир Болсонару.По този начин Тръмп засили спекулациите за военна инвазия на Пентагона във Венецуела.Пред журналистите Тръмп и Болсонару размениха фланелки на футболните отбори на техните страни. Тогава Тръмп каза, че все още си спомня за Пеле.Тръмп каза, че подкрепя кандидатурата на в Организацията за икономическо сътрудничество и развитие.САЩ все още не са предприели най-тежките санкции срещу Венецуела, тази възможност се разглежда. Това предупреди президентът на САЩ.\"Всъщност все още не сме въвели наистина тежки санкции. Можем да наложим тежки санкции и се обмислят всички възможности, за да можем да го направим,\" каза той. \"Бих казал, че сме наложили умерени санкции. Но можем да въведем много по-строги, ако е необходимо\", добави американският лидер.В отговор на въпрос за възможността за военна инвазия във Венецуела, Тръмп също потвърди, че американската администрация обмисля всички възможни варианти за действие. \"Всички възможности остават отворени, мисля над всички възможни варианти. Нека видим как нещата ще се развият\", каза той.Венецуела през последните години преживява остра социално-икономическа криза, придружена от хиперинфлация и девалвация на националната валута. През 2019 г. положението се утежнява от рязкото изостряне на конфронтацията между правителството и опозицията, която контролира парламента.", "date": "2019.03.19", "title": "Тръмп мисли за военна инвазия във Венецуела"}
{"url": "https://news.bg/disasters/v-teheran-gorya-samolet-sas-100-patnitsi.html", "text": "На летището в Техеран горя самолет със 100 пътници на борда. Няма пострадали, съобщи официалната агенция ФАРС.Инцидентът се случил около 21:00 местно време. Десет линейки бяха изпратени на летището. На пистата са мобилизирани и пожарни коли.Инцидентът е станал със самолет на \"Иранските авиолинии\" на международното летище Мехрабад.При кацане колесникът на самолетa не се отворил и машината се е приземила по корем. Това е предизвикало пожар на борда.Властите са се намесили бързо и са предотвратили по-голяма трагедия.", "date": "2019.03.19", "title": "В Техеран горя самолет със 100 пътници"}
{"url": "https://news.bg/int-politics/reglamentat-za-taksite-za-bankovite-prevodi-e-fakt.html", "text": "\"От днес официално регламентът за намаляване на  за който бях основен докладчик и преговарящ за Европарламента, е закон за всички държави от Европейския съюз. Разпоредбите, които ще позволят на българите да изпращат и получават евро десетократно по-евтино, ще влязат в сила от 15 демеври 2019 г. Поемам ангажимент да следя за спазването на правилата от финансовите институции у нас.\" Това заяви българският евродепутат от ГЕРБ/ЕНП Ева Майдел, по време на подписването на регламента от председателите на двата законодателни органа на ЕС - Европейския парламент и Съвета на ЕС, на 19 март 2019 г. в Брюксел.\"Европейските гражданите и страни са една идея по-обединени, но и равни, защото отпадна официално един истински двоен стандарт между живеещите в страни от Еврозоната и извън нея. ЕС доказа за пореден път, че може да подобрява живота на гражданите. Горда съм, че успях да допринеса този успех да се случи и при това толкова бързо.\" Това допълни Ева Майдел, която беше определена за докладчик по регламента през юли 2018 г. и успя да завърши преговорите със страните-членки на ЕС за шест месеца.Българските граждани и бизнеси ще спестяват над 60 млн. лв. годишно от регламента за таксите за презгранични преводи. Премахването на тези финансови бариери ще облагодетелства 36 000 малки и средни предприятия у нас, които внасят от ЕС, и 15 000, които изнасят.Ще намалеят разходите и на българите, особено на тези, пътуващи в чужбина, които харчат около 1.6 млрд. евро годишно зад граница, тъй като регламентът включва текстове за повече прозрачност при плащане с карта или теглене от банкомат в други страни от ЕС.Комисионната при разплащането или тегленето ще бъде ясно индикирана. Потребителите ще получават електронно известие с тази информация и ще могат да избират дали превалутирането да се извърши от тяхната банка или от тази на търговеца.", "date": "2019.03.19", "title": "Регламентът за таксите за банковите преводи е факт"}
{"url": "https://news.bg/int-politics/rusiya-varna-protestna-nota-na-ukrayna-za-putin-v-krim.html", "text": "Руското външно министерство връща протестна нота на Украйна във връзка с посещението на Владимир Путин в Крим без разглеждане.Това се посочва в изявлението на руското външно министерство, цитирано от \"РИА Новотости\".\"Що се отнася до протестната нота, спомената от Министерството на външните работи на Украйна, изпратена до Министерството на външните работи на Русия, ние връщаме такива бележки без внимание и реакция\", се казва в съобщението.Както подчертават дипломатите, нито Министерството на външните работи на Украйна, нито някой друг има право да посочва на Русия, кога и как да подрежда график за посещения в региони в собствената им държава.На 18-ти март . По-късно, Киев изрази силен протест и изпрати съответната нота до руското външно министерство.", "date": "2019.03.19", "title": "Русия върна протестна нота на Украйна за Путин в Крим"}
{"url": "https://news.bg/regions/dve-oferti-za-inteligentna-sistema-na-am-trakiya.html", "text": "Две офертите са подадени за строеж на интелигентна транспортна система на АМ \"Тракия\", съобщиха от АПИ.Обединенията \"ИТС Тракия\" (\"Алтимате\" - Букурещ, и СИСКОМ Инженеринг ЕАД) и \"Тракия ИТС\" (\"Контракс\" АД, \"Кейбъл Ком\" ООД и ЕТК ООД) са кандидатите за изпълнители на обществената поръчка. Проектът ще бъде съфинансиран от Оперативна програма \"Транспорт и транспортна инфраструктура\" 2014-2020 г. чрез Европейския фонд за регионално развитие. Целта е повишаване безопасността на движение по автомагистралата, спазвайки последните директиви на Европейския съюз. Индикативната стойност на поръчката е 7 261 500 лв. без ДДС.По уверението на АПИ в тунел \"Траянови врата\" ще има уникална за България система за автоматична идентификация на пътните инциденти (Automatic Incident Detection - AID).Тя ще позволи чрез система от подвижни бариери да се управлява и пренасочва трафика в една от двете тунелни тръби. Ако стане инцидент в едната тръба, трафикът ще се пренасочва по другата.Съоръжението ще бъде с ново LED осветление, електронни информационни табели, светофарни уредби, хоризонтална и вертикална сигнализация, метеорологични станции при порталите на съоръжението и др., увериха от агенцията.На АМ \"Тракия\" ще бъдат монтирани 40 бр. електронни информационни табели (Variable message signs), по 20 във всяка посока. Чрез тях шофьорите в реално време ще се информират за възникнало събитие на пътя. Това е бърза, надеждна и високотехнологична възможност за своевременно уведомяване на шофьорите за актуалната пътната обстановка, въведените ограничения и алтернативните маршрути.С изпълнението на проекта за първи път ще бъдат монтирани и камери за измерване на средна скорост и мониторинг на трафика на определени участъци от АМ \"Тракия\" за повишаване безопасността на движение. Очакванията са така и да се спазват ограниченията на скоростта.Друга новост е монтирането на сензори за претегляне на моторните превозни средства в движение (Weigh in motion). Така ще могат да се филтрират претоварените превозни средства. Очаква се да се даде възможност за повече на брой, по-бързи и по-ефективни проверки, за да се намали износването и увреждането на пътната настилка и съоръженията на автомагистралата.", "date": "2019.03.19", "title": "Две оферти за интелигентна система на АМ \"Тракия\""}
{"url": "https://news.bg/world/barnie-mey-da-predlozhi-neshto-novo-za-da-opravdae-dalgo-otlagane-na-brekzit.html", "text": "Главният преговарящ на ЕС за Брекзит Мишел Барние обяви, че премиерът на Великобритания Тереза Мей трябва да предложи \"нещо ново\", за да оправдае дълго отлагане на Брекзит, пише \"Гардиън\".Той подчерта на пресконференция след среща на Съвета на ЕС, че Брюксел ще е скептичен, ако Великобритания поиска дълго отлагане и кратко отлагане на Брекзит като алтернатива. Според него това трябва да бъде свързано с ново развитие.Ключов момент в преговорите. Имаме 10 дни до 29 март - датата, която Великобритания избра за Брекзит. Двете страни отделиха много време за преговори. Те договориха споразумение за напускане. Ако Великобритания иска да напусне ЕС по плавен начин, това споразумение за напускане е единственото възможно. Ако споразумението не бъде ратифицирано, \"ние сме изправени пред истинска несигурност\", коментира Барние и подчерта, че сега ЕС се нуждае избор, предложен от Лондон.По думите му отлагането на Брекзит може да увеличи икономическата и политическата цена. Сега всички страни трябва да финализират подготовката за Брекзит без сделка, отбеляза той. Ако Великобритания поиска отлагане, ЕС трябва да знае какви са причините за това решение, продължи Мишел Барние и добави: \"Ключовите въпроси са: \"Това увеличава ли шансовете за ратифициране на споразумението и Великобритания иска ли повече време за промяна на плана?\".Барние сподели още, че работната рамка за бъдещите отношения може да бъде направена \"по-амбициозна\", ако Лондон поиска.Отлагането на Брекзит ще удължи несигурността. И ЕС не трябва да отлага несигурността без добра причина, категоричен е той.По-рано председателят на Европейския съвет Доналд Туск проведе среща с премиера на Ирландия Лео Варадкар в Дъблин. Туск обяви, че ЕС трябва да знае защо Мей иска отлагане на Брекзит.Говорителят на британския премиер съобщи, че  Очаква се да поиска отлагане до 30 юни. ", "date": "2019.03.19", "title": "Барние: Мей да предложи \"нещо ново\", за да оправдае дълго отлагане на Брекзит"}
{"url": "https://news.bg/world/tramp-obmislyame-braziliya-da-stane-chlen-na-nato.html", "text": "Президентът на САЩ Доналд Тръмп обяви, че обмислят възможността за присъединяване на Бразилия към НАТО или други съюзи, съобщават \"Ройтерс\" и други медии.Тръмп подчерта по време на среща с бразилския президент във Вашингтон, че \"сериозно\" обсъждат евентуално членство на Бразилия в НАТО. По думите му отношенията между Бразилия и Вашингтон \"никога не са били толкова близки\" и че търговията между двете държави \"съществено ще се увеличи\" в бъдеще.По време на разговори в Овалния кабинет Тръмп похвали президентската кампания на Болсонару и я сравни с предизборната си кампания от 2016 г. Бразилският лидер, наричан \"Тръмп на тропиците\", одобри политиката на американския лидер за гранична сигурност и намерението му да вдигне стена по границата с Мексико.Двамата лидери също обсъдиха ситуацията във Венецуела. Тръмп потвърди, че не се изключва нито един от вариантите за разрешаване на кризата.", "date": "2019.03.19", "title": "Тръмп: Обмисляме Бразилия да стане член на НАТО"}
{"url": "https://news.bg/int-politics/spasyavash-bezhantsi-vzemat-ti-koraba.html", "text": "Италиански благотворителен кораб бе ескортиран в пристанището на Лампедуза от полицията, след като спаси 49 бежанци в Средиземно море, съобщи \"Ройтерс\". Агенцията отбелязва, че вътрешният министър Матео Салвини призова екипажът да бъде арестуван.Съдия е разпоредил лодката - Mare Mare да бъде конфискувана, след като е започнало разследване по обвинения в подпомагане на трафика на хора.Корабът взе мигрантите, сред които и 12 непълнолетни, в понеделник, след като гумената им лодка започна да потъва в централната част на Средиземно море, на около 42 мили (68 км) край бреговете на Либия.Хуманитарният кораб незабавно отплава към близкия италиански остров Лампедуза, като се противопостави на Салвини, който разпореди затварянето на всички пристанища за лодки със спасени мигранти. Но приближаващата буря принуди властите да разрешат на лодката да акостира.На мигрантите им беше позволено да слязат, докато лодката ще бъде конфискувана, а екипажът ще бъде разпитан.\"Отлично\", пише Салвини в Twitter. \"В момента в Италия има правителство, което защитава границите и прилага закона, особено срещу трафиканти на хора. Тези, които правят грешки, плащат цената \", отбеляза вицепремиерът.Правителството многократно е обвинявало благотворителните спасителни лодки, че са съучастници на контрабандистите на хора, които събират големи суми от мигрантите, за да стигнат до Европа. Неправителствените организации отричат ​​обвинението.", "date": "2019.03.19", "title": "Спасяваш бежанци - вземат ти кораба"}
{"url": "https://news.bg/world/papata-ne-prie-ostavkata-na-kardinal-osaden-za-ukrivane-na-pedofiliya.html", "text": "Папа Франциск не прие оставката на френския кардинал Филип Барбарин, който е осъден условно на шест месеца затвор за прикриване на сексуално посегателство, извършено от свещеник, обяви кардиналът, цитиран от АФП.\"В понеделник сутринта предадох мисията си на Светия отец. Той говори за презумпцията за невинност и не прие тази оставка\", заяви Барбарин, който обжалва присъдата.68-годишният е най-висшият френски духовник, хванат в световния скандал за педофилия, разтърсил Католическата църква.На 7 март съд в Лион осъди Барбарин, кардинал от 2003 г., за укриване на изнасилвания през 80-те и началото на 90-те г. на миналия век, извършени от свещеник.След присъдата кардиналът обяви, че ще отиде до Рим, за да подаде оставката си.", "date": "2019.03.19", "title": "Папата не прие оставката на кардинал, осъден за укриване на педофилия"}
{"url": "https://news.bg/disasters/nad-2-6-miliona-dushi-sa-zasegnati-ot-tsiklona-iday.html", "text": "Ветровете и наводненията от циклона \"Идай\", които удариха югоизточна Африка, засегнаха повече от 2,6 милиона души и са едно от най-тежките бедствия, свързани с времето, отчетено някога в южното полукълбо, съобщиха представители на ООН, цитирани от \"Ройтерс\".Спасителните екипи все още се борят да достигнат до жертвите пет дни след като циклона удари със скорост до 170 км/ч от Индийския океан до Мозамбик, а след това Зимбабве и Малави.Много оцелели са хванати в капан в отдалечени райони, заобиколени от разрушени пътища, срутени сгради и потопени села.\"Има усещане в хората, че светът все още не разбира колко тежка е тази катастрофа\", коментира Матю Кокрейн, говорител на Международната федерация на Червения кръст и Червения полумесец, на брифинг в Женева.\"Пълният ужас и пълното въздействие ще се появят скоро, през следващите дни\", допълва той.Официалният брой на смъртните случаи в Мозамбик е 84, но президентът Филипе Нюси заяви вчера, че е прелетял над някои от най-силно засегнатите зони и вижда тела, плаващи в реките.Изследванията на сателитни снимки показват, че 1,7 милиона души са били на пътя на циклона в Мозамбик, а други 920 000 са засегнати в Малави, обяснява Херве Верхосел, главен говорител на Световната продоволствена програма на ООН, той няма данни за Зимбабве.Няколко реки са излезли от бреговете си или са на път да наводнят огромна площ, достъпна само по въздух и вода, допълва Лола Кастро, регионален директор на WFP за Южна Африка, на брифинг на ООН от Йоханесбург.Силни дъждове предшестват циклона, усложнявайки проблемите, заяви Клеър Нулис от Световната метеорологична организация на ООН.\"Най-лошите ни страхове се случват ... можем да кажем, че това е едно от най-лошите климатични бедствия, свързани с тропическите циклони в южното полукълбо.\" Сушите са класифицирани като свързани с климата, а не свързани с времето.Бейра е ниско разположен крайбрежен град с население от 500 000 души и водата няма къде да се оттича, коментира Нулис. В Бейра е и второто по големина пристанище на Мозамбик, което служи като врата към държави без излаз на море в региона.Градът е и контролен пункт на тръбопровод, който минава от Бейра до Зимбабве и доставя по-голямата част от горивото на страната, а тръбопроводът е повредена, допълва енергийният министър на Зимбабве Жорум Гъмбо. Страната разполага с достатъчно запаси, но ремонтът в Бейра може да отнеме поне седмица, обяснява той.", "date": "2019.03.19", "title": "Над 2,6 милиона души са засегнати от циклона \"Идай\""}
{"url": "https://news.bg/society/blizo-30-novi-avtobusa-vozyat-veche-blagoevgradchani.html", "text": "Близо 30 по-модерни автобуси вече возят благоевградчани, информира БНР. Те отговарят на всички изисквания на общината за определената еко норма Евро-5.Автобусите се движат с природен газ метан, който е екологично чист и е едно от алтернативните горива, чието използване се насърчава от Европейския съюз.Указателните табели са електронни, в близките дни се очаква да заработи и звуковата сигнализация в автобусите.6 са линиите, които ще покриват автобусите - 1, 2, 3, 5, 6 и 7, което и според кмета е съобразено с желанията на гражданите.Линиите ще свързват два от големите квартали \"Еленово\" и \"Ален мак\", както и новия квартал \"Освобождение\", на които ще има нови спирки.По линия 1 ще има изменения, като автобусът ще минава и по ул. \"Иван Михайлов\" заради близостта с болничните и учебните заведения.По думите на Марио Богданов, един от управителите на двете транспортни фирми, които обслужват вътрешноградската мрежа, промените се правят за по-голямо удобство на гражданите.Той уточни, че линия 3 ще преминава през централната градска част и ще обслужва и парк \"Бачиново\".Богданов допълни още, че не се предвиждат нови цени на билета, който е 0.80 лв.", "date": "2019.03.19", "title": "Близо 30 нови автобуса возят вече благоевградчани"}
{"url": "https://news.bg/world/fbr-razsledvalo-maykal-koen-oshte-ot-yuli-2017-g.html", "text": "Федералното бюро за разследване (ФБР) на САЩ е водело разследване срещу Майкъл Коен, бившия адвокат на президента Доналд Тръмп, най-рано от юли 2017 г. Информацията разпространяват медии, които се позовават на копие на документи на ФБР, включително и заповед за претърсване.Новопубликуваните документи показват, че Майкъл Коен е започнал да представлява интерес за специалния прокурор Робърт Мълър, разследващ Русия за намеса на президентските избори през 2016 г., година преди акцията на властите в офиса на адвоката в Манхатън, която беше извършена през април 2018 г., и само няколко седмици след назначаването на Мълър за специален прокурор.Свързаните с Коен материали са публикувани след решение на федерален съдия в Ню Йорк в отговор на засиления обществен интерес. Но част от информацията, която е свързана със Сторми Даниелс и Карън Макдугъл, двете жени, които са получили пари от Тръмп за мълчанието им, е редактирана.", "date": "2019.03.19", "title": "ФБР разследвало Майкъл Коен още от юли 2017 г. "}
{"url": "https://news.bg/int-politics/erdogan-kam-terorista-ot-nova-zelandiya-shte-si-platish.html", "text": "Президентът на Турция Реджеп Тайип Ердоган обяви, че терористът, който  в новозеландския град Крайстчърч, ще \"плати\", като това ще го накарат да го стори или правителството на Нова Зеландия, или самата Турция, съобщават турските медии.\"Ще си платиш за това. Ако Нова Зеландия не го направи, по един или друг начин ще те накараме да платиш\", заплаши той, но не уточни как Анкара ще изпълни идеята си за възмездие в този случай.Ердоган призова Нова Зеландия да възстанови смъртното наказание специално заради терориста.Той допълнил, че Турция погрешно е премахнала смъртното наказание преди 15 години и добави, че Нова Зеландия трябва да направи промени в законодателството си, така че стрелецът от Крайстчърч да бъде изправен пред смъртно наказание.Вчера Ердоган настоя, че масовото убийство е \"организирано\", въпреки че според оценката на местната полиция терористът почти сигурно е действал сам, макар че може да е бил подпомогнат.Заподозреният за атаката 28-годишен австралиец Брентън Тарант вече е с повдигнати обвинения за масовото убийство. Клането беше най-кръвопролитното масово убийство в страната от 1943 г. насам.", "date": "2019.03.19", "title": "Ердоган към терориста от Нова Зеландия: Ще си платиш"}
{"url": "https://news.bg/education/spirat-pomoshtite-ako-deteto-ne-e-v-klas-5-uchebni-chasa.html", "text": "ГЕРБ внасят законопроект за изменения в Закона за социалното подпомагане и Закона за семейните помощи за деца. Идеята е помощите да са обвързани със задължително посещаване на училище и децата да се интегрират в образованието.\"Липсата на образование, на квалификация прави тези деца неконкурентоспособни\", заяви Светлана Ангелова на брифинг в Народното събрание.За година без социална помощ остава семейство, чието дете от предучилищна група отсъства повече от три дни за една учебна година. За учениците санкцията е за отсъствие от пет учебни часа. Сега от помощ се лишава семейството при отсъствие на детето за срок от месец.\"Няма повече да има вратички и изключения\", закани се шефката на образователната комисия Милена Дамянова. По думите й имало мерки за подкрепа за нуждаещите се.Социалният министър Бисер Петков сподели, че и сега се спират семейни помощи. Над 39 000 семейства миналата година са санкционирани, тъй като не са пращали децата си на училище или на предучилищна. Това е с 3000 повече в сравнение с 2017, стана ясно от думите на министъра.200 000 лева са спрените помощи само за месец. Стана ясно, че има повторяемост от страна на родителите.Повече от 4 милиона лева от спрени помощи през миналата година са ползвани от училищата за мерки за подкрепа и стимулиране на връщането на учениците в образователната система. Просветният министър Красимир Вълчев също иска децата да са в училищата. \"Когато институциите работят заедно, има резултат\", категоричен бе той.Всеки ден от институционалните екипи, които се опитват да върнат децата с училище, се молят на безотговорните родители да пуснат децата в образователната система. Според Вълчев голямата загуба не е от даването на помощи, а от това, че децата, които не са посещавали училище, като пораснат ще са непригодни за пазара на труда.Цветан Цветанов е доволен, че партията му се придържа към управленската си програма. \"Политиката е по-важна, отколкото празното говорене\", захапа той отсъствието на левите от Народното събрание.Заместник-председателят на ГЕРБ е доволен, че пак ще има великденски добавки за пенсионерите.", "date": "2019.03.19", "title": "Спират помощите, ако детето не е в клас 5 учебни часа"}
{"url": "https://news.bg/tourism/trudno-turistichesko-lyato-za-varna-ochakva-angelkova.html", "text": "\"Заявките за ранните полети на летище Бургас и областта бележат около 1.5% ръст, докато на летище Варна към момента заявките за ранните полети са с около 15% спад. Най-тежко ще бъде положението в област Варна\".Такива са очакванията на министъра на туризма Николина Ангелкова за предстоящия летен сезон.Тя отчете, че има лек спад на ранните записвания от Русия и Германия. По думите й спадът от Германия се дължи на фалита на един от немските авиопревозвачи Air Germany, който е повлякъл със себе си и фалита на един малък чартърен превозвач в Полша.\"Всичко се ступва по едно и също време и със сигурност ще даде своето отражение върху летния туристически сезон\", смята Ангелкова.До настоящия момент от декември до януари над 865 000 чуждестранни туристи са посетили България, което е спад от 3.7%. За сметка на това Министерство на туризма отбелязва ръст от 5.8% при нощувките. Това показва, че идват по-малко туристи, но остават за повече нощувки, което от своя страна води до по-големи приходи в икономиката.Ангелкова настоява да се привличат по-висок клас туристи с по-висок продукт на разумна цена.На въпрос на news.bg повече или по-малко туристи се очакват да посетят България в сравнение с миналата година, Ангелкова заяви, че се надява да бъдат запазени нивата на туристите, постигнати през изминалата 2018 г.Туристическият министър отчете, че има спад от 40 до 45% на младежкия туризъм и заяви, че \"ако искаме младите хора да дойдат в страната, трябва да имаме балансирана политика\".Иначе Ангелкова очаква настоящата 2019 г. да бъде изключително динамична, трудна и доста предизвикателна с оглед на факта, че се наблюдава от някой пазари лек спад при ранните записвания.Министерство на туризма прие Националната стратегия за устойчиво развитие до 2030 г. и план за изпълнение към нея. Това обяви министърът на туризма Николина Ангелкова пред журналисти след заседание на Националния съвет по туризъм.Основното в стратегията за устойчивото развитие на туризма е законодателната част и инициативите, които са извършени от Министерство на туризма и правителството в посока устойчиво развитие на туризма. Всичко това се прави с цел да се направи България популярна туристическа дестинация.Предстои представяне на тенденциите за летния сезон и кратък обзор на зимния сезон, който все още не е приключил.На следващото събиране на Националния съвет по туризъм през юни, се очаква да бъде обсъдена Националната туристическа програма.", "date": "2019.03.19", "title": "Трудно туристическо лято за Варна очаква Ангелкова"}
{"url": "https://news.bg/comments/sled-atentata-v-nova-zelandiya-zeynaha-starite-rani-na-balkanite.html", "text": "Той се интересува от Балканите, ходил е там, а идоли на сръбските крайни националисти фигурират в неговия пантеон: извършителят на клането в Крайстчърч отвори старите рани на един регион, травмиран от междуетническите войни от 90-те години. Това пише ливанското издание L\"Orient - Le Jour, като цитира АФП.На кадрите, разпространени в интернет, за които се смята, че са заснети докато кара колата си към двете джамии в Нова Зеландия, където уби 50 души, се вижда как десният екстремист Брентън Тарант слуша песен, възхваляваща босненския сърбин Радован Караджич. Този радетел за етническо прочистване ще научи в сряда дали съдът ще потвърди присъдата му от 40 години затвор за жестокостите на конфликта от 1992-95 г. (около 100 000 убити) и най-вече за геноцида срещу босненските мюсюлмани в Сребреница.Сред имената, които Тарант е изписал върху пълнителите на автоматите си, фигурират няколко герои на сръбските националисти, известни с борбата си срещу Османската империя: Марко Милянов и Новак Вуйошевич, православни воини от деветнадесети век; Милош Обилич, рицар, загинал в битката при Косово поле (1389 г.) - основополагаща за сръбската национална и религиозна идентичност; или средновековният княз Стефан Лазар, чиято статуя, издигната през 2016 г. в сръбската част на разделения град Косовска Митровица, сочи с пръст към районите с преобладаващо албанско и мюсюлманско население.Османска манияПо телевизия N1 посланикът на Босна и Херцеговина в Австралия Мирза Хайрич отбеляза, че в песента, възхваляваща Караджич, \"От Бихач до Петрово\", се казва \"че турците трябва да бъдат избити\" - термин, с който сръбските православни крайни националисти на драго сърце наричат босненските мюсюлмани. По време на Османската епоха Балканите в продължение на пет века са били пресечна точка на конфликт между мюсюлманския и християнския свят. Позоваването на османското минало е константа на сръбските крайни националисти. \"Република Сръбска в Босна никога няма да бъде Турция\" е класически лозунг на политически митинги в сръбската част на тази страна, която все още продължава да бъде разделена на общностен принцип.Според местните власти Тарант е посетил региона в края на 2016 г. и началото на 2017 г. Бил е в Черна гора, Сърбия, Босна и Хърватия, а през ноември 2018 г. и в България. Ходил е също и в Турция. Мюсюлманската общност в Босна оцени като \"особено тревожно\", че \"убиецът е започнал кървавото си начинание под звуците на песен в прослава на военните престъпления в Босна\" и \"явно е бил вдъхновен от една и съща екстремистка идеология\", както привържениците на идеята за Велика Сърбия през 1990 г. В Косово бившият външен министър Петрит Селими също посочи, че Тарант е \"вдъхновен от специфична форма на национализъм, в който преобладава идеята за превъзходство на бялата раса и чиито корени идват от Сърбия\".Последната междуетническа война в бивша Югославия (1998 г.- 1999 г.) - конфликтът между косовските албански бойци за независимост и сръбските сили - отне живота на близо 13 000 души, повечето от които албанци. \"Войните и геноцидът, извършени от сръбските идеолози, станаха източник на вдъхновение за крайната десница по света\", написа Петрит Селими в Туитър.Антисръбска истерияИ в Сърбия, и в Босна сръбските власти се изказаха срещу това, което лично те смятат за амалгама от несъвместими неща. Босненският външен министър Игор Църнадак, самият той босненски сърбин, осъди \"антисръбската истерия\" и оцени като \"безотговорно да се търси връзка между ненормалните действия на един объркан и болен човек и цял народ\". Сръбският член на колективното босненско председателство Милорад Додик, който споделя председателството с един босненски мюсюлманин и един хърватин, осъди \"неблагочестивата кампания\" срещу неговата общност. В Белград външният министър Ивица Дачич настоя, че \"Сърбия няма нищо общо с клането\". Установяването на връзка нанася \"вреда на сръбските интереси\", каза той. Що се отнася до крайнодесния националист Воислав Шешел, който е осъден за престъпления срещу човечеството, но все още е депутат в Белград, той лансира тезата за антисръбски заговор: \"Демонизацията на сърбите ще продължи, докато страната не капитулира. \"", "date": "2019.03.19", "title": "След атентата в Нова Зеландия - зейнаха старите рани на Балканите"}
{"url": "https://news.bg/world/merkel-othvarli-kritikata-che-germaniya-ne-otdelya-dostatachno-za-otbrana.html", "text": "Канцлерът на Германия Ангела Меркел отхвърли критиката за ниските разходи за отбрана на страната, информира АП.Според предложения Берлин може да намали парите за отбрана, което вбеси САЩ.Бюджетният план на финансовия министър предвижда разходите за отбрана на Германия да нараснат до 1,37% от БВП през 2020 г., а след това ще спаднат до 1,25% до 2023 г. Правителството на Меркел обеща да увеличи парите за отбрана до 1,5% до 2024 г.Лидерът на Германия коментира днес, че разходите за отбрана са се увеличили като дял от БВП, както икономиката се разраства. Тя поясни, че дългогодишните бюджетни планове съдържат \"минимални данни\" и реално разходите винаги са ревизирани нагоре.Канцлерът подчерта важността да се отделят средства за чуждестранна помощ. По думите й Германия ще продължи да отделя пари за отбрана, \"но не и за сметка на помощта за развитие\".По-рано заместник-председателят на ", "date": "2019.03.19", "title": "Меркел отхвърли критиката, че Германия не отделя достатъчно за отбрана"}
{"url": "https://news.bg/politics/tsvetanov-ostana-samo-s-dva-apartamenta.html", "text": "Цветанов остана само с два апартамента. Това призна той в НС в отговор на журналистически въпрос.Заменил два апартамента, в които живял до лятото на 2018 и за нов доплатил със 100 000 лева от кредит и спестявания.По думите му новата придобивка щял да я декларира в данъчната си декларация. Прехвърлил своя дял от семеен апартамент в кв.\"Надежда\" на своя брат безвъзмездно. \"Всичко е на принципа на правото\", обясни Цветан Цветанов.Той е категоричен, че всичко, което е извършил е на основа на българското законодателство. \"Всичко е документирано\", категоричен бе заместник-председателят на ГЕРБ. ", "date": "2019.03.19", "title": "Цветанов остана само с два апартамента"}
{"url": "https://news.bg/int-politics/amerikanski-voyski-za-barzo-razvrashtane-pristigat-v-berlin-za-manevri.html", "text": "Стотици американски войници пристигат в Германия за първи тест на стратегия за бързо разполагане, предназначена да подкрепи присъствието на НАТО в Източна Европа в случай на руска агресия или други извънредни ситуации, съобщава АП.Американската армия в Европа коментира, че 350 войници от 1-ва бронирана дивизия са пристигнали в Берлин във вторник като част от група от 1500 тази седмица.Войниците се отправят към Полша, където ще се свържат с танкове и друго тежко оборудване, което се внася от предварително позициониран обект в Холандия. След това те ще извършват маневри с полските сили.Идеята на стратегията за \"динамично развръщане на сила\" е \"бързо да се увеличат боеспособните възможности\" в Европа, когато е необходимо.САЩ, Канада, Германия и Великобритания вече командват части с размер на батальон в Полша, Латвия, Литва и Естония.", "date": "2019.03.19", "title": "Американски войски за бързо развръщане пристигат в Берлин за маневри"}
{"url": "https://news.bg/politics/ek-dava-eur525-mln-za-badeshtiya-evropeyski-fond-za-otbrana.html", "text": "Бъдещият се подготвя и заедно с Eurodrone и други съвместни проекти между учените и промишлеността ще получат 525 млн. евро, съобщиха от Еврокомисията. От тях предоставят 80 млн. евро за създаване на способности за откриване на химични, биологични, радиологични и ядрени заплахи и за системи за противодействие на дронове.На днешното заседание на ЕК бяха приети програми за съфинансирането на съвместни промишлени проекти в областта на отбраната през 2019—2020 г. на стойност до €500 млн.Допълнително са заделени 25 млн. евро за подпомагане през 2019 г. на съвместни научноизследователски проекти в областта на отбраната. Те са в няколко направления - съвместни разработки на оборудване и технологии в отбраната, базови операции, защита и мобилност на въоръжените сили, разузнаване, високотехнологични операции и др.Първата работна програма на Европейската програма за промишлено развитие в областта на отбраната (EDIDP), която беше договорена с държавите членки, предвижда за 2019—2020 г. съфинансиране в размер на 500 млн. евро за съвместно разработване на способности в областта на отбраната.Очаква се до дни от Комисията да публикуват 9 покани за предложения за 2019 г. За 2020 ще има още 12 покани. Поканите за представяне на предложения ще обхващат приоритетни теми във всички сфери — въздух, земя, море, киберпространство и космос.След днешното заседание е решено за базови операции, защита и мобилност на въоръжените сили да се предоставят 80 млн. евро на разположение. Парите са за създаване на способности за откриване на химични, биологични, радиологични и ядрени заплахи и за системи за противодействие на дронове.Заделени са 182 млн. евро за разузнаване, защитени комуникации и киберпространство. Тези пари са за ситуационна осведоменост и защита в киберпространството, за ситуационна осведоменост и способности за ранно предупреждение по отношение на космическото пространство и за способности за морско наблюдение.За провеждане на високотехнологични операции са определени 71 млн. евро. Те са за модернизирането или разработването на наземни способности за прецизен удар от следващо поколение. Тези пари са и за сухопътни операции, способности за въздушен бой и системи за военноморски кораби.За иновативни отбранителни технологии и МСП са определени 27 млн. евро. Те са за решения в областта на изкуствения интелект, виртуалната реалност и кибернетичните технологии, както и за подпомагане на МСП.Предложени са и два проекта за пряко възлагане. Единият е за 100 млн. евро за подкрепа на развитието на Eurodrone, способност от решаващо значение за стратегическата автономност на Европа. Другият - 37 млн. евро за подпомагане на оперативно съвместимите и сигурни военни комуникации на ESSOR.Поканите за предложения по линия на Подготвителното действие за научни изследвания в областта на отбраната (PADR), публикувани днес, са част от третия и последен бюджетен транш в рамките на Комисията \"Юнкер\".В работната програма за 2019 г. ще бъдат заделени 25 млн. евро за научни изследвания в електромагнитния спектър и бъдещите революционни отбранителни технологии.За бъдещи революционни технологии в областта на отбраната ще бъдат разгледани най-добрите начини, по които ЕС може да окаже подкрепа на революционните технологии в областта на отбраната. Те могат да доведат до трансформационни промени във военната сфера. Така ще се подготвят условията за Европейския фонд за отбрана, който може да разпределя до 8 % от своя бюджет за революционни технологии.ЕК вече финансира пет научноизследователски проекта в областта на отбраната. Сред тях и Океан 2020 на стойност 35 млн. евро. Той оказва подкрепа на мисиите за морско наблюдение. В процес на подготовка са договорите за финансирането на още три проекта.От 2021 г. пълноправен Европейски фонд за отбрана ще насърчава иновативната и конкурентна промишлена база на отбранителната индустрия и ще допринася за стратегическата автономност на Съюза.Подготвителното действие за научни изследвания в областта на отбраната (PADR) продължава да се изпълнява за трета поредна година. С днешните решения от ЕК започват първите финансирани от ЕС съвместни промишлени проекти в областта на отбраната по линия на Европейската програма за промишлено развитие в областта на отбраната (EDIDP).Акцентът ще бъде върху области като технологиите за безпилотни летателни апарати, спътниковите комуникации, системите за ранно предупреждение, изкуствения интелект, кибернетичната отбрана и морското наблюдение.Според зам.-председателят на Комисията Юрки Катайнен, който отговаря за работните места, растежа, инвестициите и конкурентоспособността, сътрудничество в областта на отбраната е единственият начин европейските граждани да бъдат защитени в един все по-нестабилен свят.Елжбета Бенковска, комисарят по въпросите на вътрешния пазар, промишлеността, предприемачеството и МСП смята, че за да имаме гаранции, че Европа може да защитава своите граждани, ни трябват авангардни технологии и оборудване в областта на отбраната. Тя посочи изкуствен интелект, технологии за безпилотни летателни апарати, системи за спътникови комуникации и разузнаване.Отговарящите на условията консорциуми могат да подават предложения по поканите за 2019 г. до края на август. Първите проекти ще бъдат избрани преди края на 2019 г., след което ще бъдат официално подписани споразуменията за отпускане на безвъзмездни средства.С помощта на двете програми, които вече функционират пълноценно, Комисията проправя пътя към пълноправен Европейски фонд за отбрана през следващия финансов период 2021—2027 г.Припомняме, в политическите си насоки от юни 2014 г. председателят Юнкер определи като приоритет укрепването на сигурността на европейските граждани. В своята реч за състоянието на Съюза през 2016 г. той обяви създаването на Европейски фонд за отбрана.През юни 2018 г. Комисията предложи пълноправен Европейски фонд за отбрана с бюджет от 13 млрд. евро.Чрез фонда ЕС ще се нареди в четворката на най-крупните инвеститори в Европа в областта на научните изследвания и технологиите за нуждите на отбраната.През февруари 2019 г. институциите на ЕС постигнаха частично политическо споразумение относно Европейския фонд за отбрана, което подлежи на официално одобрение от Европейския парламент и Съвета. Бюджетните аспекти на бъдещия Европейски фонд за отбрана са предмет на цялостното споразумение относно следващия дългосрочен бюджет на ЕС, предложен от Комисията през май 2018 г.", "date": "2019.03.19", "title": "ЕК дава €525 млн. за бъдещия Европейски фонд за отбрана"}
{"url": "https://news.bg/world/napadatelyat-ot-utreht-e-retsidivist.html", "text": "Холандските правосъдни власти публикуваха подробности за криминалното минало на основния заподозрян за, информира АП.Според детайлите, публикувани на официалния сайт на холандските съдилища, Гьокмен Танъш е обвинен в изнасилване през 2017 г. Той е вкаран в ареста по този случай от август до септември 2017 г. и след това от 4 януари тази година, защото е отказал да работи с разследващите. На 1 март е освободен след обещание да сътрудничи.Процесът за изнасилване по график е насрочен за 15 юли.През март Танъш е осъден за кражба от магазин и кражба с взлом през 2018 г. Осъден е на четири месеца по обвинението кражба с взлом и една седмица за кражба от магазин, но не е вкаран в затвора за излежаване на присъдата, тъй като съдебното решение все още се обжалва.През 2014 г. е оправдан по обвинения в непредумишлено убийство, но е осъден по същия случай за притежание на незаконно оръжие и опит за кражба.Междувременно холандският политик Герт Вилдерс поиска оставката на правосъдния министър Ферд Граперхаус заради предсрочното освобождаване на Танъш.\"Вие сте политически отговорен за това\", обърна се Вилдерс към министъра в холандския парламент в Хага.\"Трябва да подадете оставка, махайте се оттук\", призова политикът.Роденият в Турция нападател уби трима души и рани най-малко пет души.Парламентът на Холандия почете с минута мълчание жертвите на нападенията в Утрехт и ", "date": "2019.03.19", "title": "Нападателят от Утрехт е рецидивист"}
{"url": "https://news.bg/politics/bsp-napravili-generalna-repetitsiya-za-kostinbrod-2-atakuva-tsvetanov.html", "text": "Заместник-председателят на ГЕРБ Цветан  в неделя. Изненадата е, че именно левите са обвинявали, че се готви фалшификация на евровота, а коментарите за вота кой да оглави червената листата са за фалшифициране в полза на Елена Йончева.Тези, които казват, че изборите ще бъдат манипулирани на национално ниво, те на вътрешно ниво си фалшифицират изборите, коментира в Народното събрание Цветанов в отговор на въпроса на News.bg как ще отговори на коментара на столетницата, че утрешната му среща с Веселин Марешки е сделката на годината. БСП и Корнелия Нинова правят генерална репетиция за Костинброд-2, каза още Цветанов.Защо телевизията на БСП не излъчваше всичко на живо, недоумява вторият в ГЕРБ.А резултатите от разговорите с \"Воля\" утре щели да бъдат обявени пред медиите, увери Цветанов.", "date": "2019.03.19", "title": "БСП направили генерална репетиция за Костинброд-2, атакува Цветанов"}
{"url": "https://news.bg/crime/sadat-dade-hod-na-deloto-za-tramvaite-po-stolichniya-bul-skobelev.html", "text": "Съдът даде ход на делото по случая с трамвая, който минава близо до жилищните кооперации на столичния бул. \"Скобелев\", съобщи БНТ.Колективният иск срещу Столичната община е подаден от живеещите в района, защото от години трамвайното трасе е под прозорците им. Временното трасе на трамваите с номера 1 и 7 по бул. \"Ген. Скобелев\" тормози хората в района вече повече от осем години.Съдията даде ход на делото в СГС, но поиска допълнителни експертиза за шума.По думите на един от живеещите в района, единствената експертиза, която е направена, е отхвърлена, защото не е направена в целия блок.Вибрациите вече са причинили пукнатини в стените и олющена мазилка, защото липсва законово отстояние от сградите.Според хората, които живеят на бул. \"Ген. Скобелев\", трамваите масово не спазват забраната и карат с много повече от 5 км/ч.В бюджета на общината за тази година е заложен ремонт на транспортния тунел при НДК, но хората вече не вярват на обещанията.Йордан Йорданов, адвокат на подалите колективен иск, отбелязва, че хората получат обещавания за промяна на трасето всяка година, но това до сега не се е случило.Адвокатите на общината отказали коментар преди края на делото. Следващото ще е на 22 октомври.", "date": "2019.03.19", "title": "Съдът даде ход на делото за трамваите по столичния бул. \"Скобелев\""}
{"url": "https://news.bg/world/izrael-i-sasht-uspeshno-izpitaha-prashkata-na-david.html", "text": "Министерството на отбраната на Израел съобщи, че успешно е завършило изпитание на подобрена версия на системата за противоракетна отбрана \"Прашката на Давид\", пише \"Таймс ъв Израел\".Ученията в южната част на страната са проведени в сътрудничество с Агенцията за противоракетна отбрана на САЩ. Симулирани са различни сценарии на заплахи, поясни ведомството.Моше Пател, директор на Организацията за противоракетна отбрана на Израел, коментира, че при тестовете успешно са изпитали системата до ръба на възможностите й и системата е успяла да порази всички мишени. Той поясни, че сега e в процес предаването й на ВВС.Системата е сегмент от тристепенен израелски щит. Той включва успешно разгърнатия \"Железен купол\" (Iron Dome), който поразява ракети и мини с малък обсег на действие и система \"Стрела\" (Arrow) с голям обсег на действие. \"Прашката на Давид\" (David's Sling) е със среден обсег на действие.", "date": "2019.03.19", "title": "Израел и САЩ успешно изпитаха „Прашката на Давид”"}
{"url": "https://news.bg/politics/stenata-na-tramp-mozhe-da-otmeni-investitsiya-na-poligon-novo-selo.html", "text": "Изграждането на стена на границата на САЩ и Мексико може да застраши инвестиция от $5,2 милиона в България, съобщи money.bg.За да подсигури финансирането за грандиозния проект, който помогна за избирането му, Тръмп започна преразглеждане на военните проекти в страната и в чужбина. Сред тях е и изграждането на склад за муниции, който трябва да бъде построен във военната база в \"Ново село\" у нас.В списъка са стотици проекти, а общата им стойност е $6,8 милиарда. Все още не е взето решение кои проекти ще бъдат спрени - или дали въобще ще има такива. От документа става ясно, че ако Тръмп получи парите за изграждане на стената, няма да има нужда да бъдат спирани проекти.В списъка с обектите, които може да бъдат отложени или спрени, е и планираното обновяване на военновъздушната база \"Михаил Когалничеану\" с $21,6 милиона, както и проекти в Гърция на стойност $47,8 милиона.Наскоро стана ясно още, че Тръмп и администрацията му обмислят да искат от съюзниците  на тяхна земя,  заради \"привилегията\".", "date": "2019.03.19", "title": "Стената на Тръмп може да отмени инвестиция на полигон Ново село"}
{"url": "https://news.bg/world/angliya-ostava-bez-voda-do-25-g.html", "text": "Англия ще остане без вода в рамките на 25 г., предупреждава директорът на Агенцията по околна среда сър Джеймс Беван пред \"Гардиън\" преди реч на конференция в Лондон.Страната е изправена пред \"много опасна ситуация\", подчерта Беван и отбеляза, че търсенето на вода от растящото население надминава намаляващите ресурси в резултат на климатичните промени.По думите му обаче това може да бъде избегнато с амбициозен план за ограничаване потреблението на вода от хората с 1/3 и течовете от водоснабдителната система с 50%, както и с нови големи резервоари, повече заводи за обезсоляване и пренасочване на вода в страната.Според него прахосването на вода трябва да се разглежда като социално неприемливо, както и хвърлянето на пластмасови отпадъци във водните басейни.Беван поясни, че водоснабдителните компании установяват същото нещо, а именно, че най-големият риск са климатичните промени.До 2040 г. повече от половината лета се очаква да бъдат по-топли от горещата вълна през 2003 г., което ще доведе до още по-голям недостиг на вода и потенциално 50-80% по-малко вода в някои реки през лятото, обясни експертът.Населението на Великобритания се очаква да нарасне от 67 на 75 милиона души до 2050 г., което ще увеличи и потреблението на вода. Беван обаче каза, че средно човек използва по 140 литра вода, но могат да бъдат намалени до 100 литра през следващите 20 г. при по-ефективно използване на жилищата и градините. В момента 1/3 от водата е изгубвана при течове или прахосване.", "date": "2019.03.19", "title": "Англия остава без вода до 25 г. "}
{"url": "https://news.bg/int-politics/germaniya-predupredi-velikobritaniya-sprete-da-testvate-tarpenieto-ni.html", "text": "Министърът по европейските работи на Германия Михаел Рот призова Великобритания да излезе \"най-накрая\" с конкретни предложения за начина, по който иска да продължи с процедурата по излизането от Европейския съюз (Брекзит), след като решение на председателя на британския парламент преобърна стратегията на правителството за Брекзит, съобщава \"Ройтерс\".\"Нашето търпение като Европейски съюз силно се тества в момента\", коментира Рот пред журналисти преди срещата на министрите по европейските работи на страните членки на ЕС по-късно днес.Той добавил: \"Само мога да призова още веднъж нашите британски партньори в Лондон да направят най-накрая конкретни предложения каква е причината да искат удължаване\" на срока за Брекзит.Основната цел на Германия е да се избегне безредният Брекзит, но тя може да се съгласи само на отлагане на насрочената дата за излизане, а именно 29 март, ако Лондон даде ясна причина за това. Отлагане след юни ще означава, че Великобритания ще трябва да участва в изборите за Европейски парламент, добави Михаел Рот.\"Скъпи приятели в Лондон, моля, изпълнете Брекзит. Часовникът тиктака\", настоя германският министър.", "date": "2019.03.19", "title": "Германия предупреди Великобритания: Спрете да тествате търпението ни"}
{"url": "https://news.bg/health/sas-samolet-spartan-na-vvs-pomognaha-za-donorska-situatsiya.html", "text": "Самолет \"Спартан\" от 16-та транспортна авиогрупа Враждебна на Военновъздушните сили помогна рано тази сутрин да бъде извършена трансплантация, съобщиха от ВМА. В 6,30 часа сутринта самолетът излетя от летище София за летище Горна Оряховица с медицински екип от ВМА - София. Медиците на борда бяха подготвени за органна трансплантация от МБАЛ - Велико Търново.Осигуряването на въздушен транспорт за медицинския екип беше по искане на Министерството на здравеопазването и заповед на началника на отбраната ген. Андрей Боцев.Самолетът кацна обратно на летище София в 11:17 ч. днес след успешно изпълнена задача.Екипажът на самолета беше в състав: командир майор Пламен Дончев, помощник-командир старши лейтенант Стилян Стоянов и борден инженер капитан Пламен Пехливанов.", "date": "2019.03.19", "title": "Със самолет „Спартан“ на ВВС помогнаха за донорска ситуация"}
{"url": "https://news.bg/crime/samo-edin-shte-chaka-v-aresta-protsesa-za-falshivite-telk-ot-silistra.html", "text": "Апелативният специализиран наказателен съд измени наложената мярка за неотклонение \"задържане под стража\" в \"домашен арест\" на директора на НОИ-Силистра Милен Пенчев. С изменения на мярката е и Стоянка Симеонова, на която съдът наложи \"парична гаранция\" в размер на 7 000 лв.Третият обвиняем Тодор Тодоров остава в ареста.Тримата са обвинени за неправомерно отпускане на максимални пенсии в Силистра. Припомняме, малко по-рано днес Мотивите, с които магистратите освободиха двама от обвиняеми, че здравословното им състояние не позволява да останат в ареста и няма реална опасност да се укрият.Тодор Тодоров остава в ареста с мотив, че може да извърши ново престъпление предвид криминалното му минало.Прокуратурата поиска и тримата обвиняеми да останат в ареста с мотив, че има събрани достатъчно доказателства и има опасност да се укрият.На 8 март  по разследване на злоупотреби с издаване на ТЕЛК решения и източване на НОИ. След това, а в ареста попадна и директорът на клона на НОИ в Силистра Милен Пенчев.Според финансовия министърБившият социален министър Иван Нейков пък определи аферата в НОИ-Силитра като ", "date": "2019.03.19", "title": "Само един ще чака в ареста процеса за фалшивите ТЕЛК от Силистра"}
{"url": "https://news.bg/world/sofiya-na-90-o-myasto-v-sveta-parizh-honkong-i-singapur-nay-skapite-gradove.html", "text": "Париж се изкачи на върха в класацията за най-скъп град в света, като дели първото място с Хонконг и Сингапур, показва новото изследване на Economist Intelligence Unit, което сравнява цените в 133 града по света. За първи път в 30-годишната история на изследването три града заемат първата позиция, посочва BBC, Миналата година френската столица бе на второ място. Тя е единственият град от еврозоната в топ 10.Изследването се прави на база на цените на популярни продукти, включително на хляба, в 133 града. След това те се сравняват с тези в Ню Йорк, който е избран за бенчмарк.Авторът на доклада Роксана Славчева посочва, че Париж е сред десетте най-скъпи градове в света от 2003 година насам и е изключително скъпо да живееш там. Само алкохолът, транспортът и цигарите са по-достъпни спрямо други градове, посочва тя.Средната цена за дамско подстригване в Париж е $119,04 спрямо $73,97 в Цюрих и $53,46 в японския град Осака.Преди година София бе на 119 място, а в новото изследване - на 90-о.Ето и десетте най-скъпи града:Междувременно столицата на Венецуела - Каракас - е най-евтиният град в света, благодарение на инфлацията и волатилната валута. Миналата година цените се покачиха с около 1 милион процента.Economist Intelligence Unit отчита, че все повече локации стават по-евтини заради политически или икономически трусове.Десетте най-евтини града:", "date": "2019.03.19", "title": "София на 90-о място в света, Париж, Хонконг и Сингапур – най-скъпите градове "}
{"url": "https://news.bg/regions/ekolozi-alarmirat-za-drastichen-spad-na-ezerata-v-shabla-i-ezerets.html", "text": "За спад с около метър на нивото на езерата в Шабла и Езерец алармират от Българското дружество за защита на птиците.Голяма част от плитчините на влажните зони са пресушени, а тези места са ключови за пребиваването на десетки видове водолюбиви птици, сред които белоока потапница, малък воден бик, червена чапла и други, предупреждават от БДЗП.Според дружеството драстичният спад на нивото ще повлияе негативно и на ихтиофауната в двете езера, които губят традиционните си по-плитки места за хвърляне на хайвер.От РИОСВ са обяснили, че изпускането е станало чрез прокопаване на канал в пясъчните дюни и че за тази дейност има официално разрешение от РИОСВ-Варна. То било издадено във връзка с писмо на община Шабла по повод наводнени помещения в резиденция \"Шабла\".Каналът е широк 15-20 метра, което означава, че на практика не е имало реален контрол на изтичането на езерата, посочват от БДЗП и допълват, че към момента този канал не е затворен и ландшафтът не е приведен в първоначалното си състояние. Вместо това изтичането е било преустановено по естествен път, тъй като водните нива на езерата и на морето са се изравнили.От БДЗП подчертават, че изпускането на водни маси от езерата противоречи на целта за обявяване на защитената местност и за опазване на защитената зона за птици.Пресушаването е било съпроводено и с опожаряване на голяма част от тръстиковите масиви в района на Шабленското езеро, алармират от дружеството, посочвайки, че мащабите на опожаряването са изключително големи. Паленето на масивите с водна и влаголюбива растителност е забранено, напомнят те.БДЗП са изпратили официален сигнал до РИОСВ-Варна и МОСВ и очаква писмена информация по случая.", "date": "2019.03.19", "title": "Еколози алармират за драстичен спад на езерата в Шабла и Езерец"}
{"url": "https://news.bg/education/10-minuti-sedmichno-novini-ot-ek-sreshtu-falshivite-novini.html", "text": "Медийната грамотност е ключ за критично мислене и борба с дезинформацията, а седмично 10-минутно обучение за медийна грамотност в европейските училища е добра идея.Това коментира пред повече от 400 участника от цяла Европа - институции, медийни регулатори, експерти, журналисти, граждани, българският еврокомисар за цифровата икономика и общество Мария Габриел на първата Европейска седмица на медийната грамотност.Основната цел на тази нова инициатива на Европейската комисия, която се реализира по предложение на българският еврокомисар, е да даде на гражданите умения за критично мислене и разграничаване на вярна от невярна информация, за създаване на съдържание.\"Медийната грамотност не означава само борба с разпространението на дезинформация. Високото ниво на медийна грамотност е от съществено значение, за да могат гражданите да взимат информирани решения. Това е още по-важно в контекста на предстоящите европейски избори. Както каза президентът на Европейската комисия Жан-Клод Юнкер, в тези избори трябва да покажем, че Европа може да преодолее различията между север и юг, изток и Запад. Добрата медийна грамотност е предпоставка за една жизнена и модерна демокрация, увеличаваща устойчивостта на гражданите на дезинформация и способността им да четат критично в огромния информационен поток\", обясни Габриел.Българският еврокомисар открои няколко основни фактора за постигане на резултати в областта на медийната грамотност.На първо място тя подчерта необходимостта от мобилизиране на местно равнище на всички участници, занимаващи се с медийно образование. За целта Европейската комисия създаде интерактивна карта на събитията, на която до момента има отбелязани над 230 инициативи.Новата Директива за аудиовизуалните медийни услуги също включва разпоредба към държавите членки да повишат нивото на медийна грамотност.Еврокомисарят отбеляза нуждата от нови действия. Такова би могло да бъде общ европейски център за споделяне на ресурси, което би спомогнало за общото разбиране на въпроса от държавите членки. Такъв център може да служи като съвместен корпус от знания за медийна грамотност, които да се включат във всеки етап на обучението в европейските училища.\"Понякога на гражданите им е трудно да разграничат вярната от невярната информация. Наша отговорност е да им дадем инструменти, с които да им помогнем да направят своя информиран избор, основан на качествена и разнообразна информация. Вярвам, че заедно можем да защитим медийната грамотност, за да имаме плурализъм на мненията и защита на нашите ценности\", коментира Габриел.В рамките на форума тя връчи и първите Европейски награди за медийна грамотност на най-добрите образователни проекти, които бяха избрани сред 130-те участници в надпреварата.", "date": "2019.03.19", "title": "10 минути седмично новини от ЕК срещу фалшивите новини"}
{"url": "https://news.bg/politics/korneliya-ninova-pita-premiersko-voleva-republika-li-sme.html", "text": "Има огромен проблем с хората, които ще се пенсионират. Това заяви на брифинг лидерът на БСП Корнелия Нинова по повод темата с новите пенсии. От 68 000 души, които се очаква да се пенсионират от 1 януари 2019 година,  и ще получат по-малки пенсии, обясни червеният водач.Волята на премиера е да има ощетени, смята Нинова. Хаосът започнал при реформата \"Калфин\", по думите й, когато на две стъпки е взето решението за пенсионната реформа.Още от 2015 година левицата обяснява защо не трябва да се приемат променените. Лидерът на червените показа стенограмите в годините по темата. И през 2015 г., както и през 2018 г. левите са били против.Според Корнелия Нинова ГЕРБ водят целенасочена политика в ощетяване на пенсионерите. Това било типично за тях. Противопоставят една група българи на друга група българи, изтъкна Корнелия Нинова. Нищо от предложенията на социалистите не е приемано в годините.Ние премиерско-волева република ли сме или парламентарна република, пита соцлидерът и отсече, че цари пълен хаос.Още преди приемането на закона трябвало да се види ефектът от неговото прилагане, а не това да се прави впоследствие.Остана управление на хаоса във всички сфери, така не може да се управлява държавата, смята лидерът на левите.Този хаос си има и цена, прогнозира и Драгомир Стойнев. Той заподозря . Искаме да разберем каква ще е цената на тази сделка, подчерта социалистът. Тази сделка била политическата цена за оцеляване на кабинета, по думите му. Това е сделката на годината, категоричен бе Стойнев.Левите настояват журналистите да присъстват на разговорите между  и преговорите да са открити за българското общество.Иначе левите никога не са участвали в сделки за осигуряване на кворума, увериха от БСП.", "date": "2019.03.19", "title": "Корнелия Нинова пита премиерско-волева република ли сме?"}
{"url": "https://news.bg/regions/podpisaha-dogovorite-za-nadzor-pri-stroitelstvoto-na-tunel-zheleznitsa.html", "text": "Подписаха договорите за строителен надзор при проектирането и строителството на тунел \"Железница\" на АМ \"Струма\", както и за пътните участъци преди и след съоръжението.Строителният надзор при проектирането и изпълнението на строително-монтажните работи на тунел \"Железница\" ще се изпълнява от \"План Инвест Железница\" ДЗЗД. В обединението участват: \"ПЛАН ИНВЕСТ ПЛОВДИВ\", \"ИНФРА ПРОЕКТ КОНСУЛТ\" ЕООД, \"Аскос 03\" ЕООД, \"СЪРЧ КОРПОРЕЙШЪН СРЛ\". Стойността на договора е 4 793 328.00 лв. с ДДС.Тунелът ще бъде с две отделни тръби за движение в посока. Дължината на всяка тръба ще е около 2 км. Съоръжението ще има всички необходими системи за енергоефективно осветление, вентилация, видеонаблюдение, пожароизвестяване и интелигентна система за управление на трафика. Ще бъде изграден и обслужващ тунелен път при южния портал на тунела откъм Симитли, площадка за хеликоптер и два моста над Суха река.Строителният надзор на отсечката преди тунел \"Железница\" в посока София - Кулата е възложен на ДЗЗД \"ТЕС Консулт\", в което са: \"СТРОЛ 1000\" АД, ТРИ-ЕС\" ЕООД и \"ЕКСПЕРТ ДЕСИЖЪНС\" ООД. Техният договор е за 719 739.6 лв. с ДДС. Участъкът е с дължина 720 м. Включва и обслужващ тунелен път при северния портал и мостово съоръжение.Консултантската услуга при проектирането и строителството на отсечката след тунел \"Железница\" ще бъде изпълнена от ДЗЗД \"ПЪТКОНСУЛТ 2000-КОНСУЛТ 64\", в което са: \"ПЪТКОНСУЛТ 2000\" ЕООД и \"КОНСУЛТ 64\" ООД. Техният договор е за 558 266.40 лв. с ДДС. Този участък е с дължина 1,4 км и включва още изграждането на селскостопански подлез, подпорна и укрепителна стена, отводнителни съоръжения, както и изграждане и реконструкция на инженерни мрежи.", "date": "2019.03.19", "title": "Подписаха договорите за надзор при строителството на тунел \"Железница\""}
{"url": "https://news.bg/politics/ot-bsp-ne-kazvat-ima-li-myasto-stanishev-v-evrolistata.html", "text": "Силвия Дюкенджиева ще е заместник-председател на Централната избирателна комисия (ЦИК) от квотата на БСП. Драгомир Стойнев ще я представи в зала. Това стана ясно от брифинга на БСП след заседанието на Изпълнителното бюро.Иначе ръководството на партията не пожела да каже има ли място президентът на ПЕС Сергей Станишев в листата на червените за ЕП или не. Пленумът щял да се произнесе.Корнелия Нинова не пожела да каже мнението си пред медиите. Партията е богата на личности и затова не трябва да се ограничава само с един човек. , заяви още лидерът на БСП по темата за обвиненията и сваления имунитет на водача на соцлистата. Според нея процесът срещу Йончева е политически.", "date": "2019.03.19", "title": "От БСП не казват има ли място Станишев в евролистата"}
{"url": "https://news.bg/int-politics/1-4-mln-uchenitsi-po-sveta-sa-uchastvali-v-stachkite-za-klimatichnite-promeni.html", "text": "Повече от 1,4 млн. млади хора по света са взели участие в училищните стачки за предприемане на спешни действия по отношение на климата. Това обявиха екоактивисти, цитирани от британския в. \"Гардиън\".Грета Тунберг, 16-годишната шведска ученичка, чийто самостоятелен протест миналия август предизвика глобалното движение, заяви: \"Доказахме, че има значение какво правиш и че никой не е твърде малък, за да промени нещата.\"Децата не влязоха в училище в петък в 2233 града в 128 страни, като демонстрации се проведоха от Австралия до Индия, Великобритания и САЩ, показват данните на сайта Fridays for the Future. Още стачки са планирани за 15 април. Учениците в България са \"пас\". Еял Вайнтрауб, 18-годишен ученик от Аржентина, който е взел участие в протестите, коментира: \"Достигнахме точка в историята, когато имаме технически капацитет за справяне с бедността, недохранването, неравенството и, разбира се, глобалното затопляне. Решаващите фактори за това дали да се възползваме от нашия потенциал ще бъдат нашият активизъм и международното ни единство.\"Стачките, вдъхновени от Тунберг, получиха масова похвала, като от ООН-жени изтъкнаха в \"Туитър\": \"Тя е доказателство, че трябва да се вслушваме в младото поколение за устойчиво бъдеще.\"Изпълнителният директор на международната неправителствена организация Oxfam Уини Бянима подчерта: \"Нашите деца излизат от училище, казвайки, че сме ги провалили. Това е вида яснота и енергия, от които се нуждаем сега.\"Обаче министрите на образованието във Великобритания и Австралия осъдиха стачките на учениците, а някои коментатори бяха критични. Маделин Грант, която преди е била част от мозъчния тръст Институт по икономически въпроси, попита: \"Колко любезно е да изливаш похвали върху децата, които фундаментално бъркат?\"Тунберг публикува отговор във \"Фейсбук\" към \"хората, които искат от нас да се върнем в училище\". \"Любимият аргумент тук в Швеция и навсякъде другаде е, че няма значение какво правим, защото всички сме прекалено малки, за да променим нещата. Но петък беше най-големият ден на глобални действия за климата според 350.org\", коментира тя.\"Хората продължават да ме питат \"какво е решението на климатичната криза\". Те очакват от мен да знам отговора. Това е пълен абсурд, тъй като няма \"решения\" в рамките на настоящите ни системи. Ние се нуждаем от съвсем нов начин на мислене. Политическата система, която вие (възрастни) създадохте, е центрирана изцяло върху конкуренцията. Вие мамите, когато можете, защото всичко, което има значение, е да печелиш. Това трябва да приключи. Трябва да започнем да си сътрудничим и да споделяме оставащите ресурси на тази планета по справедлив начин. Ние просто препредаваме думите на науката. Единственото ни изискване е да започнете да се вслушвате в тях и след това да започнете да действате.\"", "date": "2019.03.19", "title": "1,4 млн. ученици по света са участвали в стачките за климатичните промени "}
{"url": "https://news.bg/world/shef-na-bundestaga-poiska-poslanikat-na-sasht-da-bade-izgonen-ot-germaniya.html", "text": "Заместник-председателят на Бундестага призова посланикът на САЩ в Германия Ричард Гренел да бъде изгонен, след като разкритикува Берлин за отделяните средства за отбрана в съответствие с ангажиментите към НАТО, пише \"Политико\", позовавайки се на \"Шпигел\" и АФП.Волфганг Кубицки заяви, че външният министър на Германия \"трябва да обяви Ричард Гренел за персона нон грата незабавно\".Кубицки, който също е заместник-председател на Свободната демократическа партия, поиска експулсирането на посланика след критика на Гренел към бюджета на финансовия министър на Германия. Според Гренел недопустимо е Германия да не покрива целта на НАТО за отделяните разходи за отбрана.Според последния бюджетен план на Германия разходите за отбрана ще бъдат увеличени до 1,37% от БВП през следващата година. Целта на НАТО е страните членки да увеличат парите за отбрана до най-малко 2% от БВП до 2024 г.В официалния профил на американското посолство в Берлин в \"Туитър\" Гренел написа, че \"намаляването на вече неприемливия ангажимент за военната готовност е притеснителен сигнал за натовските съюзници на Германия\".Кубицки смята, че е недопустимо посланикът на САЩ още веднъж да се намесва в политически въпрос на суверенната федерална република.\"Ако американски дипломат действа като върховен комисар на окупационна сила, той ще трябва да разбере, че нашето търпение си има граници\", предупреди германският политик.Карстен Шнайдер от социалдемократите също изрази недоволството си: \"Дипломатически, господин Гренел е пълен провал. Цялото това нещо изглежда като поведение на непослушен ученик\".Гренел, който беше , пое управлението на мисията в Берлин през миналата година и оттогава на няколко пъти предизвика дипломатическо напрежение в Германия.", "date": "2019.03.19", "title": "Шеф на Бундестага поиска посланикът на САЩ да бъде изгонен от Германия"}
{"url": "https://news.bg/world/matematikata-na-sapunenite-mehurcheta-e-klyuch-kam-golemite-misterii-na-fizikata.html", "text": "Професор Карен Уленбек от Тексаския университет в Остин, САЩ печели една от най-реномираните награди за математика - наградата \"Абел\" за работата си върху \"минимални повърхности\", каквито са сапунените мехурчета, съобщава БиБиСи.Тя е първата жена, спечелила наградата от 530 000 паунда, създадена през 2002 година. Наградата е връчена от Норвежката академия на науките и в Осло.Председателят на комисията по награждаването, Ханс Мунте-Каас коментира, че работата й \"драматично промени математическия пейзаж\".\"Нейните теории са революционни за нашето разбиране за минималните повърхности, като например по-общи проблеми с минимизирането в по-големи измерения\", допълва той.Ежедневният пример за \"минимална повърхност\" е сапуненият мехур. Това е интересно от математическа гледна точка, тъй като се издърпва сапунения филм във формата на най-малката повърхност - перфектна сфера.Представянето и манипулирането на сапунените балони дава математическа възможност на изследователите да моделират поведението на физическо явление, като например електрическите полета.Математиката на проф. Уленбек дава на теоретичните физици инструментите, с които да се справят с някои от най-големите загадки, които изследователите се опитват да решат, като поведението на суб-атомните частици и обединението на електромагнетизма и ядрените сили.Както и нейната работа, проф. Уленбек е модел за подражание в своята област, коментира проф. Джим Халили, физик от университета в Съри.\"Младите математици не само знаят за нейната работа, но също така знаят как тя е работила, за да се опита да насърчи математиката и да насърчи младите жени да влязат в тази сфера\", допълва Халили.", "date": "2019.03.19", "title": "Математиката на сапунените мехурчета е ключ към големите мистерии на физиката"}
{"url": "https://news.bg/regions/burgas-na-pat-da-ostane-bez-ekskurzovodi.html", "text": "Туристическата камара в Бургас се оплака от недостиг на екскурзоводи, предаде БНР.По тази причина от бранша очакват много рекламации от чуждестранни туристи и от фирми.Регионалната туристическа камара в Бургас е започнала да провежда учебни туристически маршрути за студенти. Целта е да ги запознае на практика с работата на екскурзовода.Общо 20 са професионалните екскурзоводи, които членуват в браншовия съюз в Бургас. По думи на председателя на бургаската организация на екскурзоводите Кристалина Пирева обаче повечето от тях са над 55-годишни, а нови кадри няма.Тя посочва, че тази тенденция е от години. Има застаряване на хората, които работят тази професия, и се чувства недостиг и нежелание на по-младите хора, които са завършили туризъм или друга специалност, да влязат в нашата професия, обясни Пирева.Според нея това се дължи на факта, че става въпрос за сезонна професия. Работи се най-много по 5 месеца годишно, като по време на сезона екскурзоводите са много натоварени и работят по 14 и повече часа на ден.Пирева посочва и че липсват екскурзоводи с езици като полски, чешки или от скандинавската група.От своя страна председателят на регионалната туристическа камара в Бургас Иван Иванов е на мнение, че проблемите започват още от образователната система.Де факто ние нямаме специалност \"екскурзовод\", обясни той.", "date": "2019.03.19", "title": "Бургас на път да остане без екскурзоводи"}
{"url": "https://news.bg/regions/pensioner-izgorya-pri-pozhar-v-doma-si-v-targovishte.html", "text": "Възрастен мъж изгоря при пожар в дома си в Търговище, съобщиха от Областната дирекция на МВР.Инцидентът е станал около 23.00 часа в неделя. Огънят се разразил в жилищна постройка на бул. \"Трайко Китанчев\". 68-годишният мъж обгорял тежко и впоследствие починал.Тялото е откарано в МБАЛ-Търговище за аутопсия.При извършения оглед на местопроизшествието са установени изгорели дървена врата, 10 м проводници от ел. инсталацията и дървена закачалка. Все още се изясняват причините за инцидента.По случая е образувано досъдебно производство.", "date": "2019.03.19", "title": "Пенсионер изгоря при пожар в дома си в Търговище"}
{"url": "https://news.bg/world/mey-pishe-na-tusk-za-otlagane-na-brekzit.html", "text": "\"Даунинг стрийт\" 10 потвърди, че премиерът на Великобритания ще изпрати писмо на председателя на Европейския съвет Доналд Туск, с което ще поиска отлагане на Брекзит, пише \"Гардиън\".Говорителят на Тереза Мей потвърди, че министър-председателят ще пише на Туск с молба за отлагане на Брекзит, но говорителят не каза дали това ще се случи днес или утре. Също така отказа да коментира какво ще пише в писмото.През миналата седмица Мей обяви, че ще поиска кратко отлагане на Брекзит, ако депутатите прокарат сделката й преди срещата на върха на ЕС в четвъртък или по-голям отлагане, ако не ратифицират споразумението. Но вчера председателят на Камарата на общините Говорителят отказа да потвърди дали Мей ще се съобрази с решението.Министрите обсъдиха всичко това на среща на кабинета в продължение на 90 минути, разкри представителят на Мей.Междувременно \"Файненшъл таймс\" пише, че ЕС очаква да получи писмо от Мей още днес за отлагане на Брекзит до 30 юни.", "date": "2019.03.19", "title": "Мей пише на Туск за отлагане на Брекзит"}
{"url": "https://news.bg/int-economics/kiberataka-v-edna-ot-nay-golemite-aluminievi-tsentrali-v-evropa.html", "text": "Операторът на едни от най-големите алуминиеви централи в Европа премина към ръчни операции в своите топилни съоръжения поради кибератака, съобщава БиБиСи.\"Норск Хидро\", в която работят повече от 35 000 души в 40 страни, твърди, че нападението е започнало в понеделник вечерта и все още е в ход. Говорител коментира, че все още не може да потвърди пред какъв вид кибератака е изправена от фирмата.Уебсайтът на компанията в момента е изключен и се публикуват актуализации във Фейсбук. \"Информационните системи в повечето бизнес области са засегнати\", заявява компанията.Компанията обяснява, че цифровите системи в норвежките топилни фабрики са програмирани да осигурят ефективна работа на машините, но тези системи са изключени.\"Днес те са много по-зависими от компютърните системи, отколкото преди няколко години. Но има възможност да се върнат към методи, които не са толкова компютъризирани, така че можем да продължим производството\", допълва говорител.Фирмата допълва, че работи за ограничаване и \"неутрализиране\" на атаката.Държавната агенция за киберсигурност на Норвегия също помага на \"Норск Хидро\" да справи с инцидента.", "date": "2019.03.19", "title": "Кибератака в една от най-големите алуминиеви централи в Европа "}
{"url": "https://news.bg/finance/sindikatite-gotovi-da-izchislyavat-pensii-s-moliv-i-list.html", "text": "От синдикатите са притеснени от спекулативното боравене с данни за новия начин на изчисляване на пенсиите. Представители на КНСБ и \"Подкрепа\" взеха участие в спешна среща при премиера Бойко Борисов по темата за новата формула за изчисляване на пенсиите, която влезе в сила.Асия Гонева от КНСБ заяви, че е разочарована от интерпретациите на данните в НОИ. Те били симулативни, но се превърнали в спекулативни.Според нея има решение на проблема. Трябвало да се вземе предвид факторът на средния осигурителен доход, който влиза във формулата за изчисляване на пенсията.Изключително непрофесионални хора създали напрежението около пенсиите, заяви Гонева и порица медиите, че разпространяват спекулации.Синдикатите ще предложат конкретен текст, който да успокои обществото. Ще успокоим обстановката, увери Гонева. Една симулация се превърнала в спекулация, изтъкна отново тя.Президентът на КТ \"Подкрепа\" Димитър Манолов също заяви, че е смутен от чудовищните спекулации. И той се обяви за това да няма ощетени хора, които трябва да се пенсионират. Манолов е готов с калкулатор в ръка или с молив и лист да изчислява пенсии.", "date": "2019.03.19", "title": "Синдикатите готови да изчисляват пенсии с молив и лист"}
{"url": "https://news.bg/world/si-tszinpin-poiska-zasilvane-na-ideologicheskoto-obrazovanie-v-uchilishte.html", "text": "Президентът на Китай Си Дзинпин призова за засилване на идеологическото образование в училище, информира \"Ройтерс\".Китайските учители трябва да отговорят на \"лъжливи идеи и мисли\", когато се разпространяват в политическите и идеологическите класове, обяви той няколко седмици преди да се навърши 30 г. от студентските протести на площад \"Тянанмън\".Пекин води кампания срещу разпространението на \"западните ценности\" в образованието, особено в университетите. Органът за борба с корупцията към Китайската комунистическа партия е изпратил инспектори, за да наблюдават учителите за \"неуместни\" коментари в клас.На симпозиум за учителите по идеологическа и политическа теория в Пекин Си коментира, че партията трябва да възпитава поколения от таланти в подкрепа на лидерството и социалистическата система на Китай.\"Важно е постепенно да се открият и да се подобрят курсовете по идеологическа и политическа теория в началното, основното и средното училище, което е важна гаранция за обучение на бъдещите поколения, които са добре подготвени да се присъединят към социалистическата кауза\", подчерта Си Дзинпин.\"Идеологическите и политическите класове трябва да предадат преобладаващата идеология на страната и директно да отговорят на лъжливи идеи и мисли\", добави той.По-рано правителството призна, че политическото образование в университетите е остаряло, макар че министърът на образованието обяви през миналата година, че проблемът е оправен.\"Ние сме напълно уверени и способни да водим курсовете по идеологическа и политическа теория по-добре\", отбеляза китайският президент.\"Идеята за социализъм с китайски черти в нова ера трябва да бъде използвана за образоване на хората и за наставляване на учениците, за да засилят увереността си по пътя, теорията, системата и културата на социализъм с китайски черти и да засилят патриотизма\", призова Си Дзинпин.Курсовете и лекциите в университетите са особено затегнати и под контрола на правителството, което се страхува да не се повторят продемократичните протести от 1989 г., водени от студенти, които бяха смазани от армията.", "date": "2019.03.19", "title": "Си Цзинпин поиска засилване на идеологическото образование в училище"}
{"url": "https://news.bg/int-politics/severna-koreya-otzova-poslanitsite-si-v-kitay-i-oon.html", "text": "Посланикът на Северна Корея в ООН Ким Сон от септември насам се е завърнал в Пхенян, съобщава южнокорейската агенция \"Йонхап\", позовавайки се на източници.В информацията се добавя, че и посланикът на КНДР в Китай Джи Хе-рьон също се е завърнал заедно с посланика в ООН, както и още около десетима други дипломати.Държавната южнокорейска агенция повдигна въпроса за потенциална промяна в подхода на Северна Корея към преговорите със САЩ и други правителства.Срещата на върха между севернокорейския вожд Ким Чен-ун и американския президент Доналд Тръмп във Виетнам през миналия месец  без постигането на пробив по отношение на спорната ядрена програма на изолираната комунистическа държава.Режимът в Пхенян намекна през миналата седмица, че може да прекрати процеса изцяло и настоя международните санкции да бъдат отменени. Държавният секретар на САЩ Майк Помпео изрази надежда, че дискусиите ще продължат.", "date": "2019.03.19", "title": "Северна Корея отзова посланиците си в Китай и ООН"}
{"url": "https://news.bg/regions/remontirat-preasfaltirana-ulitsa-vav-varna.html", "text": "Режат част от новоположен асфалт на булевард \"Васил Левски\" във Варна, съобщи БНТ.Причините са забележки по новоизградената канализация там.Асфалтът на кръстовището на булевардите \"Васил Левски\" и \"Цар Освободител\" беше положен преди месец. Там е изградена и нова канализация, но заради лошо изпълнение се наложило асфалтът да бъде изкъртен, за да се направи ремонт.Хората се надяват този път ремонтът да бъде качествен. Пешеходците, които използват част от новоизградения тротоар, също недоумяват защо се кърти новият асфалт.От Община Варна заявяват, че след оглед на канализацията с камера е установен проблем с наклона. Това е наложило въпросният участък да бъде разкопан.Според общинската администрация грешката е отстранена за сметка на фирмата-изпълнител. Оттам уточниха, че строителните дейности все още не са приключили.Не става ясно защо огледът на канализацията не е направен преди полагането на асфалта.", "date": "2019.03.19", "title": "Ремонтират преасфалтирана улица във Варна"}
{"url": "https://news.bg/crime/dozhivoten-zatvor-za-severin-poiska-prokuraturata.html", "text": "Прокуратурата поиска доживотен затвор за Северин Красимиров, предаде БНТ.Днес държавното обвинение внесе в Окръжния съд в Русе обвинителния акт срещу него за убийството на телевизионната водеща Виктория Маринова през октомври миналата година.От обвинителния акт стана ясно, че срещу 21-годишния подсъдим са повдигнати три обвинения - за блудство, изнасилване и умишлено убийство, като престъпленията са извършени по особено жесток и мъчителен за жертвата начин.Днес прокуратурата поиска най-тежкото наказание за убиеца на Виктория Маринова - доживотен затвор без право на замяна.Говорителят на главният прокурор Румяна Арнаудова заяви, че екипът работил по разследването се е наложило да обори внушенията, че в България журналисти, които се борят срещу корупцията и извършват разследвания срещу корумпирани лица, биват убивани.Тя подчерта, че благодарение на професионализма и усърдието на екипа се е стигнало до разкриването на случая, който по думите ѝ е чисто криминален. Според Арнаудова тези внушения са злепоставили България за кратък период от време.Разследващият полицаи по случая обясни, че не са събрани никакви доказателства за трите престъпления, които да доказват, че имат връзка с професионалната реализация на жертвата.Разследващият подчерта, че разполагат с множеството доказателства като дрехите на Северин и вещи на убитата, които доказват твърденията по разследваната версия.Припомняме, на 7 октомври стана ясно, че административният директор и водещ на едно от предаванията на русенската телевизия TVN . на 10 октомври -осем часа след постъпило искане от българските власти. Той се е намирал в дома на майка си в германския град Щаде.Пред германските власти обвиняемият е признал за убийството на Маринова, но отказал да говори за каквото и да било сексуално посегателство върху нея.Извършителят е засечен въз основа на ДНК анализ, като данните са съвпаднали на 100% с намерените доказателства.Спрямо Северин  - за изнасилване и убийство.На 17 октомври той пристигна на летище \"София\" с полет от Хамбург, придружаван от  и Германия.Ден по-късно официално му бяха На 19 октомври преди началото на заседанието за разглеждане на мярката му за постоянно задържане под стража, той заяви пред медиите, чНа 20 ноември станаха ясни и резултатите от направената му с според които Северин е с лека умствена изостаналост, но е вменяем и е разбирал какво върши, така че може да носи наказателна отговорност.", "date": "2019.03.19", "title": "Доживотен затвор за Северин поиска прокуратурата"}
{"url": "https://news.bg/world/napadatelyat-ot-utreht-ne-se-poznava-s-zhertvite-si.html", "text": "Прокуратурата на Холандия съобщи, че няма индикации към момента заподозряният за стрелбата в Утрехт да е познат на жертвите, информира АП.Държавното обвинение поясни, че вероятно зад  стои терористичен мотив. Прокуратурата допълни, че естеството на атаката и открита бележка в автомобил ги кара да вярват, че зад нападението има терористичен мотив. Разследват се и други възможни мотиви.Властите съобщиха още, че е открито оръжие при задържането на 37-годишния Гьокмен Танъш.В съобщението се допълва, че трима души са пострадали сериозно, а други четирима са с леки наранявания.Холандската полиция задържа общо трима души.", "date": "2019.03.19", "title": "Нападателят от Утрехт не се познава с жертвите си"}
{"url": "https://news.bg/society/gotvyat-protest-sreshtu-zakrivane-na-rodilnoto-otdelenie-v-dupnitsa.html", "text": "Майки от Дупница излизат на протест срещу закриването на родилно отделение на общинската болница в града, информира БНТ.От ръководството на болницата посочват, че причината е намалената родилна дейност.През изминалата година в отделението в Дупница са родени 165 деца при норматив за съществуване на общинска болница 200 раждания на година. Намалелият брой раждания затруднява заплащането на персонала.Според лекарите в отделението обаче, проблемът е в липсата на квалифициран персонал като операционни акушерки.По думите на един от лекарите д-р Красимир Кръстев до тази ситуация се е стигнало след като повече от 2 години не е назначена операционна акушерка.Според ръководството на болницата, персоналът на родилното отделение няма да бъде съкратен, а лекарите и акушерките ще бъдат пренасочени към другите отделения.Майките са на мнение, че не искат да използват частни клиники, а да се запаи отделенеито в общинската болница, защото там им обръщали повече внимание.Председателят на Общинския съвет в Дупница Емил Гущеров е свикал среща с общинските съветници по спорния казус със съдбата на родилното отделение.Междувременно, в социалните мрежи граждани организират протест срещу закриването на болничното звено тази вечер пред сградата на общината.", "date": "2019.03.19", "title": "Готвят протест срещу закриване на родилното отделение в Дупница"}
{"url": "https://news.bg/world/signal-za-bomba-evakuira-ulitsa-do-britanskata-misiya-v-bryuksel.html", "text": "Улица в Брюксел, където се намира мисията на Великобритания в ЕС, е отцепена от полицията в отговор на сигнал за бомба, съобщават медии.Сградите на Европейската комисия и Европейския съвет са в близост до улицата. Около 40 души са евакуирани от сградата на Европейската комисия.Говорител на пожарната служба в белгийската столица съобщи, че са изпратени пожарникари, след като \"фирма е получила сигнал, че ще бъде взривена бомба\".АП съобщава, че бомбата е изпратена до компания, свързана с ЕС. Говорител на полицията обяви, че тази сутрин е отправена \"заплаха за бомба по телефона\" към консултантска фирма, свързана с Европейската комисия.По-късно полицията съобщи, че не е открита бомба при претърсването.", "date": "2019.03.19", "title": "Сигнал за бомба евакуира улица до британската мисия в Брюксел"}
{"url": "https://news.bg/crime/haskovskiyat-sad-razreshi-ekstraditsiya-v-turtsiya-na-kyurd-obvinen-v-terorizam.html", "text": "Състав на Окръжния съд в Хасково постанови екстрадиция в Турция на киргизстански гражданин от кюрдски произход. Мъжът е обвинен от властите в югоизточната ни съседка в тероризъм, пише \"24 часа\".36-годишният Рустем Юзбаши е издирван от прокуратурата в град Диджле, провинция Диарбекир с червена бюлетина чрез Интерпол за случай от 2006 година. Според обвинението той е поставил взривно устройство в населено място в Турция до границата с Ирак. Юзбаши е снабдявал с боеприпаси и взривове терористична групировка. По случая с взривното устройство имало свидетел.Юзбаши бе установен в България по време на престоя му в Центъра за мигранти в Бусманци. Установено е съвпадение на дактилоскопични отпечатъци и снимка в средата на януари 2019 година. Преди това той влязъл нелегално у нас като бежанец, след което започнала процедура по признаване на хуманитарен статут.Юзбаши заяви в съдебна зала, че не е терорист, че не е участвал в атентати и че е преследван заради кюрдския си произход. Той не желае да бъде екстрадиран.По време на съдебното заседание присъства и дипломат от Генералното консулство на република Турция в Пловдив.Решението може да бъде обжалвано или протестирано пред Пловдивския апелативен съд.", "date": "2019.03.19", "title": "Хасковският съд разреши екстрадиция в Турция на кюрд, обвинен в тероризъм"}
{"url": "https://news.bg/regions/haskovsko-selo-bedstva-treti-den-bez-voda.html", "text": "Трети ден хасковското село Въгларово е без вода заради авария, предаде Нова телевизия.Местните разказват, че това се случва често заради старите водопроводи.От ВиК дружеството обясниха, че са възникнали няколко аварии, като едната от тях е на главен водопровод. Заради почивните дни пък нямало как Регионалната здравна инспекция да се съгласува с общината, за да се изпрати водоноска в селото.Безводието се отразява най-сериозно в детската градина. Причината е, че на персонала се налага да носи кофи с вода от кладенец, който се намира на десетина метра от сградата. Една от помощник-възпитателките сподели, че често изпадат в подобна ситуация и никога от ВиК не са осигурявали водоноска.В местния магазин минералната вода е по-търсена от хляба, разказва продавачката. Причината е, че дори когато има вода, местните не я пият, защото миришела и не била годна за консумация.", "date": "2019.03.19", "title": "Хасковско село бедства трети ден без вода"}
{"url": "https://news.bg/int-politics/bibisi-foriyn-ofis-proizvezhda-falshivi-novini-prez-studenata-voyna.html", "text": "Британски правителствени служители са подправили документи, за да произвеждат \"фалшиви новини\" по време на Студената война, показват нови разсекретени документи, съобщава БиБиСи.Отделът за информационни изследвания (ИРД) е тайната пропаганда на \"Форийн офис\" - външното министерство. В продължение на 30 години те подхранват информацията за журналистите и имат свои информационни агенции.Почти 2000 от нейните досиета са прехвърлени в Националния архив от началото на 2019 година. Файловете обхващат началото на 60-те години - разцвета на ИРД, когато са наети между 400 и 600 души, според Пол Лашмар, автор на \"Британската тайна пропаганда война\".През 1978 г. Лашмар е част от екип от журналисти, които разкриват съществуването на ИРД, като това е първият случай, в който са изобличени фалшиви документи и новини.Екипите са финансиран от т.нар. \"Тайно гласуване\" - където са използвани правителствени средства, които не са предмет на парламентарен контрол. Част от проекта включва работа в чужбина, но също така се предоставя информация на академици и кореспонденти, базирани в Лондон.Сред разсекретените файлове са списъци на доверени журналисти. През 1960 г. това е и Нил Ашерсън - млад репортер във вестник \"Наблюдател\", който е представен пред ИРД от Едуард Кранкшоу, на по-старши специалист по въпросите за СССР.\"Бях отведен в лондонски клуб и имахме един доста хубав обяд с Едуард, аз и този джентълмен. След като бях разгледан и тестван ... ми беше позволено да получа бюлетина с новини от източноевропейския продукт\", спомня си Ашерсън.Информацията от ИРД е доставена на ръка и се третира като тайна, но \"много бързо открих, че е напълно безполезна\", тъй като съдържа \"остаряла, много остаряла\" новина, а анализите за \"детски\", допълва той.Лашмар обяснява, че служителите на ИРД се \"наслаждавали на играта\", състезавайки се с другата страна. Една сложна схема включваше фалшифициране на прессъобщения от Световната федерация на демократичната младеж (СФДМ), подкрепяна от комунистите, базирана в Будапеща, допълва той.През 1963 г. африкански студенти в България правят международни новини. Множество хора напускат страната, претендирайки за расова дискриминация и ИРД решава да използва това за \"засилване на възмущението ... срещу страните от блока\".На фалшива бланка, ИРД разпространява прессъобщение до стотици вестници и хора, формиращи общественото мнение - изпращайки съобщенията чрез британската дипломатическа поща, което означава, че ще имат правилното пощенско клеймо.В прессъобщението - препечатано изцяло от информационна агенция в Занзибар - е включено обидно изявление, че африканците \"излизат от тъмнината на джунглата, (те) не са били в състояние да разберат, че храната, горивата и дрехите не са свободно достъпни ...\"Африканските студенти са бесни, нигерийският студентски съюз коментира, че това е декларация за \"бяло превъзходство\".Няколко седмици по-късно СФДМ настоява, че това е фалшива новина.Повечето от усилията на ИРД са съсредоточени върху чуждестранни новини, но понякога те оперират и в Обединеното кралство. През 1962 г. лейбъристкият депутат за Islington North, Гари Рейнълдс, моли за тяхната помощ.Той се страхува, че местната партия на труда е погълната от \"добре организирана група от крайно леви недоволни, вероятно последователи на Троцки\" и иска ИРД да намери всякаква информация за лицата.ИРД се обръща към службите за сигурност, които съобщават, че Дороти Хейуърд е била член на Революционната комунистическа партия през 1947 г ., че Сидни Любин е одобрил кандидат за комунистически съвет през 1951 г . и че Франсис Дън е разпространил бюлетин на Троцки.Тази информация е \"малко скучна\", пише служител на ИРД, чието разочарование предполага, че е очаквал повече информация. Въпреки това той я предава на Рейнълдс, който остава депутат до 1969 година.Не е известно какво въобще се е случило с хората посочени от ИРД. Документите показват, че ИРД произвежда и разпространява изявления от Международния институт за мир във Виена - няколко пъти.Също така си измислят плакати от Международния съюз на студентите, които заменят съкращението \"САЩ\" с китайски йероглифи, за да превърнат антиамериканската ядрена кампания в антикитайска.Това е първият път, в който се разкриват собствени фалшификации на ИРД. По това време ИРД иска да подчертае фалшивите документи, произведени от комунистите. Известно е, че те са плодотворни: в един момент между африканските лидери се разпространяват фалшиви британски документи.В Северна Корея и Източна Германия такива фалшификати са произведени в промишлен мащаб, според наскоро публикувани документи.\"Трябва ли една демокрация тайно да създава фалшив или подправен материал? Не. Ако тоталитарните манипулират нещата ... това не означава, че трябва да следваме този пример\", коментира Лашмар пред БиБиСи.", "date": "2019.03.19", "title": "БиБиСи: Форийн офис произвежда фалшиви новини през Студената война"}
{"url": "https://news.bg/int-politics/aviobaza-sas-samoleti-na-strashniya-sad-potopena-v-sasht.html", "text": "В американския щат Небраска е била наводнена военната база \"Офат\". Това обяви командирът на 55-ото крило на американските военновъздушни сили полковник Майкъл Манион, цитиран от американските медии.Инцидентът е станал заради рязкото покачване на водното равнище на реките Мисури и Плат.\"Водата остава на едно и също равнище в продължение на 12 часа. Не очакваме водата да се надигне, но сме в готовност\", изтъкна полковникът в съобщение в профила си във \"Фейсбук\".Той добавил, че заради наводненията са били евакуирани 20 сгради в авиобазата.Отбелязва се, че авиобазата ще възобнови работата си по-късно през деня.Авиобазата \"Офат\" е една от най-важните за американската армия, тъй като в нея са дислоцирани самолети Boeing E-4B Nightwatch, които също така са известни като \"самолети на страшния съд\". Те са предназначени за правителството и военното командване на САЩ в случай на ядрена война, в която наземните структури ще бъдат унищожени.В базата също така се намира най-новият подземен бункер, от който се осъществява управлението на ядрените оръжия на САЩ.", "date": "2019.03.19", "title": "Авиобаза със \"самолети на страшния съд\" потопена в САЩ"}
{"url": "https://news.bg/crime/zaloviha-37-godishna-dzhebchiyka-otkradnala-pensiyata-na-mazh-s-uvrezhdaniya.html", "text": "Задържаха 37-годишна джебчийка, откраднала 300 лв. пенсия от джоба възрастен мъж в село Лесово, съобщават от МВР.Потърпевшият имал загуба на говор след претърпян инсулт. С помощта на неговите близки станало ясно, че кражбата е извършена малко след като възрастният мъж е получил пенсията си.Полицаите прегледали записите от охранителните камери и установили, че мъжът е бил заговорен от група жени в центъра на града. Докато отвличали вниманието му, една от тях ловко извадила парите от джоба на якето му.Малко след това извършителката е установена и задържана за 24 часа. Тя е криминално проявена.37-годишната жена направила пълни самопризнания за деянието си, като след това сумата е върната на потърпевшия.", "date": "2019.03.19", "title": "Заловиха 37-годишна джебчийка, откраднала пенсията на мъж с увреждания "}
{"url": "https://news.bg/world/merkel-do-poslednata-minuta-shte-se-borya-za-plaven-brekzit.html", "text": "Канцлерът на Германия Ангела Меркел обеща да работи до \"последната минута\" за осигуряване на споразумение за плавно напускане на ЕС от страна на Великобритания, съобщават медии.Европейският съюз трябва да реагира на всички желания на Обединеното кралство, така че споразумението за Брекзит да се приеме от британските депутати, подчерта тя. След като Великобритания напусне блока, Берлин иска запазване на добри отношения между Лондон и Брюксел, добави канцлерът, след като беше запитана дали ще одобрят евентуално отлагане на Брекзит.Британският министър за Брекзит Стивън Баркли заяви по-рано, че трето гласуване на сделката за Брекзит в парламента е малко вероятно, след като вчера председателят на Камарата на общините Джон Бъркоу поиска съществени промени в документа. Първоначално гласуването беше предвидено да се проведе преди срещата на върха на ЕС в четвъртък. Малка е вероятността премиерът Тереза Мей да предложи нещо ново на европейските лидери преди срещата.Междувременно \"Блумбърг\" съобщава, позовавайки на източници от ЕС, че е малко вероятно да бъде финализирано отлагане на Брекзит на срещата на върха в четвъртък. Вероятно ще стане дни преди 29 март. Планът е да се позволи на Мей да се опита да прокара сделката в парламента през следващата седмица.", "date": "2019.03.19", "title": "Меркел: До последната минута ще се боря за плавен Брекзит"}
{"url": "https://news.bg/crime/do-2-mesetsa-prokuraturata-reshava-za-otkradnatite-plochki-v-karabunar.html", "text": "Пазарджишката районна прокуратура разследва опит за кражба на тротоарни плочки, съобщиха от прокуратурата.Припомняме, обвиняеми за това деяние са  и сина му. Джонев е председател на БСП-Карабунар. Двамата бяха арестувани за 24 часа.Случаят е от 6 март 2019 г., в село Карабунар, област Пазарджик. Тогава с товарен автомобил, марка \"Форд Транзит\" и кирка, е направен опит за отнемане на 93 броя тротоарни плочки, 202 броя гранитни павета и един бордюр. Вещите са собственост на община Септември, област Пазарджик. Според обвинението, опита за кражба е станал без съгласието на собственика.До момента е установено, че на 6 март 2019 г., при извършване на текущ ремонт на улица в село Карабунар, област Пазарджик, има опит за отнемане на плочки, павета и бордюр. Те били натоварени в товарния автомобил и оставени в частен дом в селото, откъдето са иззети и приложени като веществени доказателства.Предстоят разпити на свидетели, изготвяне на експертизи, сред които оценъчна, и др. Досъдебното производство се води по общия ред, като срокът за приключването е двумесечен.", "date": "2019.03.19", "title": "До 2 месеца прокуратурата решава за откраднатите плочки в Карабунар"}
{"url": "https://news.bg/politics/prezidentat-nasrochi-data-za-evroizborite.html", "text": "Президентът Румен Радев насрочи дата за изборите за членове на Европейския парламент от България, съобщават от пресцентъра на президентството.В свой указ той посочва, че те ще се състоят на 26 май.", "date": "2019.03.19", "title": "Президентът насрочи дата за евроизборите"}
{"url": "https://news.bg/regions/s-nadpisi-osamna-ofisat-na-fondatsiya-plovdiv-2019.html", "text": "С надписи осъмна тютюневият склад, където е офисът на фондация \"Пловдив 2019\". Върху стената, зад която заседава щабът на културната ни столица имаше надпис: \"\".Сигналът за вандалския акт е подаден в полицията и в Общината, съобщиха от БНР.Вероятната причина за случилото се е финансираният от фондацията проект \"Балканска гордост\", който представя фотографии, артефакти и аудио-визуални инсталации от прайд шествията в големите балкански градове, включително в София.Автор на проекта е фондация \"Глас\", която организира гей парада в София.Именно този проект бе причина от ВМРО и от БСП да поискат оставката на артдиректора на \"Пловдив 2019\" Светлана Куюмджиева.Припомняме, от 12 януари Пловдив и италианския град Матера станаха европейска столица на културата. Ротационното председателство в културната сфера е за една година.", "date": "2019.03.19", "title": "С надписи осъмна офисът на фондация \"Пловдив 2019\""}
{"url": "https://news.bg/regions/roditeli-nedovolstvat-ot-lipsata-na-zanyatiya-i-tormoz-v-stolichnoto-203-to-uchilishte.html", "text": "Родители на ученици от столичното 203-то училище \"Свети Методий\", се оплакват от липса на нормален учебен процес и тормоз върху децата, съобщи bTV.Една от майките разказва, че след първия месец от началото на учебната година децата са започнали да се оплакват, че има часове, в които не се прави нищо.По думите ѝ даже имало клип как в час по английски се танцува кючек.Директорката на училището Таня Трапова обаче твърди, че въпросният клип не е заснет по време на час, а в междучасието. Въпреки това тя е наказала учителката, която също се вижда на клипа.Майката се оплаква още и от отправени от учителката към дъщеря ѝ чрез съобщения във \"вайбър\".Директорката е на мнение, че случая трябва да се разгледа, защото не е ясно дали учителката е писала тези неща. Тя поясни още, че родителите е трябвало да я уведомят за проблемите и тогава да се разгледа случая.По думите на майката, тя е уведомила директорката за тормоза над дъщеря ѝ. Имало и служител от детска педагогическа стая.", "date": "2019.03.19", "title": "Родители недоволстват от липсaта на занятия и тормоз в столичното 203-то училище"}
{"url": "https://news.bg/world/uchenik-napadna-s-nozh-uchiteli-v-oslo.html", "text": "Нападател с нож рани четирима служители в училище в столицата на Норвегия, съобщава \"Индипендънт\". Нападателят е задържан и мотивите се изясняват, коментира полицията.Четирите жертви, всички служители в училище \"Бринсенг\" в източната част на Осло са отведени в болница с леки наранявания. Полицията е повикана около 8 и 30 часа местно време и пристига след 10 минути. Училището не коментира ситуацията пред норвежките медии, въпреки запитванията.Свен Кристиан Ли от полицейското управление в Осло допълва, че по първоначална информация става въпрос за инцидент с ученик, който заплашва учител. \"Все още сме на мястото на инцидента с няколко патрули и провеждаме разпит на свидетели\".\"Арестувано е много младо момче. Не мога да кажа нищо повече или в кой клас е. Арестът е в училището\", допълва Ли.Миналогодишно проучване на норвежката образователна асоциация установява, че един от петима учители е жертва на насилие през последните 12 месеца.", "date": "2019.03.19", "title": "Ученик нападна с нож учители в Осло"}
{"url": "https://news.bg/health/naselenieto-u-nas-se-topi-a-broyat-na-operatsiite-raste.html", "text": "Въпреки намаляването на населението, броят на операциите у нас се увеличава. Не всички лечебни заведения, в които те се осъществяват обаче, отговарят на изискванията за минимален обем дейност. Това показват анализите на \"Индекс на болниците\" по три основни хирургични дейности в страната - неврохирургия, кардиохирургия и ортопедия. Данните са за 2018 г. и отразяват финансираните случаи на лечение от НЗОК.За година операциите в областта на неврохирургията в страната са се увеличили с 1176. Общо 14 015 интервенции са били осъществени в 115 лечебни заведения през 2018 г. спрямо 12 839 в 116 клиники през 2017 г. В тях влизат операции по шестте основни клинични пътеки в тази област - при травми на главата, онкологични заболявания, гръбначни проблеми, както и на черепно-мозъчните нерви.Случаите в лечебните заведения са достигнали 28 086, което е с 1 603 повече.Тези от тях, при които се е наложило повторно лечение през миналата година, са били 1839, т.е. процентът на рехоспитализациите е бил 6.5%.Въпреки високия брой на лечебните заведения, които имат договор с неврохирургични отделения, само в 12 от тях се осъществяват високотехнологични операции на главата. Те са концентрирани в София, Пловдив, Варна, Плевен и Панагюрище. Големи гръбначни операции също се извършват на малко места - в общо 26 болници.Основната част от дейността на останалите лечебни заведения е фокусирана в консервативното лечение на травми на главата и интервенции при проблеми на черепномозъчните нерви. Въпреки медицинските стандарти броят на операциите, осъществявани по различните клинични пътеки в болниците, варира от 1 до над 1000.За година у нас са се увеличили и ортопедичните операции.От 75 180 през 2017 г. през миналата те са достигнали 76 559. В тях влизат всички интервенции на долен и горен крайник, както и алопластиките. Броят на болниците, в които те са извършени, нараства от 95 на 98.Най-големите интервенции на долен крайник се осъществяват в 39, а на горен - в 34 лечебни заведения.Анализът на \"Индекс на болниците\" показва, че и в тази сфера въпреки изискванията на медицинските стандарти обемът на дейността на лечебните заведения е изключително неравномерен. В отделните клиники той варира от 1 операция по някои клинични пътеки за цяла година до над 1000.Броят на рехоспитализациите през миналата година в областта на ортопедията е бил 9204 (12% от всички случаи).Ръст се отчита и в броя на кардиохирургичните операции при възрастни в страна. От 6000 през 2017 г. през миналата година те са станали 6276.Няма промяна в лечебните заведения, в които са се извършвали - техният брой остава 10. От общия брой на интервенциите обаче над 50% са се осъществили само в три от болниците в София и Пловдив.И тук не всички лечебни заведения отговарят на изискванията за минимален обем интервенции на година.", "date": "2019.03.19", "title": "Населението у нас се топи, а броят на операциите расте"}
{"url": "https://news.bg/int-politics/rusiya-izklyuchva-unishtozhavane-na-raketite-9m729-otgovaryali-na-dogovora.html", "text": "Русия няма да унищожи своите ракетни комплекси 9М729, които според Вашингтон са в нарушение на Договора за ликвидиране на ракетите със среден и малък обсег. Това обявиха от руското външно министерство, цитирани от руските медии.\"Ние не можем да предприемем унищожаване на нашата ракета 9М729, за която Вашингтон безпочвено смята, че нарушава договора\", настояха от руското ведомство.Според министерството САЩ активно разработват ракетни системи със среден обсег, а Русия трябвало да бъде готова за потенциалното разполагане на такива системи от страна на Вашингтон.Руското външно министерство също така подчерта, че удължаването на друг договор за контрол върху въоръженията - Нов СТАРТ, ще бъде в интерес на цялата международна общност.\"За съжаление Вашингтон предпочита да създава атмосфера на несигурност, изпращайки негативни сигнали за възможността за удължаване\", коментираха от руското външно ведомство.САЩ многократно заявиха, че Русия нарушава договора, като извършва изпитания на ракетите 9М729 (SSC-8 според класификацията на НАТО) в обхвати, забранени от договора от 1987 г. Русия отрича обвиненията, настоявайки, че максималният обхват от 480 км е в съответствие с изискванията на Договора за ликвидиране на ракетите със среден и малък обсег.На 2 февруари  по договора и започнаха процеса по оттегляне, който ще приключи в рамките на шест месеца, освен ако Москва не влезе в съответствие с договора. В същия ден руският президент Владимир Путин отрече обвиненията, като обяви, че  по договора в отговор на решението на САЩ.", "date": "2019.03.19", "title": "Русия изключва унищожаване на ракетите 9М729, отговаряли на договора"}
{"url": "https://news.bg/crime/otkriha-tyalo-na-58-godishen-mazh-v-stantsionnata-gradina-v-stara-zagora.html", "text": "Откриха труп на мъж в Станционната градина в Стара Загора, северно от бул. \"Славянски\", съобщават от МВР.Тялото е намерено вчера в 17:54 ч., а сигнал е подаден в Първо РУ - Стара Загора.При извършения оглед е установено, че смъртта му е настъпила в резултат на прободна рана в областта на гърдите.По информация на Нова телевизия според една от версиите става въпрос за самоубийство.  ", "date": "2019.03.19", "title": "Откриха тяло на 58-годишен мъж в Станционната градина в Стара Загора"}
{"url": "https://news.bg/regions/fandakova-otkaza-da-prieme-remonta-na-gradinkata-do-sofiyskiya-universitet.html", "text": "Кметът на София Йорданка Фандъкова отказа да приеме ремонта на градинката \"Свети Климент Охридски\". Причината е, че изпълнителите не са отстранили установените дефекти.Пред медии кметът заяви, че в Столична община е получено писмо от фирмата изпълнител с искане проектът да бъде приет.Това означава, че ремонтът е приключил, а е очевидно, че не са готови, заяви Фандъкова. Според нея искането за приемане е \"търсене на начин да се оправдаят за санкциите, които в последствие ще бъдат наложени\". Как обаче ще стане това, Фандъкова не обясни, но се закани, че такова нещо няма да допусне.Веднага след получаването на писмото е направена проверка от страна на главният архитект Здравко Здравков.Той заяви, че е установил разминаване на фугите, нивата, както и монтирани елементи не са подменени.Това е поредният случай на некачествен ремонт в столицата.Припомняме, близо половин година продължи  на столичната ул. \"Граф Игнатиев\". Проблем имаше и с Софиянци възроптаха и срещу заплануван ", "date": "2019.03.19", "title": "Фандъкова отказа да приеме ремонта на градинката до Софийския университет"}
{"url": "https://news.bg/crime/shefat-na-noi-silistra-otricha-obvineniyata.html", "text": "\"По никакъв начин не съм злоупотребявал с власт и не съм извършвал престъпления\". Това заяви шефът на НОИ-Силистра и баща на певицата Тита Милен Пенчев пред Апелативния специализиран наказателен съд, който днес трябва да реши дали да измени наложената му мярка за неотклонение \"задържане под стража\" в по-лека.Пенчев заяви още, че не смее да се изказва подробно по делото, защото имало много свидетели, които са срещу него. Шефът на НОИ-Силистра посочи, че ще свидетелства пред съда по обвиненията, тъй като иска да се чуе и неговата дума.Пенчев се е стремял всички преписки да бъдат предоставяни на компетентните органи. Освен това заяви, че имотите му не са толкова, колкото се пишело в медийното пространство.Аргумент за искането му на по-лека мярка за неотклонение са условията в ареста и неговото здравословно състояние.Очаква се решението на съда по-късно днес.Припомняме, че спецпрокуратурата разкри подробности около акцията. Стана ясно, че На 8 март срещу злоупотреби с издаване на ТЕЛК решения и източване на НОИ.След това , като за разпит бе отведен и директорът на клона на НОИ в Силистра Милен Пенчев.Според финансовия министър Владислав  Бившият социален министър Иван Нейков пък определи аферата в НОИ-Силитра като  ", "date": "2019.03.19", "title": "Шефът на НОИ-Силистра отрича обвиненията"}
{"url": "https://news.bg/society/pochina-bivshiyat-obrazovatelen-ministar-igor-damyanov.html", "text": "Почина бившият образователен министър доц д-р Игор Дамянов. Той бе министър в кабинета на НДСВ, пише \"24 часа\".В едно от становищата си през 2003 г. : \"Крайно време е да си изясним философията на българското висше образование, и то не като нещо отделно от . Между тях трябва да има неразривна връзка.\".Игор Дамянов бе роден в Лом на 1 август 1953 г. Средното си образование е завършил в София. Завършил история в СУ \"Климент Охридски\", а от 1985 г. е доктор по история.От ноември 1978 г. е преподавател в катедра \"Международни отношения\" в Университета за национално и световно стопанство (УНСС), а от 1991 г. - редовен доцент по \"Нова и най-нова обща история\" към същата катедра. Чете лекции по история на международните отношения, политическа история на Европа и САЩ и история на Балканските страни.От 1996 до 1999 г. е зам.-декан на факултет \"Международна икономика и политика\". В този период ръководи и дирекция \"Бакалавърска степен на обучение\". През ноември 1999 г. е избран за първи зам.-ректор на УНСС, отговарящ за учебната работа.От март 2001 г. става директор на Центъра по публична администрация към Института за следдипломна квалификация при УНСС.", "date": "2019.03.19", "title": "Почина бившият образователен министър Игор Дамянов"}
{"url": "https://news.bg/regions/politsiyata-razsledva-sluchay-na-agresiya-sreshtu-bezdomna-kotka-v-radomir.html", "text": "За пореден случай на агресия срещу животно алармираха от bTV.Охранителни камери пред магазин в Радомир са записали случай, при който мъж удря и рита бременна котка.Свидетели разказват, че бездомното животно било много гальовно и от няколко месеца обикаляло около магазина.След бруталната агресия котката била в тежко състояние - с травма на коремната област и сериозен кръвоизлив. Била оперирана по спешност и към момента е стабилизирана. Тя обаче е загубила котетата, които е носила.Ветеринарният лекар, поел грижите за нея, обясни, че следващите интервенции са с цел животното да се запази от преживения шок.Хората, които работят в магазина, събират пари за нейното възстановяване.Полицията все още разследва случая. Агресорите, които са записани от камерите, не са криминално проявени. Ако бъдат признати за виновни, могат да получат до 3 г. затвор и глоба между 1000 и 5000 лв.", "date": "2019.03.19", "title": "Полицията разследва случай на агресия срещу бездомна котка в Радомир"}
{"url": "https://news.bg/world/bolsonaru-podpisa-sdelka-sas-sasht-za-izstrelvane-na-sateliti-ot-brazilska-voenna-baza.html", "text": "Президентът на Бразилия Жаир Болсонару подписа сделка с американците за изстрелване на сателити на САЩ от бразилска военна база. По време на визитата си във Вашингтон Болсонару поиска топли отношения с държавния глава на САЩ, информира АФП.Днес бразилският лидер ще се срещне с Доналд Тръмп в Белия дом. Това е първото официално посещение на Болсонару в чужбина от встъпването му в длъжност по-рано тази година.Бразилия подписа споразумение с американски компании за изстрелване на сателити от базата \"Алкантра\" в северния бразилски щат Мараняо.\"Трябва да благодарим на Бог за наскоро променената идеология в Бразилия\", каза Болсонару пред търговската камара на САЩ.\"Ние искаме да имаме велика Бразилия, както Тръмп иска да направи Америка велика\", подчерта той.\"Алкантра\" е идеалното място, тъй като се намира до Екватора, с което намалява горивото с 30%. Бразилия се надява да спечели дял от пазара за милиарди долари, докато се конкурира с космическия център \"Куру\" в Френска Гвиана.Но сделката трябва да бъде одобрена от Конгреса на Бразилия, който блокира подобно споразумение при бившия президент Фернандо Енрике Кардосо на основата, че страната ще изгуби суверенитета в полза на САЩ.Министърът на науката и технологиите на Бразилия Маркос Понтис - първият астронавт на страната, сравни предложението за статута на базата с хотел.\"Представете си, че внасяте технология в стаята си. Притежавате ключовите и аз, собственикът на хотела, мога да ви пусна, ако реша\", каза той.Болсонару се надява САЩ да увеличат инвестициите в латиноамериканската страна.Бразилският лидер обяви, че ще разговаря с Тръмп за ситуацията във Венецуела.По-рано Болсонару направи необичайна визита в централата на ЦРУ, където са били обсъдени международни въпроси, свързани с региона, информира АП.Той е в САЩ за разширяване на търговията и засилване на дипломатическите отношения между двете най-големи икономики в Западното полукълбо.", "date": "2019.03.19", "title": "Болсонару подписа сделка със САЩ за изстрелване на сателити от бразилска военна база"}
{"url": "https://news.bg/world/malayziets-e-arestuvan-na-letishte-v-indiya-za-kontrabanda-na-choveshki-embrion.html", "text": "Малайзийски гражданин е хванат с ембрион в контейнер, индийските власти разследват контрабанда, след като открили живия човешки ембрион в куфар на летището в Мумбай, съобщава БиБиСи.Задържаният признава, че това не е първият път, когато внася контрабандни ембриони в Индия, след което насочва властите към елитна клиника за ин витро в града. Клиниката категорично отрича всякакво участие, като твърди, че е \"натопена\".Контрабандистът твърди, че пренася ембрионите в клиниката, а според \"Таймс оф Индия\" са намерени и текстови съобщения, подкрепящи твърдението му.Д-р Горал Ганди, ембриолог, ръководител на клиниката, обяснява, че това не е вярно, а нейният адвокат Кантавала допълва пред съда, че това е \"конспирация, скалъпена от лица, които могат да включват и конкуренти\".Ин витро е все по-популярна практика в Индия през последните години. Ембрионите могат да бъдат замразени и съхранявани в продължение на няколко години, като някои хора ги даряват на други потенциални родители.Независимо от това е незаконно да се внасят ембриони в Индия без разрешение от Индийския съвет по медицински изследвания.", "date": "2019.03.19", "title": "Малайзиeц е арестуван на летище в Индия за контрабанда на човешки ембрион"}
{"url": "https://news.bg/politics/kursove-za-maykite-bez-obrazovanie-do-45-godishna-vazrast-predlagat-ot-bsk.html", "text": "От Българската стопанска камара (БСК) предлагат всички майки до 45-годишна възраст, които са без начално и основно образование и базова професионална квалификация, да бъдат обхванати в курсове за ограмотяване и/или повишаване на квалификацията. Това е едно от предложенията в становището на Камарата до председателя на социалната комисия в парламента Хасан Адемов.Становището е насочено и към вицепремиера по демографската политика Марияна Николова и до министъра на труда и социалната политика Бисер Петков. То е по проект за промени в Закона за социалното подпомагане, внесен от депутата от ОП Искрен Веселинов и група народни представители.Българската стопанска камара подкрепя необходимостта от съществени промени в и и обвързването им с участие в различни форми на ограмотяване, придобиване на начално и основно образование, и професионална квалификация, се казва в становището.Същевременно от БСК предлагат от обвързването на месечни социални помощи с полагане на общественополезен труд и курсове за обучение да отпаднат жените в майчинство, които нямат статут на трайно безработни лица, но за които са оценени съответни образователни и квалификационни потребности.Мотивът на Камарата е, че според изследвания на Международната организация на труда (МОТ) публичните разходи за образование на жените-майки, особено на тези с т. нар. ранни раждания, са инвестиции с най-висока социална и икономическа обществена възвращаемост.В същото време от БСК изтъкват, че трябва да бъдат осигурени и необходимите бюджетни и човешки ресурси за дневната грижа за отглежданите деца по време на участие на техните майки в образователни и квалификационни курсове. Те трябва да са в центрове или \"други подходящи сгради, осигурени от общините\".От Камарата искат да бъде определена и минимална възраст на отглежданите деца, след която задължително се прилагат съответните мерки като условие за получаване на съответните социални помощи. Това ще допринесе за ефективна реализация на тази целева група на пазара на труда, за подобряване на равнището на образованост и социализация на децата в техните семейства. От БСК предполагат, че така ще се ограничи ранното отпадане от образователната система.Повишаването на образованието и квалификацията на майките с т. нар. ранни раждания ще спомогне също за ограничаване на мащабите на разширяващата се маргинализация, уверени са от БСК. Те очакват да падне и броя на икономически неактивните и безработни лица. Очаква се кръгът на обхванатите лица да надхвърли само регистрираните в бюрата по труда трайно безработни лица.От Камарата искат с нова алинея да има разграничение между съдържанието на посочената \"ежегодна оценка\", която съдържа констатираните потребности на целевите групи, и \"плана за действие\" по смисъла на чл. 19 от Закона за насърчаване на заетостта. В закона се съдържат цели и задачи за съответното лице.Останалите препоръки от БСК са следните:Становището е подписано от Радосвет Радев.", "date": "2019.03.19", "title": "Курсове за майките без образование до 45-годишна възраст предлагат от БСК"}
{"url": "https://news.bg/crime/pretarsvat-kashta-po-kashta-v-selo-ravnets-zaradi-izcheznaloto-dete.html", "text": "Полицията претърсва къща по къща в бургаското село Равнец заради информира bTV.което изчезна в неделя следобед.Полицията разшири периметър на търсене. Освен по хълмовете и деретата се претърсва и къща по къща. Продължават и разпитите на свидетели, които може да се видели малкия Юлиян.До късно през нощта хеликоптер с термокамера е направил облитане на местността между пет населени места.В търсенето на детето са се включили и двама доброволци от София с парапланер и делтапланер.С личните си летателни апарати те са участвали в десетки спасителни операции.По думите им въпреки, че детето е мъничко, може да е изминало много повече километри, отколкото го търсят останалите спасители.Близките на Юлиян, които се включват в търсенето, се надяват детето да е живо и здраво. Те подозират, че някой е прибрал детето.От социалната служба в Бургас отбелязват, че няма риск за другите деца в семейството.", "date": "2019.03.19", "title": "Претърсват къща по къща в село Равнец заради изчезналото дете"}
{"url": "https://news.bg/int-politics/izrael-i-gartsiya-izgrazhdat-nov-radar-na-ostrov-krit.html", "text": "Израел и Гърция изграждат нова морска радарна станция в източната част на гръцкия остров Крит, съобщава гръцкият в. \"Катимерини\".Според изданието новият наземен радар ще може да проследява цели на далечни разстояния, отвъд хоризонта, и както Израел, така и Гърция ще имат достъп до подобреното покритие на радара.В информацията се допълва, че проектът е част от широкия политически съюз между Израел, Гърция и Кипър.Йерусалим и Атина сближиха отношенията си през последните години. Военните и икономическите въпроси са от първостепенно значение в тези отношения, като особено внимание се отделя на използването на газовите залежи на двете страни.Страните провеждат съвместни военни учения. Има индикации, че Гърция смекчава позицията си по палестинския въпрос в международните институции.\"Ройтерс\" съобщи през 2015 г., че Израел е провеждал военни учения срещу доставената от Русия противоракетна система С-300 в Гърция, преди евентуалното разполагане на системата в Сирия и в Иран.Израел и Кипър също имат много общи интереси в региона, включително ситуацията със сигурността в Сирия и Ливан и сложните отношения с Турция. Двете страни имат добри отношения с Египет, към който и двете планират да изнасят газ.Израел и Кипър разполагат с големи газови залежи в своите териториални води и желаят да изнасят газ за Европа заедно с Гърция, която е важна стратегическа врата към континента.Израел съобщи за откриването на някои от най-големите газови находища през последното десетилетие, а Кипър наскоро потвърди откриването на ново газово находище, което прави и двете страни потенциални износители на газ.Израелският премиер Бенямин Нетаняху, гръцкият премиер Алексис Ципрас и кипърският президент Никос Анастасиадис ще се срещнат утре в Йерусалим, заедно с държавния секретар на САЩ Майк Помпео. Нетаняху заяви в неделя, че лидерите ще обсъдят строителството на газопровод от Израел до Европа.", "date": "2019.03.19", "title": "Израел и Гърция изграждат нов радар на остров Крит"}
{"url": "https://news.bg/world/italiya-otnovo-sprya-korab-s-migranti.html", "text": "За пореден път италианските власти обявиха, че ще спрат кораб с мигранти, предаде France24. Около 50 бедстващи бежанци в Средиземно море са били спасени от кораб на доброволци, свързани с НПО-та, но Рим отсече, че плавателният съд няма да бъде допуснат в страната. Корабът е бедствал край Либия. На борда му са се намирали повече от 10 деца. Лидерът на \"Лигата\" и вицепремиер на Италия Матео Салвини е известен с крайното си мнение по въпроса за нелегалната миграция и вече е спирал подобни кораби. Той остава на тази позиция, въпреки критиките за нехуманно отношение към мигрантите. Пристанищата остават затворени, написа той в \"Туитър\" във връзка със случая. Стотици хиляди араби и африканци пътуват всяка година по море към Европа при ужасни условия и много от тях не достигат крайната цел. Италия е сред държавите, където пристигат най-много бежанци и новите власти обявиха затягане на режима за прием на чужденци. ", "date": "2019.03.19", "title": "Италия отново спря кораб с мигранти "}
{"url": "https://news.bg/world/dzhasinda-ardarn-za-men-brentan-tarant-e-bezimenen-terorist-nyama-da-poluchi-slava.html", "text": "Новозеландският премиер Джасинда Ардърн публично отказа да произнесе името на австралиеца Брентън Тарант, който бе задържан за терористичния акт в Крайстчърч, предаде АФП. Тя обясни това свое решение с нежеланието си да даде на такъв човек славата, към която се е стремил. Той е престъпник и екстремист. Ще говоря за него като за човек без име, обяви премиерът. Той ще се сблъсква с пълната сила на новозеландското законодателство, закани се тя. Ардърн призова да се уважи скръбта на мюсюлманската общност. Припомняме, че Ардърн съобщи по-рано, че кабинетът е  за реформиране на законодателството за притежание на огнестрелно оръжие след терористичната атака в Крайстчърч, но излезе от срещата с министрите без конкретни предложения за промяна на законодателството.Очакваше се Ардърн да обяви мерки като забрана на полуавтоматичните оръжия. Предложението за забрана на полуавтоматичните оръжия беше съобщено от главния прокурор Дейвид Паркър ден след Полицията обяви, че Австралийският премиер Скот Морисън настоя Г-20 да вземе сурови мерки срещу социалните мрежи, които допускат расистко съдържание и реч на омразата. Междувременно, бившият австралийски премиер Тони ", "date": "2019.03.19", "title": "Джасинда Ардърн: За мен Брентън Тарант е безименен терорист, няма да получи слава "}
{"url": "https://news.bg/world/avstraliya-iska-g-20-da-bori-rechta-na-omrazata-v-sotsialnite-mrezhi.html", "text": "Г-20 да се бори с речта на омразата в социалните мрежи. За това настоя австралийският премиер Скот Морисън, съобщиха световните информационни агенции. Той отправи това искане в писмо до японския си колега Шиндзо Абе, който председателства Г-20. Според него, самите компании трябва да бъдат считани за отговорни за разпространяваното чрез тях подобно съдържание. Заради това и трябва да понесат сурови санкции. Неприемливо е интернет да бъде над закона, пространство без контрол, изтъкна Морисън. Припомняме, че австралиецът Брентън Тарант бе задържан за клането в новозеландския Крайстчърч, при което загинаха 50 души. Много други бяха ранени. Разкрити бяха , както и разходките му до редица държави, сред които и България. Нападенията бяха извършени в две джамии. Мюсюлманите настояха те да бъдат официално опраделяни като тероризъм. ", "date": "2019.03.19", "title": "Австралия иска Г-20 да бори речта на омразата в социалните мрежи "}
{"url": "https://news.bg/regions/2-godishnoto-dete-ot-ravnets-oshte-e-v-neizvestnost.html", "text": "Продължава издирването на , предаде bTV.Операцията по издирването му продължава вече второ денонощие.Момченцето е в неизвестност от вчера следобед. За последно било видяно да играе с други деца на рожден ден в покрайнините на селото. Майка му, която има още 13 деца, първа забелязала, че го няма. Сигнал в полицията бил подаден три часа по-късно.И тази вечер близо сто души се включиха в издирването, а от летището в Равнец беше изпратен хеликоптер, който прелетя над пет населени места.Все още обаче детето не е открито. Полицията проверява и версията за отвличане. До момента обаче тя не е потвърдена.", "date": "2019.03.19", "title": "2-годишното дете от Равнец още е в неизвестност"}
{"url": "https://news.bg/int-politics/tramp-dari-zaplatata-si-za-vatreshnata-sigurnost-na-sasht.html", "text": "Президентът на Съединените щати Доналд Тръмп дари 100 000 долара на Департамента за вътрешна сигурност. Това съобщи самият той в Туитър.Когато се кандидатира за президент през 2016 г., Тръмп обеща да не взима президентската заплата, която възлиза на 400 хиляди долара годишно, ако бъде избран.Въпреки че по закон президентът трябва да получава възнаграждение, откакто е встъпил в длъжност, Тръмп е дарил част от заплатите си на различни федерални министерства и агенции.", "date": "2019.03.19", "title": "Тръмп дари заплатата си за вътрешната сигурност на САЩ"}
{"url": "https://news.bg/interviews/proekt-umeniya-dava-glatka-vazduh-i-na-malkite-predpriyatiya.html", "text": "Предвиденият бюджет по проект \"Умения\" е 30 млн. лева. Колко души ще могат да се включат в проекта?Програмата е насочена към всички български работодатели, като целта ни е да подпомогнем българския бизнес при едно от най-големите предизвикателства на пазара на труда. Това са липсата на хора, недостатъчнияj брой подготвени хора да заемат работните места, които се разкриват вследствие икономическия подем на страната. В България отдавна вече не говорим за безработица, говорим наистина за липса на достатъчен брой хора и липса на добре подготвени хора. Голямото предизвикателство е, че много често хората, които завършват средно или висше образование не са достатъчно подготвени, както и с разширяването на производства и напредването на новите технологии е необходимо и персоналът в предприятията и фирмите непрекъснато да се обучава. Идеята ни е с тези 30 милиона да обхванем минимум 5000 човека, като насочеността ни е да обхванем и малки, и големи, и средни предприятия.За първи път даваме възможност с много нисък праг на финансиране от 15 000 лв да се разработят проекти, като по този начин ще стимулираме дори микро предприятията от 10 души, за да обучат своя персонал. При големите предприятия бюджетът може да стигне до 4 млн. лева в зависимост от броя хора, които ще обучат и с по-голям процент съфинансиране.В кои професионални направления се очакват кандидати? Съществуват ли ограничения?Няма ограничение от гледна точка на секторите в бизнеса, единственото ограничение е свързано с разграничаването между отделните инструменти, които подкрепят бизнеса в селското стопанство като първична преработка на зеленчуци.Другата важна новост на тази програма е, че за пръв път ще дадем възможност на бизнеса да съчетава няколко типа обучение. Част от професиите предполагат надграждащо обучение, за да се постигне различна степен на професията, или определен тип умения, основно езикови или ИТ умения - това, което сме финансирали традиционно до този момент. Това, което виждаме през годините за бизнеса е, че с напредването на новите технологии някои от високотехнологичните предприятия имат нужда да подготвят персонала си или нов персонал, който влиза в тези фирми, по програми, които са специфични за даден сектор или за дадено предприятие вследствие на самата дейност на фирмата. Затова сме дали възможност за специфичните обучения, като например в софтуерни фирми, във фармация или технологични производства. Вярвам, че по този начин българският бизнес ще усети облекчение от гледна точка на инвестициите, които трябва да отдели иначе, за да подготвя персонал.За пръв път позволяваме освен персонала на фирмата да се обучават и хора, регистрирани в бюрото по труда, тоест безработни или неактивни хора. По този начин мислим, че ще можем да задоволим и другата потребност на фирмите от запълване на работни места - да обучат хора, които впоследствие ще започнат работа. Тук сме поставили изискването минимум 50% от хората, обучени през програмите на предприятието, поне три месеца след приключване на проекта да останат на работа.При осигуряване на гъвкаво работно време и ротация на работното място са възможности една фирма по-добре да организира работата си, както и да даде възможност на самите работници по-добре да съвместяват личния и семейния живот. Тогава даваме като допълнителен бонус 100 лева за човека ,ако има ротация на работното място, както и поемаме осигуровките от гледна точка на работодателя.Крайният срок за подаване на документите е 3 май и се надяваме наистина да има активни фирми, които да подават своите проекти.Правим разяснителни кампании, могат да се задават пояснителни въпроси отново до 3 май. След крайния срок в рамките на два месеца ще оценим тези проекти, ще се пристъпи към сключване на договори и през есента се надяваме да започнем реално изпълнението на дейностите.Наетите хора ще получават ли възнаграждение?Не. Това са хора, които работят във фирмите. За нас е важно да подкрепим работодателите с допълнително финансиране да обичат персонала си. Това особено за по-малките фирми представлява глътка въздух, защото ги освобождава от оперативни разходи и могат да се повишат възнагражденията. Това е стимул и за хората, защото колкото по-квалифициран е един човек, добавената стойност от неговата производителност е много по-висока и съответно, се очаква ,че по този начин той ще получи по-висока заплата.", "date": "2019.03.19", "title": "Проект \"Умения\" дава глътка въздух и на малките предприятия"}
{"url": "https://news.bg/politics/simov-za-stanishev-vseki-zagubil-tryabva-da-zapazi-dostoynstvo.html", "text": "Левицата не е разделена. В това беше категоричен депутатът Александър Симов в свое интервю пред bTV.Той призна, че в партията има гласове около Станишев, които смятат че изборът не е добър и справедлив. Те обаче представлявали 0,01% от БСП, по негови думи.\"Предложението на Станишев не звучеше като план за обединение, а като предложение за сделка - изберете Елена първа, а мен ме сложете втори. Съжалявам но подобни договорки нямат нищо общо с реалния политически процес\", възропта Симов. Той посочи, че не разбира нетърпението на Станишев непременно да бъде избран за втори на въпросния пленум.Цялата идея за предложението за сделка дойде от нетърпението точно сега той да бъде посочен втори, обясни депутатът.Според Симов в момента БСП е в особена ситуация, тъй като в нея нямало никакво разединение, а медиите не спирали да говорят за такова.От гледната точка на партиен кадър за мен това е добре, защото резултатът от изборите ще изненада неприятно всички, които вярват, че сме разединени, изтъкна депутатът.Той беше категоричен, че върху него не е бил оказван никакъв натиск при избора в неделя и не приема твърденията, че той е бил нечестен. Според него именно Елена Йончева е била реалният избор на левицата и 20-те гласа разлика между нея и Станишев са били доказателството за това.В БСП се сблъскаха две тенденции и едната победи - това е нормален политически процес, заключи той.Симов изтъкна и че фалшификациите на пленума са били практически невъзможни.На главата на всяко бюро имаше поне по двама наблюдатели от квотата на Сергей Станишев, които гледаха подозрително в ръцете тези, които броят бюлетините, заяви той.Всеки загубил трябва да запази достойнство, но да го правиш на базата на такава интрига е неморално, отсече депутатът.Относно думите на Станишев, че е бил оказан натиск при избора, Симов бе категоричен, че това е просто хвърлено във въздуха твърдение, което му звучи несериозно.Опитът да превърне политическата си загуба в партийна е смешен, заяви той.Той обясни, че Националният съвет на БСП ще реши дали Станишев ще бъде включен в листата, или не. Самият Симов обаче вече бил разколебан, тъй като демонстрираното от лидера на ПЕС през последните дни не му харесвало като поведение.\"Той имаше великолепен ход - като вижда че има напрежение около него, да се оттегли. Това щеше да запази авторитета му и да утвърди влиянието му в БСП\", обясни Симов и допълни, че в момента мнозина били възмутени от опита на Станишев да изкара БСП разединена.Депутатът призна, че е ядосан, защото въпреки че партията е избрала чудесен водач на листата си, Станишев отново е избрал да я занимава със себе си.Според Симов обвиненията от прокуратурата срещу Елена Йончева не само че не са проблем, но и са \"нещо като орден за доблест\".Той изрази мнение, че диалог между Корнелия Нинова и Станишев трябва да има, като именно лидерът на ПЕС трябвало да се опита да разбере позициите на БСП. В заключение депутатът отрече партията да води пропаганда срещу Партията на европейските социалисти.От своя страна, зам.-председателят на ПГ на \"БСП за България\" Весела Лечева заяви пред Нова телевизия, че Елена Йончева е по-добрият избор. По думите й трябва да се отчитат променящите се обстоятелства и да има реална представа за това, което търсят българските граждани.Според нея Сергей Станишев може да бъде полезен на партията и без да е водач, а само като президент на ПЕС. Лечева посочи и че предложението на Корнелия Нинова за ограничаване на мандатите е било необходимо.\"Три мандата са достатъчно, за да можеш да изявиш своите умения и да твориш в политиката. Човек не може цял живот да бъде във върхова форма в дадена сфера. А е важно в партията да продължат разговорите и обсъжданията. Страшно е мълчанието\", заяви тя.Относно възможните варианти за водач на листата на ГЕРБ Лечева подчерта, че в последните 10 години партията на Борисов води политика на отдалечаване от интересите на българските граждани, така че нямало значение кой точно ще изразява тази политика.", "date": "2019.03.19", "title": "Симов за Станишев: Всеки загубил трябва да запази достойнство"}
{"url": "https://news.bg/regions/rodilki-mizerstvat-v-ag-bolnitsata-v-stara-zagora.html", "text": "За падаща мазилка и липса на топла вода в АГ болницата в Стара Загора сигнализира Нова телевизия.Стигнало се е дори до запечатване на стая и тоалетна в здравното заведение, за да не се извършва лечебно-диагностична дейност вътре.Директорът на УМБАЛ \"Проф. Стоян Киркович\" проф. д-р Йовчо Йовчев посочи, че вече е разпоредена проверка, а пациентите от запечатаната стая са пребазирани в другите стаи на болничния комплекс.Условията не са луксозни, но са нормални и позволяват извършване на лечебна дейност, заяви той и изрази надежда, че настоящата ситуация няма да продължи твърде дълго време.За последно ремонт в болницата е правен през 2011 година. До седмици обаче щяло да бъде готово новото АГ отделение в университетската болница, а старата ще бъде закрита.Тя ще престане да съществува въобще като част от структурата на УМБАЛ \"Проф. Д-р Ст. Киркович\", т.е. няма да извършваме в нея повече лечебна дейност, посочи проф. д-р Йовчо Йовчев.Директорът на здравното заведение обясни, че ремонт не се прави поради липсата на средства. Според него ако от гражданите се събираха пари под формата на платено раждане, е щяло да има достатъчно средства и за ремонт на съществуващата АГ сграда.За миналата година в АГ болницата в Стара Загора са се родили над 1200 деца.", "date": "2019.03.19", "title": "Родилки мизерстват в АГ болницата в Стара Загора"}
{"url": "https://news.bg/society/noi-otseche-novata-formula-za-izchislyavane-na-pensiite-e-spravedliva.html", "text": "Новата формула за изчисляване на пенсиите на Националния осигурителен институт (НОИ) е справедлива. Това обяви в сутрешния блок на Би Ти Ви Драгомир Драганов, който е директор на дирекция \"Анализиране, планиране и прогнози\" в НОИ.Твърдението на представителя на НОИ беше по повод избухналия вчера скандал във връзка с това, че на около една трета от излизащите в момента в пенсия хора пенсиите ще бъдат намалени, като при някои случаи това намаление е в пъти. Така например засегнати хора буквално са сащисани, че по старата формула е трябвало да получават около 420 лв., а по новата формула парите, които получават за месец, стават 165 лв., което е повече от 200 процента намаление.Драганов изтъкна, че решението за отпадането на трите най-добри години за осигуряващия се, т. е. трите години, в които се е осигурявал на най-високи доходи, е било взето през 2015 г. от Народното събрание, като в началото на тази година то просто влизало в сила.Политикът Гроздан Караджов, който беше част от разпадналия се Реформаторски блок, за пореден път разкритикува остро действията на НОИ. Според него изобщо не е била направена реформа по надлежния ред, с необходимите разчети, обществено обсъждане и разяснения.За него е фалшив мотивът, че преизчисленията на пенсиите са направени заради \"няколко хиляди тарикати\", които са фалшифицирали документи за осигурителната си история с цел да получават по-високи пенсии.Караджов е твърдо против промяната на правилата в движение за хората, които в момента излизат в пенсия, които през целия си трудов стаж са знаели, че за последните си 15 осигурителни години ще им се вземат под внимание трите най-добри години, в които са се осигурявали на най-високи доходи.Според изчисленията на Караджов около 22 000 нови пенсионери годишно ще бъдат ощетени от новата формула за пенсиите на НОИ. Той представи примери, в които по старата формула бъдещ пенсионер е щял да получава 900 лв., а по новата само 250 лв., което е разлика от 650 лв.\"Цинизъм е да противопоставяш ощетените срещу едва ли не облагодетелстваните, както го прави НОИ, това е грабеж. Хората трябва да изберат коя формула е по-изгодна за тях\", настоя Гроздан Караджов и изтъкна, че злоупотребите на различни хора с пенсионната система не са проблем на хората, като следва институции като Инспекцията по труда да проверяват документите на новите пенсионери.Той предупреди, че хората са \"нажежени\" и действията на НОИ могат да доведат до социален взрив.", "date": "2019.03.19", "title": "НОИ отсече: Новата формула за изчисляване на пенсиите е справедлива"}
{"url": "https://news.bg/crime/evropa-se-napalni-s-marginali-pritesnen-gyaurov.html", "text": "Европа се напълни с маргинали. Това заяви бившият директор на Националната разузнавателна служба Димо Гяуров пред БНТ. Коментарът му беше по повод вчерашното , при което бяха убити трима души, а петима бяха ранени.Припомняме, снощи холандската полиция , а днес стана ясно, че има и още двама заподозрени по случая. Мотивите им обаче все още се изясняват.Според Гяуров извършителят на нападението със сигурност е маргинал - човек с престъпни нагласи, който се е сблъсквал със закона многократно. По тази причина Гяуров логично пита защо след като толкова много пъти е бил подозиран и задържан с обвинения за различни престъпления, той продължава да бъде на свобода.Бившият шеф на Националната разузнавателна служба прогнозира, че скоро ще се появят и радикални групи, както и паравоенни структури, тъй като настоящото положение не можело да се търпи до безкрай.Не може Европа да продължава да е вгледана в пъпа си и да не взима ясни и трайни решения, категоричен бе Гяуров.", "date": "2019.03.19", "title": "Европа се напълни с маргинали, притеснен Гяуров "}
{"url": "https://news.bg/regions/zhertvite-na-bandata-za-reketi-v-pleven-oshte-se-strahuvat.html", "text": "За нови жертви на бандата за рекети в Плевен съобщиха от Нова телевизия.Родители на децата, подлагани на системен тормоз, разказаха, че четиримата рекетьори ги заплашвали с думите: \"Ще ти спя във входа, ще изкарам на майка ти червата\".По думи на родителите всички все още се боят, тъй като изнудвачите ги заплашвали с оръжие и с побоища.Едва две седмици след разгласяването на случая те събират смелост да разкажат по-подробно на какво са били подложени децата им.Една от осмелилите се майки споделя, че 15-годишната й дъщеря е била обект на сексуални нападки. По нейни думи момичето все още е наплашено и се нуждае от постоянен придружител, за да се чувства спокойно.Припомняме, на 7 март стана ясно, че години наред от града., а от прокуратурата съобщиха, че те са пълнолетни и не са осъждани.Преди дни стана ясно, че ", "date": "2019.03.19", "title": "Жертвите на бандата за рекети в Плевен още се страхуват"}
{"url": "https://news.bg/disasters/nay-golyamoto-izrigvane-ot-godini-na-vulkana-popokatepetal-v-meksiko.html", "text": "Активният вулкан Попокатепетъл в Мексико е изригнал късно вчера тамошно време (малко преди 5 часа тази сутрин българско време), изхвърляйки пепел и отломки високо във въздуха и на няколко километра от кратера.Изригването на активния кратер в 21:38 часа е изхвърлило колона от пепел и фрагменти на 1200 м височина във въздуха, уточниха от гражданската защита на страната, като публикуваха кадри от изригването.Властите са издали жълт код за предупреждение, като помолиха гражданите да не навлизат в района в радиус от 12 км от кратера, предупреждавайки, че пепелта от вулкана ще се разпръсне на североизток към Пуебла.Попокатепетъл, който буквално се превежда от езика на ацтеките като \"пушеща планина\", е засилил активността си през последните няколко седмици. Подготвяйки се за най-лошия сценарий, властите изготвиха специален оперативен план, който позволява бърза евакуация на местните жители в случай на извънредни ситуации.5426-метровият връх на Попокатепетъл се извисява на около 70 км югоизточно от столицата Мексико сити.През 1947 г. голямо изригване поставя началото на тази до наши дни непрекъсната активност. На 21 декември 1994 г. вулканът изхвърля газ и пушек, които се разнасят в радиус от 25 километра. Активността кара околните градове да се евакуират.", "date": "2019.03.19", "title": "Най-голямото изригване от години на вулкана Попокатепетъл в Мексико "}
{"url": "https://news.bg/society/kzp-iska-razmerat-na-sanktsiite-da-se-opredelya-ot-oborota-na-targovtsite.html", "text": "Най-често потребителите се оплакват от нелоялни практики на телекомите, търговците на стоки от първа необходимост и битова електроника. Това посочи председателят на Комисията за защита на потребителите Димитър Маргаритов в свое интервю.Той обаче уточни, че това не означава автоматично най-много проблеми в тези сектори.По негови думи в сферата на телекомуникациите оплакванията са свързани най-вече с обстоятелството, че параметрите на услугата не са били достатъчно добре обяснени на потребителите при сключването на договорите, поради което впоследствие се е стигнало до допълнителни разходи. Оплаквания имало и за качеството на предоставяната услуга, както и за необосновано високи сметки.На въпрос дали търговците си взимат бележка при констатирането на нарушения от страна на контролните органи, Маргаритов отговори, че си плащат глобите. Според него обаче това можело да означава, че санкциите не са достатъчно високи, ако след това те отново извършат нарушение.В Закона за защита на потребителите са възприети глоби, които са определени в относителен размер от - до, но винаги е фиксирана някаква конкретна сума, обясни той и даде пример с нелоялните търговски практики, при които размерът на санкциите варира от 1000 до 30 000 лв.Тук би трябвало да отчитаме и колко голям е даден търговец, какви обороти реализира в хода на своята дейност и особено от потребителски сделки, за да можем да тръгнем по линията на другата справедлива оценка на това какъв да бъде размерът на глобата, а именно - дали това да не бъде процент от оборота, посочи Маргаритов.Председателят на КЗП потвърди за случаи, в които контролният орган е налагал най-високата глоба от 30 000 лв. Той обаче разказа и че се е случвало, когато КЗП наложи максималната санкция, съдът да потвърди при обжалване правотата на решението на Комисията, но да намали размера на санкцията.Маргаритов посочи, че пазарът не е стерилен и изчистен от нарушения и непрекъснато се търсят \"нов хватки\". Това важало най-вече за все по-актуалните начини за пазаруване - онлайн търговията, маркетплейсовете и социалните мрежи.Определено има нови хитринки и по тях работим, завърши той.", "date": "2019.03.19", "title": "КЗП иска размерът на санкциите да се определя от оборота на търговците"}
{"url": "https://news.bg/crime/darzhavnoto-obvinenie-i-zashtitata-se-skaraha-po-deloto-evn.html", "text": "Докато тече разпитът на свидетелите по време на днешното съдебно заседание, защитата поиска прокуратурата да не им прави забележки, да не се прекъсват и да не нарушават реда в залата. Такива възражения отправиха адвокатите на бившите министри Симеон Дянков, Трайчо Трайков и бизнесменът Иво Прокопиев пред съда по делото за разграбването на ЕВН.Съдът уважи искането на защитата и се закани, че ако страните още веднъж се прекъснат, ще прекрати съдебното заседание.Днешното съдебно заседание продължи с разпит на свидетели.Припомняме, срещу Дянков, Трайков и Прокопиев беше повдигнато обвинение, че през 2011 г. са участвали в на занижени цени, с което са ощетили държавата с близо 28 млн. лева.Вчера бяха разпитани  по делото срещу бившите министри и бизнесмена. Те отрекоха да имат информация за упражнен натиск върху тогавашния началник на Агенцията и настоящ министър на икономиката Емил Караниколов, който беше  Те посочиха, че за приватизацията на държавните дялове от EVN, ЧЕЗ и ЕОН е използвана една и съща процедура - избира се инвестиционен посредник, който прави оценка на акциите, след което те се предлагат на борсата.В края на месец януари 2019 г.  Тогава магистратите отхвърлиха искането на защитата за спиране на съдебното и наказателно производство с мотиви, че са не са допуснати процесуални нарушения.", "date": "2019.03.19", "title": "Държавното обвинение и защитата се скараха по делото ЕВН"}
{"url": "https://news.bg/int-politics/opozitsiyata-vav-venetsuela-poe-kontrola-nad-diplomaticheski-misii-v-sasht.html", "text": "Представители на венецуелския опозиционен лидер и самопровъзгласил се за временен президент Хуан Гуайдо са поели контрола над три от дипломатическите сгради на южноамериканската страна в САЩ. Това съобщи шарже д'афер на Гуайдо в САЩ Карлос Векио, цитиран от руски медии.\"Днес ние поемаме контрол над три обекта, три сгради. Две от тях се намират тук във Вашингтон, а другата е сградата в Ню Йорк, в която работят консулските служби\", обяви Векио.\"Ние предприемаме тези стъпки, за да запазим активите на венецуелците тук в тази страна\", настоя той и добави, че опозицията възнамерява да поеме контрол върху венецуелското посолство във Вашингтон през \"следващите дни\".Векио отбеляза, че 12 от 55 венецуелски дипломати са решили да останат в САЩ и да подкрепят Гуайдо, след като президентът на Венецуела Николас Мадуро прекъсна дипломатическите отношения с Вашингтон в отговор на тяхното решение да признаят лидера на опозицията за президент.През януари Векио заяви, че опозицията планира да поеме контрол върху дипломатическите сгради от Мадуро по \"прогресивен и редовен начин, следвайки законова процедура\".", "date": "2019.03.19", "title": "Опозицията във Венецуела пое контрола над дипломатически мисии в САЩ"}
{"url": "https://news.bg/society/manolova-sezira-prokuraturata-zaradi-signali-za-natisk-varhu-meditsi.html", "text": "Спрете натиска върху медицинските специалисти. За това призова омбудсманът Мая Манолова в своя позиция. Изказването й е по повод информация за психически тормоз над професионалисти по здравни грижи заради участието им в протести за Манолова посочи, че е получила аудиозаписи за директни заплахи за уволнение, както и за други прояви на натиск.По нейни думи имало и сигнали, че представители на местната власт са се опитвали да окажат въздействие на протестиращите медицински работници.Манолова изтъква, че като омбудсман смята исканията на медицинските специалисти за напълно справедливи. Тя настоява да бъде намерен механизъм за гарантиране на техните трудови възнаграждения, осигуряването на нормални условия на труд, както и за разглеждане на останалите искания.Намирам за абсолютно недопустимо оказването на натиск под каквато и да е форма срещу хора, протестиращи в защита на своите права и професионални интереси, посочва се още в позицията.Омбудсманът подчертава, че няма никакво значение дали административните ръководители споделят или не исканията на протестиращите, тъй като според Конституцията всеки има право на свобода на словото и на протест.Искам да обърна внимание на всички, които са си позволили да посегнат на тези конституционни права, че такъв тип действия противоречат на Конституцията, поради което някои от тях са обявени за престъпления в Наказателния кодекс, напомня Манолова.В позицията си тя съобщава, че по тази причина ще поиска от прокуратурата да извърши проверка по случая.Омбудсманът призовава и министъра на здравеопазването Кирил Ананиев да излезе с официална позиция, в която да осъди посегателството върху гражданските права на протестиращите медицински специалисти, като по този начин разсее съмненията, че стои зад тях.", "date": "2019.03.19", "title": "Манолова сезира прокуратурата заради сигнали за натиск върху медици"}
{"url": "https://news.bg/press/polovin-milion-broi-minyu-staykov-za-svobodata-si-intimni-tayni-zakriha-deloto-mu-rumen-radev-sazdava-strategicheski-savet-kam-prezidenta.html", "text": "Гаранция. \"24 часа\":Половин милион брои Миню Стайков за свободата си, интимни тайни закриха делото му  Половин милион лева трябва да плати бизнесменът Миню Стайков, ако иска да излезе на свобода. Решението е на спецсъдия Мария Кавракова. Мотивира го с влошеното здравословно състояние на Стайков, който пристигна в съда с инвалидна количка.Ако бъде потвърдена от втората инстанция гаранцията на Стайков ще бъде рекордна за съдебната практика. Засега най-високата определяна от прокуратурата, гаранция за свобода е 1 млн. лв., наложена на бизнесмена Богомил Манчев. Съдът обаче намали санкцията на половин милион. През 2012 г. 500 хил. лв. бе отредената гаранция и за бизнесмена Огнян Донев. След съдебен контрол тя остана 50 хил. лв. Дело. \"Монитор\":Трима с присъди за източване на железницитеСофийският градски съд постанови три осъдителни присъди по делото за измамна схема с фалшиви документи, с която е източвана Национална компания \"Железопътна инфраструктура\".По делото присъди получиха и тримата обвиняеми - бившият директор на НКЖИ и бивш зам.-министър на транспорта Антон Гинев, бившият депутат от ДПС Илия Илиев и бившият директор на железопътна секция в град Русе Огнян Георгиев, съобщи БГНЕС.Антон Гинев получи наказание \"лишаване от свобода\" при първоначален строг режим за срок от 11 месеца. Ефективна присъда бе постановена спрямо Огнян Георгиев, който бе осъден на 2 години и 6 месеца затвор при първоначален общ режим. 2-годишна условна присъда с 5 години изпитателен срок получи Илия Илиев.Тримата ще трябва да заплатят разноските по делото, а от защитниците им бяха категорични, че ще обжалват присъдите пред апелативния съд. Гаф. \"Сега\":\"Специфични сграда и атмосфера\" обърнали спрея срещу полицаите Шефът на охранителната полиция в СДВР Борислав Муеров и началникът на специализираните сили Радослав Стойнев дадоха разяснения днес за комичната ситуация от уикенда, при която служители на МВР пострадаха от собствения си лютив спрей. Той бе използван при протест срещу властта на столичното ларго. От обясненията им стана ясно, че пръскането е осъществено от шофьор на полицейска кола. Протестиращи блъскали возилото, затиснали други демонстранти, шофьорът включил сирената, но след като страстите не се успокоили, прибегнал до спрея.Конкретно за насълзените полицейски очи обясненията прозвучаха така: \"Там самата обстановка и местоположението на сградата са доста променящи се - атмосферните условия с вятър... Течението.\"; \"Когато е натиснал бутона на спрея, е било нормално (течението - бел. авт.), но впоследствие веднага се обръща течението на вятъра. И се получава тази ситуация, че всички са пострадали от самия лютив спрей\"; \"Пораженията не са тежки - с измиване с вода. Леко дразнене на горните дихателни пътища и след известно време всичко се възстановява\". Нов орган. \"Дума\":Румен Радев създава Стратегически съвет към президентаПрезидентът Румен Радев е издал указ за създаването на Стратегически съвет при държавния глава. Това ще е консултативен орган, работещ на обществени начала при президента на България и ще има за цел изготвянето на документи със стратегическо значение, позиции, становища, анализи, съобщиха от Администрацията на президента.Председател на Стратегическия съвет при президента е началникът на кабинета на държавния глава, Иво Христов.Заместник-председател на Съвета е Невин Фети, съветник на президента по правни въпроси.", "date": "2019.03.19", "title": "Половин милион брои Миню Стайков за свободата си, интимни тайни закриха делото му; Румен Радев създава Стратегически съвет към президента "}
{"url": "https://news.bg/world/toni-abat-se-otreche-ot-izkazvane-che-islyamofobiyata-ne-ubiva.html", "text": "Бившият австралийски премиер Тони Абът публично се отрече от старо свое изказване за ислямофобията. Той направи това след трагедията в Крайстчърч, Нова Зеландия. При нападението срещу две джамии в Крайстчърч в петък загинаха 50 душиПрез 2017 година, Абът заяви, че ислямофобията никого не е убила. Това изказване бе направено след атаката в Лондон. Пред The Sydney Morning Herald, експремиерът призна, че днес не би казал това. По думите му, очевидно е, че 28-годишният австралиец Брентън Тарант е действал, воден от омраза към мюсюлманите. Не трябва да се страхуваме да осъждаме тероризма и злите идеологии, които го проповядват, настоя Абът. Припомняме, че , за да установят дали мъжът, заподозрян в извършването на най-кръвопролитната , е имал някакви връзки с крайнодесни групировки на континента.От петък насам властите в Турция,  и други страни в Европа започнаха официални разследвания за интензивните пътувания на терориста в Европа в годините преди да се премести в Нова Зеландия.28-годишният австралиец Брентън Тарант изглежда е пътувал из Европа, Близкия изток и Азия, включително в Турция, Франция, Пакистан, България, Унгария и Северна Корея.", "date": "2019.03.19", "title": "Тони Абът се отрече от изказване, че ислямофобията не убива "}
{"url": "https://news.bg/world/boltan-skochi-na-kitay-zaradi-severna-koreya.html", "text": "Остро коментира Джон Болтън, съветникът на американския президент Доналд Тръмп, политиката на Китай. Той направи изявлението в интервю за радио AM 970 в Ню Йорк. За пореден път САЩ настояват страната да окаже по-голям натиск върху Северна Корея за ядрената ѝ програма на фона на съобщенията, че Пхенян продължава тази активност, въпреки поетите обещания. Китайците многократно са заявявали, че не искат Северна Корея да има ядрени оръжия, защото смятат, че дестабилизира Североизточна Азия. На теория Китай има същата позиция като нас, заяви Болтън, като изрази съмнения, че това е действителната позиция на Пекин. Самата ядрена активност на Китай кара САЩ да търсят подсигуряване чрез укрепването на противоракетната си система за отбрана. Отношенията между двете държави се обтегнаха в последно време, след като по искане на САЩ в Канада беше задържан главният финансов директор на Huawei . Твърде рано е да се каже дали скорошната активност в някои от ракетните съоръжения на Северна Корея е подготовка за изстрелване на ракети, коментира  министърът на отбраната на Южна Корея на парламентарно изслушване, съобщава \"Ройтерс\".По-рано този месец няколко американски мозъчни тръста и южнокорейски служители съобщиха, че сателитните изображения показват възможна подготовка за изстрелване от  в Тончан-ри, Северна Корея, която е използвана в миналото за изстрелване на сателити, но не и за междуконтинентални ракети, способни да носят ядрена бойна глава.Информацията за дейности в Сохе се появи малко преди Доналд Тръмп да се срещне с Ким в Ханой в края на миналия месец.  поради различията в исканията на САЩ и Северна Корея.", "date": "2019.03.19", "title": "Болтън \"скочи\" на Китай заради Северна Корея "}
{"url": "https://news.bg/weather/oblachen-vtornik-dazhd-i-silen-vyatar-na-mesta.html", "text": "Днес ни очаква предимно облачно време. Това съобщават от НИМХ. На отделни места в Южна България ще превали и прегърми. Ще духа до умерен вятър в Северна България. Максималните температури ще са между 18 и 23 градуса. Атмосферното налягане ще е по-високо от средното за месеца. През следващите дни се очакват захлаждане и валежи от дъжд. ", "date": "2019.03.19", "title": "Облачен вторник, дъжд и силен вятър на места "}
{"url": "https://news.bg/int-politics/siriyskite-demokratichni-sili-pleniha-157-opitni-teroristi-predimno-chuzhdentsi.html", "text": "Говорителят на ДАЕШ (Ислямска държава) заяви, че разселването на \"слабите и бедните\" от сирийския град Багуз няма да отслаби групировката, съобщава \"Ройтерс\".\"Смятате ли, че разселването на слабите и бедните от Багуз ще отслаби Ислямска държава? Не\", обяснява Аби ал-Хасан ал-Мухайер в запис, разпространяван от \"Ал Фуркан\", медийна организация, свързана с ислямистите.Поражението на (Ислямска държава) в Багуз ще сложи край на контрола в Сирия и Ирак и земята, завладяна през 2014 година. Въпреки това, групировката остава като заплаха, казват регионални и западни официални лица.Бойци от кюрдски формации са установили контрол над лагера на терористите в близост до Багуз на източния бряг на река Ефрат, съобщава Мустафа Бали, ръководител на информационната служба на Сирийските демократични сили (СДС) пред телевизионния канал \"Ал Хадас\". \"Лагерът е в ръцете на нашите бойци, някои от терористите се предадоха, останалите се скриха в подземни бункери\", допълва той.Милициите на СДС са обградили анклава на ДАЕШ в Източна Сирия и обявиха, че са хванали \"157 опитни терористи, предимно чужденци\".Операцията в Багуз е извършена от специални сили на СДС, коментира в Туитър Мустафа Бали. Той не уточнява кога е извършена операцията.\"Десетки терористи се предадоха. Много от тях бяха чужденци от иракски, турски, босненски, азиатски и европейски националности. Злото, излизащо от Багуз е от всички националности и раси\", обяснява източник от СДС.", "date": "2019.03.19", "title": "Сирийските демократични сили плениха \"157 опитни терористи, предимно чужденци\""}
{"url": "https://news.bg/int-politics/siriyskite-kyurdi-obvinyavat-asad-v-politika-na-potisnichestvo-i-nasilie.html", "text": "Заплахата на сирийското правителство да отвоюва обратно контролирания от сирийските кюрди обширен район в Северна Сирия чрез сила, освен ако те не се подчинят на държавното управление, показва, че Дамаск е решен да провежда политика на \"потисничество и насилие\". Това обявиха от ръководството на сирийските кюрди, цитирани от \"Ройтерс\".Заплахата беше отправена от министъра на отбраната на Сирия по време на съвместна пресконференция вчера заедно с неговите колеги от Иран и Ирак.Подкрепяните от САЩ сирийски кюрди изтъкнаха, че изявленията потказват, че Дамаск иска да \"избегне мирни, демократични решения\" на сирийския конфликт.", "date": "2019.03.19", "title": "Сирийските кюрди обвиняват Асад в политика на \"потисничество и насилие\""}
{"url": "https://news.bg/crime/otsenkata-na-evn-bila-po-metoda-na-pazarnite-mnozhiteli.html", "text": "\"Никога не сме имали достъп и контакти с мажоритарния собственик на ЕВН. За изготвянето на оценката на дружеството е бил приложен методът на пазарните множители.\" Такива бяха свидетелските показания на Бойка Бончева, заместник-управител в \"Инженеринг Сервиз\" ООД, която се яви като свидетел по делото срещу бившите министри Симеон Дянков и Трайчо Трайков и бизнесменът Иво Прокопиев.Методът на пазарните множители изисква селектиране на публични компании или компании с капитала, на които е извършена непублична сделка и които са съпоставими с предмета на оценка. Достъпът до такава информация става обичайно чрез терминали на Блумбърг и Ройтерс. \"Инженериг Сервиз\" обаче не е имал достъп до такива терминали, поради което е имало изрична уговорка, че от \"Булброкърс\" щели да помогнат за намирането на сравними дружества, за да се приложи този метод.Другият възможен метод за извършване на оценка на дружеството е бил чистата стойност на активите. От \"Булброкърс\" обаче го отхвърлили с мотив, че нямало да има време да се направи и нямало да даде необходимата информация. Този метод не отразявал дали активите генерират доходи или не.Направената оценка на дружеството е била предадена на Любомир Евстатиев в офиса на \"Инженеринг Сервиз\" и той лично отишъл да я вземе. Оценката на електроразпределителното дружество не е била коментирана с представител на ЕВН или с мажоритарния собственик.От \"Инженеринг Сервиз\" не са участвали в оценката на акциите на ЕВН.По време на днешното съдебно заседание от седем призовани свидетели се явиха петима. В съдебната зала Бойчева заяви, че с нея са се свързали Любомир Евстатиев и Петър Василев от \"Булброкърс\" и й обяснили, че предстои подписване на договор с Агенция за приватизация. Двамата й предложили да изготвят оценка на дружеството ЕВН.За изготвянето на такъв тип оценка са били необходими финансови отчети за няколко години назад, бизнес план за следващите от 3 до 5 години, пояснения по различни балансови статии към датата на оценка, парични средства по сметки и други.По думите на свидетеля за изготвянето на един такъв анализ бил необходимо месец на оценка, но обикновено възложителят определял срока.Бойчева не помни поставените срокове, но според нея никога нито един срок не е достатъчен и винаги има какво още да се направи. Тя поясни, че оценката, освен ако не е изрично възложена, нямала задължение да изследва правното състояние на оценяваното дружество.Припомняме, срещу Дянков, Трайков и Прокопиев, както и срещу трима финансити от \"Булброкърс\" беше повдигнато обвинение, че през 2011 г. са участвали в  на занижени цени, с което са ощетили държавата с близо 28 млн. лева.Вчера бяха разпитани  по делото срещу бившите министри и бизнесмена. Те отрекоха да имат информация за упражнен натиск върху тогавашния началник на Агенцията и настоящ министър на икономиката Емил Караниколов, който беше  Те посочиха, че за приватизацията на държавните дялове от EVN, ЧЕЗ и ЕОН е използвана една и съща процедура - избира се инвестиционен посредник, който прави оценка на акциите, след което те се предлагат на борсата.В края на месец януари 2019 г.  Тогава магистратите отхвърлиха искането на защитата за спиране на съдебното и наказателно производство с мотиви, че са не са допуснати процесуални нарушения.", "date": "2019.03.19", "title": "Оценката на ЕВН била по метода на пазарните множители"}
{"url": "https://news.bg/politics/poptodorova-balgariya-ne-e-gotova-za-predizvikatelstvata-pred-sigurnostta.html", "text": "\"България не е готова за предизвикателствата пред сигурността\", коментира Елена Поптодорова от Асоциацията на Атлантическия договор по време на конференция, организирана от \"Галъп Интернешънъл\" и Института по социология \"Иван Хаджийски\" по повод 15-та годишнина от членството на България в НАТО.\"Не съм спокойна, че държавата сама по себе си и в съседство може да се справи с възникващите ситуации. Тази годишнина няма да бъде във фойерверки\", категорична е Поптодорова.Това ще са загрижени обсъждания, защото има повече въпроси отколкото са отговорите, обясни тя и допълни, че вододелна дата в отношенията САЩ-Русия и Изток-Запад е анексирането на Крим.\"След събитията в Крим се тегли една разделителна линия, която за съжаление нараства\". В Швеция също настъпи тревога и 20 години след изтеглянето на военния контингент в Готланд има знаци за нарастваща загриженост, коментира Поптодорова.Съзнателно се прави сравнение със Студената война, но не е същото, смята дипломатът, а по-скоро започва период на съперничество между Големите сили Русия, Китай и САЩ. Мнозина определят периода като конкурентен световен ред, но според Поптодорова световният ред се разпада и на негово място идва глобално безредие.Тя коментира и терористичните актове, посочвайки съперничеството между държавите, на чийто фон атентатите ще продължават.Анализ заслужава преоткритото партньорство между Русия и Щатите. Същевременно сътрудничеството на Русия с Китай е видимо в западната ни съседка Сърбия.Сложните геополитически фактори създават за България сложна обстановка. \"Изборите вече са сложни, вече е трудно и ще става още по-трудно\", допълни Поптодорова.Проф. Стефан Хаджитодоров от Центъра за изследвания на националната сигурност и отбрана отбеляза мисиите на ЕС в Косово и Босна и Херцеговина, където България също участва. Освен мироопазващи и мироналагащи функции, последните години има развития в рамките на общата политика, ориентирана към създаване на общи структури за отбрана.Той припомни  от 2017 година, който е ориентиран към научните изследвания в областта на отбраната и придобиването и експлоатацията на способности.България участва в няколко проекта по линия на ПЕСКО. По отношение на военната мобилност водещата страна е Холандия. Целта е да се улесни придвижването на военни сили в рамките на ЕС.Страната ни е партньор в проекта за морско надграждане и изграждане на логистични хъбове. България е предложила да бъде водеща нация по проекта за модулен елемент за бързо разгръщане на подводни интервенции.Ако идеята е с Европа на нациите да бъде разрушен ЕС, тогава си представям Европа на отечествата, със суверенни нации, коментира Хаджитодоров.Иначе, според него, няма как ЕС да функционира както досега, но с разделение между нациите.", "date": "2019.03.19", "title": "Поптодорова: България не е готова за предизвикателствата пред сигурността"}
{"url": "https://news.bg/int-politics/rusiya-pokaza-na-video-izpitaniya-na-raketna-podvodnitsa-borey.html", "text": "Руското военно министерство публикува видео от изпитания на подводницата ракетоносец тип \"Борей\", съобщават руските медии.Кадрите показват, как екипажът се готви да отплава, а след това е показано придвижването на подводницата на повърхността на максимална скорост.Коментирайки изпитанията, главнокомандващият на руските военноморски сили адмирал Владимир Королев отбелязал, че подводните сили се намират в активна фаза на развитие и изтъкнал важната роля на проектите \"Борей\" и \"Ясен\".\"Тези лодки съставляват основата на подводните сили и отговарят на най-съвременните изисквания за такива качества като секретност, маневреност и въоръжение\", цитира телевизията на руското военно министерство \"Звезда\" думите на адмирала.Днес (19 март) в Русия се отбелязва Деня на моряка-подводничар.Серията от атомни подводници от четвърто поколение на проекта \"Борей\" и \"Борей-А\" е предназначена да стане основата на руските военноморски стратегически ядрени сили за следващите десетилетия. До 2020 г. се планира приемането на въоръжение на осем подводници от този проект.Дължината на подводницата е 170 метра, ширината - 13,5 метра, водоизместимост - 24 хиляди тона. Подводниците могат да превозват до 16 междуконтинентални балистични ракети с морско базиране Р-30 \"Булава-30\".", "date": "2019.03.19", "title": "Русия показа на видео изпитания на ракетна подводница \"Борей\""}
{"url": "https://news.bg/world/feysbuk-videoto-ot-terora-v-nova-zelandiya-e-gledano-4000-pati.html", "text": "От \"Фейсбук\" съобщиха, че видеото от атаката в две джамии в Нoва Зеландия през миналата седмица е видяно 4000 пъти преди да бъде премахнато от платформата, информира CNBC.Припомняме,  и раняването на други близо 50 души при нападение в две джамии в Крайстчърч. Той излъчва на живо нападението. Тарант е обвинен в убийство.\"Фейсбук\" разкри още, че по време на излъчването на живо нападението е било гледано по-малко от 200 пъти. Никой от потребителите, които са следели на живо, не е сигнализирал на социалната мрежа. Подобни неща остават във \"Фейсбук\" и след като приключат. Общо видеото е било видяно 4000 пъти преди да бъде премахнато, отбелязват от американския технологичен гигант.\"Фейсбук\" допълва, че първият сигнал от потребител за оригиналното видео е дошъл 29 минути след публикуването му и 12 минути след приключване на излъчването на живо.Социалната мрежа е критикувана, че не прави достатъчно в политиката си за ограничаване на съдържание на платформата си, особено подобно като това на Тарант. \"Фейсбук\" увери, че е премахнал профила на нападателя в платформата и \"Инстаграм\", както и видеото.От социалната мрежа обявиха, че в събота са премахнали 1,5 милиона видеоматериали с атаката през първите 24 часа. 1,2 милиона от тези видеоматериали са блокирани и не могат да се качват.", "date": "2019.03.19", "title": "„Фейсбук”: Видеото от терора в Нова Зеландия е гледано 4000 пъти"}
{"url": "https://news.bg/crime/proveryavat-za-falshivi-telk-resheniya-golyovtsite-v-kyustendil.html", "text": " Прокуратурата започна разследване на членове на фамилията на Гольовците, съобщиха от ВМРО, изтъквайки, че проверката е инициирана по техен сигнал.От партията напомнят, че кланът е в основата на, при който един мъж беше убит. След случая българският евродепутат и заместник-председател на ВМРО Ангел Джамбазки и председателят на \"Патриоти за София\" Карлос Контрера внесоха сигнал до главния прокурор Сотир Цацаров, министъра на вътрешните работи Младен Маринов и председателя на КПКОНПИ Пламен Димитров и настояха да започне разследване срещу членове на клана за различни престъпления.По информация на Сотир Цацаров е образувана проверка срещу живущи в кв. \"Изток\" в Кюстендил. Предстои Окръжната прокуратура в града да възложи и проверка за лихварство, сводничество, търговия с наркотични вещества и акцизни стоки, както и фалшиви ТЕЛК решения. По данни на Окръжна прокуратура - Кюстендил в махалата са установени редица нарушения на данъчното законодателство.Районната прокуратура в Кюстендил съобщава, че вече е възложена проверка относно издадени НЕЛК и ТЕЛК решения на живущи в кв. \"Изток\". Предстои да станат ясни резултатите.Припомняме, малко след случая в Кюстендил в столичния квартал  срещу част от клана Гольовци, при която бяха , включително  за покровителство на организираната престъпна група.Патриотите от ВМРО изразиха задоволството си от бързата реакция от страна на институциите. От партията считат, че това е ясен знак, че държавата се заема сериозно със задачата да противодейства на подобни структури. Всички тези \"кланове\", които си позволяват да бъдат фактори, да \"колят и бесят\", трябва да понесат последствията от своите действия, заявяват от ВМРО в своето становище.Вносителите на сигнала Джамбазки и Контрера посочват, че очакват и КПКОНПИ да извърши необходимите проверки, за да установи легално ли е имуществото и доходите на разследваното семейство Игови и техните съдружници от кв. \"Изток\" в Кюстендил и кв. \"Орландовци\" в София.", "date": "2019.03.19", "title": "Проверяват за фалшиви ТЕЛК решения Гольовците в Кюстендил"}
{"url": "https://news.bg/crime/otlozhiha-deloto-za-ubiystvoto-na-zhoro-plaha.html", "text": "Отложиха делото за убийството на Георги Джевизов (известен като Жоро Плъха) в Окръжния съд в Пловдив, съобщи БНТ. Обвиняем е  с незаконно притежаван пистолет мъжа с криминално досие. Мъжът бил хванат да краде вещи от гаража на лекаря.Причина за отлагането на делото стана неявяването в съда на жената, с която е живял криминално проявения Жоро Джевизов. Надежда Стоева не е получила призовката на посочения от нея адрес, а също има право да предяви граждански иск. Според прокуратурата тя е снабдявала с наркотици Джевизов.По време на съдебното заседание пред сградата на съда имаше митинг. Колегите му от болницата, в която продължава да работи, бяха събрали и специална подписка в негова подкрепа.Не сме тука, за да се мешаме в работата на съдебните органи. Просто ние като негови приятели, негови колеги изразяваме моралната подкрепа, заяви д-р Аргир Аргиров, управител на МБАЛ Пловдив.В съдебната зала рентгенологът влезе мълчалив. Родителите на застреляния предявиха граждански искове за 300 000 лева.\"Най-голямото наказание искам, той ми взема душата, сина ми взема, 3 деца ми остави той\", каза Златка Атанасова, майка на убития.Според прокурора Георги Пенев неявилата се Надежда Стоева е живеела е на съпружески начала с Джевизов. Преди да дойде да краде у доктора, тя му е намерила наркотици, с които той се е надрусал и е отишъл у тях, каза представителят на държавното обвинение.Следващото съдебно заседание е насрочено за 13 май.Припомняме, трупът на  2018 г. върху капака на автомобил пред сградата, където се намира кабинетът на областният управител на Пловдив Здравко Димитров. Д-р Иван Димитров, който е началник на рентгеновото отделение в болницата в Пловдив, беше задържан за .Арестът му предизвика бурни реакции и протести на различни места в страната. Стотици жители на  пред сградата на Второ РУ в знак на протест срещу ареста на доктор Иван Димитров. Впоследствие втори път . тя бяха подкрепени от съмишленици в Стара Загора и София.  в подкрепа на Иван Димитров.", "date": "2019.03.19", "title": "Отложиха делото за убийството на Жоро Плъха"}
{"url": "https://news.bg/finance/i-po-starata-i-po-novata-formula-izchislyavat-pensiite.html", "text": "Няма отпуснати пенсии по новите правила. Това заяви социалният министър Бисер Петков след спешна среща при премиера по темата за новия начин за изчисляване на пенсиите.Новите правила щели да са благоприятни за 60% от бъдещите пенсионери, за  а за останалите няма да окаже влияние. Общото желание е да няма негативен ефект върху бъдещите пенсионери, стана ясно от думите на Петков.Иначе целта на реформата била да се спрат измамите с пенсионни документи. Волята на премиера е да не се допусне ощетяване на нито едно лице, изтъкна министърът.Разговори ще има за това как да се реши случаят.Средства за пенсии в НОИ има, стана ясно от думите на шефа на осигурителния институт Ивайло Иванов. НОИ е готов да изчислява пенсиите и по двете формули, за да няма ощетени пенсионери. Щял да се търси и компенсаторен механизъм, за да няма ощетени. Това обаче ще наложи законодателни промени.Човек, който не е доволен от работата си, може да я смени, коментира и вицепремиерът Томислав Дончев. За пенсионерите пенсията е единствен доход, затова и се създала суматоха. Никой няма да намалява пенсията дори на един пенсионер, каза той. Над 53 милиона лева иска да осигури кабинетът за великденски добавки. Даже Дончев се надява решението да бъде взето още тази седмица от Министерски съвет. Той увери, че кабинетът няма за цел да си пести 9 милиона лева от пенсиите на хората.", "date": "2019.03.19", "title": "И по старата, и по новата формула изчисляват пенсиите"}
{"url": "https://news.bg/crime/arestuvaha-mazh-za-zakana-i-udar-s-yumruk-v-doma.html", "text": "Софийска районна прокуратура обвини 41-годишен мъж за закана за убийство и удар с юмрук, съобщават от държавното обвинение.Припомняме, че след поредния случай на убийство, в който  започнаха и арестите след жалби на потърпевшите.На 17 март в село Кокаляне мъжът се заканил с убийство на Н. с думите \"Ще те убия и като те погребат ще те изровя!...\", след което ударил жената с юмрук в лявата част на челото.Обвиняемият е задържан за 72 часа, след което се очаква да бъде поискан постоянен арест.При друг случай прокуратурата задържа и 45-годишен мъж отново за закани за убийство срещу жена си.Двамата живеели в общо жилище. На 17 март обвиняемият се заканил с убийство на жена си И., с която имал общо дете.Освен към нея заканата била насочена и върху нейни близки, включително и общата им дъщеря А. Той заявил \"Ще ви убия със сабята!\". Мъжът пояснил още, че след като го пуснат от районното, ще дойде и ще им отреже главата със сабята.Предстои искане за постоянен арест на обвиняемия.", "date": "2019.03.19", "title": "Арестуваха мъж за закана и удар с юмрук в дома"}
{"url": "https://news.bg/world/balgarin-napadna-minuvachi-i-politsay-v-park-v-rim.html", "text": "Българин нападна пенсионери и полицай в Рим, съобщава италианският вестник \"Месаджеро\".Инцидентът е станал вчера сутринта в най-големия римски парк \"Вила Памфили\".Младежът, който впоследствие полицията установила, че е български гражданин, ударил в лицето без никаква причина възрастен минувач. Друг мъж се втурнал след българина, за да го задържи. Междувременно обаче сънародникът ни ударил още един възрастен човек, след което отново побягнал.Италианецът, опитал да го спре, повикал на помощ случайно минаващата патрулна кола, която тръгнала по следите на сънародника ни. Присъединили се и още три полицейски екипа. Задържането на агресивния българин обаче се оказало по-трудно от предвиденото, защото мъжът не говорел италиански и не носел документи у себе си. При ареста той оказал съпротива и успял да нарани и полицая, който му слагал белезниците.Двамата възрастни минувачи били откарани в болницата за преглед.", "date": "2019.03.19", "title": "Българин нападна минувачи и полицай в парк в Рим"}
{"url": "https://news.bg/crime/vrachka-otkradna-4500-lv-ot-vazrastna-zhena-v-plovdiv.html", "text": "Врачка открадна 4500 лв. от възрастна жена в Пловдив, съобщи БНР.85-годишната баба поканила в дома си непозната жена, за да ѝ направи ритуал за благополучие.След като гадателката си тръгнала жената установила липсата на парите и подала сигнал във Второ РУ.Извършителката се издирва.", "date": "2019.03.19", "title": "Врачка открадна 4500 лв от възрастна жена в Пловдив"}
{"url": "https://news.bg/politics/samo-29-ot-131-partii-sa-podali-otchetite-si-pred-smetnata-palata-za-2018-g.html", "text": "Само 29 от 131 партии са подали отчетите си пред Сметната палата две седмици преди крайния срок, съобщиха от одитния орган.От Сметната палата напомнят на политическите партии, че до 31 март трябва да представят финансовите си отчети за 2018 г. Заедно с тях трябва да са и декларациите по образец със списъци на физическите лица, направили дарения. Тъй като крайният срок през тази година се пада в неделя, последната възможност за партиите да предадат отчетите си, е 1 април, понеделник. Информация и образци на необходимите документи могат да се намерят в интернет страницата в раздела \"Контрол-партии\".Две седмици преди крайния срок само 29 партии от всичките 131 регистрирани към момента партии, които са задължени да представят отчетите си пред Сметната палата, са го направили.Финансовите отчети трябва да се представят в Сметната палата на хартиен и електронен носител. Задължението е за всички регистрирани партии, които не са прекратили дейността си с влязло в сила решение на Софийския градски съд.По информация на Сметната палата през 2018 г. е прекратена дейността на 19 партии по информация от регистъра на политическите партии в Софийски градски съд (към дата 19 март 2019 г.).От одитната институция предупреждават, че според Закона за политическите партии, годишен финансов отчет, който не отговаря на изискванията относно формата, съдържанието и начина на представянето му, както и когато не е придружен с декларацията със списъка на дарителите, се смята за неподаден.До 15 април Сметната палата ще публикува на интернет страницата си представените от политическите партии финансови отчети за 2018 г. и списъците на дарителите им. Палата ще публикува и имената на партиите, които не са подали отчети в срок, както и списък на партиите, получили държавна субсидия през предходната година.Последиците от непредставяне или непредставяне в срок на годишните финансови отчети и декларациите със списък на дарителите, са:- налагане на имуществена санкция на политическата партия в размер от 5 000 до 10 000 лв.;- загубване правото на държавна субсидия до провеждането на следващи избори за народни представители;- възможност Софийският градски съд да постанови разпускане на политическата партия, когато не са представени в Сметната палата годишни финансови отчети за две последователни години.", "date": "2019.03.19", "title": "Само 29 от 131 партии са подали отчетите си пред Сметната палата за 2018 г."}
{"url": "https://news.bg/society/45-ne-odobryavat-balgariya-da-napusne-nato.html", "text": "Доверието на българите в НАТО е по-ниско от доверието в ЕС. В годините около 2016 г. авторитетът на Запада е спаднал, но тези опасности сега са преодолени, отчита социологическо проучване на \"Галъп интернешънъл\", представено от Първан Симеонов по време на .Младите хора у нас, около 23%, изразяват отношението - нито се доверяват, нито не се доверяват на НАТО. Едва 12% изразяват доверие в Алианса. 23% от респондентите обаче не могат да дадат мнение по въпроса.Когато стане дума за радикални решения, обществото ги отхвърля, подчерта социологът и обясни, че 45% не одобряват идеята България да напусне Алианса.В последните две-три години доверието в НАТО у нас укрепна заедно с доверието в Запада въобще, каза още Първанов, но призна, че като цяло на Европейския съюз се гледа с много по-добро око отколкото на НАТО. Стойностите на доверие в Алианса при последното замерване са 38% доверие срещу 41% недоверие. На фона на доверието в българските институции резултатите всъщност са добри, посочи Първанов.Проучването отбелязва и известно покачване на доверието в българската армия. Според Първан Симеонов това се дължи и на встъпването в длъжност на президента Румен Радев.Възприятието за НАТО е преминало от етапи като абсолютно враждебна организация до момента, в който България е заявила желанието си да стане член на НАТО. Някои от разбиранията за НАТО все още битуват в съзнанието, като за това допринася дезинформацията, коментира и Иван Божилов от \"Софийския форум за сигурност\" по време на дискусията.Дезинформацията за НАТО има много лесни за възприятие послания и ако човек не бъде критичен и не познава политиката, лесно може да се заблуди. Целите ѝ са да се постави под съмнение трансатлантическата връзка, лоялността на отделните държави към общите действия, да се противопостави ЕС на НАТО и опитът да се внуши, че Алиансът е технологично и военно по-слаб от други противници.Не виждам по-активна позиция за информиране на обществото, посочи Божилов. Министерство на отбраната не предоставя тази информация какво даваме и какво получаваме от НАТО, допълни той. Ако не държим на системата, ще получим извратено и неправилно отношение към НАТО и ще имаме негативно настроена общественост към Алианса.", "date": "2019.03.19", "title": "45% не одобряват България да напусне НАТО"}
{"url": "https://news.bg/politics/armiyata-tarsi-da-naeme-100-matrosa.html", "text": "Свободни места за 100 матроса са обявени с конкурс, съобщиха от Министерството на отбраната. Щатовете са във военните формирования от Военноморските сили в гарнизони Варна и Бургас.Кандидатите за служба във ВМС трябва да подадат до 25 април 2019 г. писмено заявление до командира на Военноморските сили чрез структурите на Централното военно окръжие (ЦВО) по постоянен адрес на местоживеене. Конкурсът ще се проведе по график от 28 до 30 май 2019 г. във Висшето военноморско училище \"Н. Й. Вапцаров\" и от 4 до 5 юни 2019 г. в Информационния център на Военноморските сили.Желаещите служба във ВМС трябва да положат изпит за определяне на физическата годност, тест за проверка на общата култура и събеседване. Особеното в изпита за определяне на физическата годност на кандидатите е, че освен упражнения по бягане, коремни преси и лицеви опори, за някои от вакантните матроски длъжности са включени и упражнения по плуване - свободен стил на 100 и 1000 метра и плуване под вода.Във военните формирования на ВМС в гарнизон Варна са обявени 75 места. Там се търсят шофьори, охранители, топогеодезисти, пожарникари, радиотелеграфисти, радиомеханици, електротехници, картечари, санитари, готвачи и др.Във военните формирования на ВМС в гарнизон Бургас са обявени 25 вакантни длъжности за матроси, сред които за електромеханик, хидроакустик, трюмен машинист, електромонтьор, шофьор. Условията, на които трябва да отговарят кандидатите, и необходимите документи са посочени в обявата за конкурса, публикувана в интернет страницата на Министерството на отбраната на 18 март 2019 г.Информация за всеки етап от провеждането на конкурса ще бъде публикувана на интернет страницата на ВМС (www.navy.mod.bg в раздел \"Новини\"). Освен на посочените в обявата телефони, кандидатите за участие в конкурса могат да получат допълнителна информация по време на информационните борси в рамките на кампанията \"Бъди войник\" и на единния национален телефон: 0700 20 407.", "date": "2019.03.19", "title": "Армията търси да наеме 100 матроса"}
{"url": "https://news.bg/int-politics/prezidentat-na-kazahstan-nursultan-nazarbaev-hvarli-ostavka.html", "text": "Президентът на Казахстан Нурсултан Назарбаев подаде оставка като държавен глава, съобщават руските медии.\"Взех решение да прекратя пълномощията си като президент\", посочи той в телевизионно обръщение към казахстанския народ.Председателят на Сената Касим-Жомар Токаев ще изпълнява временно задълженията на държавен глава до произвеждането на президентски избори.78-годишният Назарбаев оглавява Казахстан от април 1990 г., а през 2015 г. беше преизбран за пети манда, което означава, че е заемал поста почти 29 години.Преди по-малко от месец Назарбаев уволни правителството. Тогава той се оплака, че \"положителните промени не са постигнати\" в богатата на петрол държава.\"В много сфери на икономиката, въпреки приемането на много закони и решения на правителството, не са постигнати положителни промени\", отбеляза тогава държавният глава.Назарбаев все пак обяви, че ще запази постовете председател на Съвета за сигурност на страната и председател на партията \"Нур Отан\", а също така ще остане член на Конституционния съвет. \"Тоест оставам с вас\", подчерта той многозначително в телевизионното си обръщение към народа на Казахстан. По-късно от Кремъл обявиха, че руският президент Владимир Путин е разговарял по телефона с Назарбаев след обявената от него оставка. Говорителят на Кремъл Дмитрий Песков обаче отбеляза, че в Кремъл не разполагали с информация за съдържанието на разговора. ", "date": "2019.03.19", "title": "Президентът на Казахстан Нурсултан Назарбаев хвърли оставка"}
{"url": "https://news.bg/politics/manolova-gotvi-sezirane-na-ks-za-pensiite-i-sotsialnite-prava.html", "text": "Омбудсманът Мая Манолова се готви да сезира Конституционния съд (КС), ако няма промени в Кодекса за социално осигуряване. Националният обществен защитник призова законотворците да предоставят право на гражданите да избират формулата за пенсионирането си.\"Като национален омбудсман заявявам категоричната си позиция срещу новата формула за изчисляване на пенсиите, която по данни от Националния осигурителен институт е, които се пенсионират след 1 януари 2019 г.\". Това гласи позиция на омбудсмана Манолова.От началото на годината в институцията на омбудсмана са постъпили жалби от засегнати граждани по проблема с пенсионирането и тя е сезирала министъра на труда и социалната политика.Предварителните данни на НОИ за \"неутрален ефект\" от новата формула, въведена \"на тъмно\", са безпочвени, най-малкото защото тя ще засегне над 31 % от бъдещите пенсионери, категорична е Мая Манолова.По информация на НОИ през 2019 г. над 67 000 души ще придобият право на пенсия за осигурителен стаж и възраст, като от тях ощетени с по-ниски пенсии ще бъдат над 31% или близо 21 000 души.Тя споменава и позицията на Асоциацията на индустриалния капитал в България (АИКБ) по Проекта за бюджета на ДОО за 2019 г. и аргументите им срещу повишаването на минималната работна заплата и минималните осигурителни доходи..Манолова отрича тези предложения на АИКБ, защото така ще се отнемат права и социални стимули на на гражданите.\"Като национален омбудсман настоявам при разглеждане на проекта на Закона за държавния бюджет на държавното обществено осигуряване за 2019 г. да отпаднат или да бъдат разгледани, съгласно законовите изисквания, въведените ограничения, предложени без задължителните обществени консултации\", пише Манолова.\"Проблемите в социалната сфера са най-чувствителни за гражданите, защото обхващат целия им съзнателен живот от обезщетенията за бременност и раждане, през помощите за отглеждане на деца и обезщетенията за временна неработоспособност, до пенсионирането, а и след това - при уреждане на наследствените пенсии и помощите при смърт на осигуреното лице.Тя привежда пример - максималният размер на получаваните една или повече пенсии, се променя от 910 на 1200 лв., без този въпрос също да бъде подложен на обществено обсъждане.Увеличаването на максималния осигурителен доход от 2600 на 3000 лв. е взето без да бъде спазен и принципът за предвидимост и яснота, става ясно от позицията на Манолова.Увеличаването на осигурителния доход за земеделските стопани и тютюнопроизводителите от 350 лв. на 560 лв. също не е разчетено с възможностите на българския земеделски производител, акцентира Манолова.\"Действащият в момента § 6 от Преходните и Заключителните разпоредби на Кодекса за социално осигуряване (ПЗР на КСО) предвижда премахване на максималния размер на получаваните една или повече пенсии, отпуснати след 31 декември 2018 г. и голяма част от вече придобилите право на пенсия български граждани, които законосъобразно отлагаха пенсионирането си за периода след 01 януари 2019 г. именно, защото след тази дата няма да има максимален размер на пенсиите, отново са с нарушени права поради липса на личен и информиран избор и съответно отнета възможност за плануване и разчет на предоставените им законови възможности\", пише Манолова.Според нея, предвиденото увеличение на размера на ниските пенсии с 5.7% няма да доведе до съществени промени в бита и живота на пенсионерите. С тази малка стъпка ще продължи да се задълбочава и увеличава разликата между най-ниските и най-високите пенсии и броят на пенсионерите, които ще получават или ще продължават да получават пенсии под линията на бедност ще се увеличава.Манолова припомня, че с минималния размер на пенсиите за осигурителен стаж и възраст е обвързан и размерът на пенсиите за инвалидност поради общо заболяване. Омбудсманът е категорична, че те са крайно недостатъчни за издръжка и лечение на хората с трайни увреждания.Смятам, че за достоен живот на гражданите в пенсионна възраст трябва да се търсят други формули и пътища, така, че размерът на пенсиите да бъде осъвременен поне до линията на бедност. В случай, че не бъдат предприети законодателни промени за разрешаването на проблема, в качеството си на омбудсман ще сезирам Конституционния съд за установяване на противоречието на нормата с Конституцията на Република България, пише Манолова.В становището си Манолова акцентира и на демографската катастрофа в страната. Как замразяването на майчинските за дете от 1 до 2 години, който е 380 лв., би стимулирало младите семейства, пита омбудсманът.Омбудсманът припомня свое становище от 29 октомври 2018 г. по проекта за Закон за бюджета на държавното обществено осигуряване. Тогава Манолова предупреди, че ако изчислението на пенсиите се базира само на доходи след 1 януари 2000 г., вместо от 1997 г., т.е. от момента, когато реално действа електронният регистър на НОИ, хората са лишени и от допълнителни три години трудов стаж, и от възможността за избор на най-благоприятни години след 1997 г.В същото становище Манолова е настояла всички важни решения и нормативни промени, особено за държавното обществено осигуряване, да бъдат извършвани по нормативно установения ред, след обществено обсъждане, както и при наличие на предварителна оценка на въздействието.", "date": "2019.03.19", "title": "Манолова готви сезиране на КС за пенсиите и социалните права"}
{"url": "https://news.bg/society/ueb-portal-informira-komandirovanite-u-nas-chuzhdentsi-za-usloviyata-na-trud.html", "text": "Уебсайт помага на командированите у нас чужденци с информация за условията на труд.Сайтът е достъпен на адрес  и е с версии на български и английски.Порталът е разработен от Изпълнителна агенция \"Главна инспекция по труда\".Основната цел на проекта е да се подпомогне транспонирането и изпълнението на практика на Директива 2014/67/ЕС, свързана с командироването на работници в рамките на предоставяне на услуги.Общият бюджет на проекта е 650 000 лв. Европейското финансиране е 552 500 лв. (85%), а националното - 97 500 лв. (15%). Проектът е започнал на 1 март 2017 г. и трябва да приключи на 31 март 2019 г.Част от проекта е и изготвянето на регистър на командированите лица в България.\"С него се намалява административната тежест за работодателите на работниците, които се командироват страната ни от други държави. Тези работодатели вече ще могат електронно да подават изискващите се заявления за изпращане на работници\", обясни Атанас Чернаев, ръководител на проекта.Той уточни, че заявленията ще се подават само по електронен път от 1 април.Преди това е допустимо подаването им и на хартиен носител в някоя от дирекциите \"Инспекция по труда\".По проекта е изготвен механизъм за оценяване на рисковия потенциал на командироващите предприятия от други държави в България. Този механизъм дава възможност да бъдат оценени рисковете от извършване на нарушения при всяко командироване, с което ще се подпомогне по-ефективното планиране на контролната дейност на инспекторите от ИА ГИТ. Като част от този механизъм е разработен и кратък тест, публично достъпен на адрес , чрез попълването на който всеки командирован работник или такъв, на когото му предстои командироване, може да провери дали при неговото командироване предполага нарушаване на законодателството. За работа с механизма са обучени 300 служители на ИА ГИТ с инспекторски правомощия.От началото на 2019 г. до момента са подадени 541 заявления за командироване на чуждестранни граждани у нас. За сравнение през цялата 2018 г. в България са командировани 1039 чужденци, от които 758 лица са от страни от ЕС, Европейското икономическо пространство и Конфедерация Швейцария, а останалите са от трети страни.Най-много са командированите от Турция - 252 лица, Швейцария - 239 лица и Румъния - 136 лица.Най-често работници у нас се командироват за 3 месеца - 256 лица от всички командировани, са работили в България за този период. Според характера на работа най-често командироването е за изпълнение на монтажни работи и инсталации и за предоставяне на технически услуги. През 2017 г. командированите чужденци у нас са били общо 425 лица.", "date": "2019.03.19", "title": "Уеб портал информира командированите у нас чужденци за условията на труд"}
{"url": "https://news.bg/politics/tsik-prizova-kompaniite-da-uchastvat-v-porachkata-za-mashinnoto-glasuvane.html", "text": "Осигуряването на машинно гласуване и въпросите, свързани с киберсигурността ще останат като предизвикателство пред новия състав на ЦИК.Това заяви председателят на Комисията Ивелина Алексиева по време на представянето на отчета от петгодишния мандат.По думите ѝ съществуват два основни фактора в това отношение - осигуряване на правото на глас на всеки избирател, но и точност на отчитането на вота в свят, в който опасността от кибератаки е изключително актуална.\"Убедена съм, че има много добра приемственост между съставите на единния орган\", категорична беше Алексиева. Тя акцентира върху изграждането и функционирането на национална мрежа за изборно сътрудничество. Алексиева изрази убеждението, че ЦИК ще бъде активен орган в европейската мрежа.За организиране на машинно гласуване през 2019 г. ЦИК е възложила пазарно проучване, на база на което са изготвени технически спецификации. Обществената поръчка за машинното гласуване е готова и в рамките на две последващи заседания на ЦИК може да бъде обявена.Алексиева не се ангажира с коментар какво ще се случи. Оказва се, че на практика срок за обявяване на обществените поръчки няма. \"Очаквам и апелирам, за да има свободна конкуренция, всички онези компании, които се чувстват готови и сигурни да участват в тази обществена поръчка, да го направят\", отбеляза тя. Ивелина Алексиева пожела на новите членове на ЦИК силна воля, упоритост, последователност, никога да не се предават, независимо средата, и да следват закона и вътрешните си убеждения. \"Тогава ЦИК ще запази нивото си или ще достигне по-високо\", заключи Алексиева.Припомняме, че на 21 февруари депутатите приеха правилата за избор на нови членове на ЦИК и решиха ", "date": "2019.03.19", "title": "ЦИК призова компаниите да участват в поръчката за машинното гласуване"}
{"url": "https://news.bg/world/honkong-planira-da-postroi-izkustven-ostrov-za-nay-malko-usd79-mlrd.html", "text": "Хонконг планира да построи изкуствен остров за най-малко 79 милиарда долара. Това става ясно от предложение, обявено от правителството, информират медии.Проектът, официално наречен Lantau Tomorrow Vision, е планирано да започне през 2025 г. Първите жители се очаква да се преместят седем години по-късно. 1000 хектара земя около остров Лантоу ще бъде използвана предимно за жилища. 260 000 апартамента ще бъдат построени на острова, а останалите 30% ще бъдат планирани за други цели.Планира се и друг изкуствен остров в същия район, но към момента не се разкриват подробности, освен че ще бъдат добавени 700 хектара земя.", "date": "2019.03.19", "title": "Хонконг планира да построи изкуствен остров за най-малко $79 млрд."}
{"url": "https://news.bg/int-politics/sasht-udariha-venetsuela-sas-sanktsii-sreshtu-dobiv-na-zlato.html", "text": "Съединените щати наложиха санкции срещу венецуелската държавна минна компания \"Минервен\" и нейния президент Ейдриън Пердомо в опит да намалят допълнително финансирането за правителството на венецуелския президент Никола Мадуро, съобщава \"Ройтерс\".Съобщението е дни след като Уганда заяви, че разследва най-голямата златна рафинерия за внос на венецуелско злато.Вашингтон предупреди търговците на злато да не търгуват с венецуелско злато или петрол.\"Незаконният режим на Мадуро ограбва богатството на Венецуела, като същевременно застрашава местното население, като се намесва в защитени територии и причинява обезлесяване и загуба на местообитания\", заяви в изявление американският министър на финансите Стивън Мнучин.Лидерът на опозицията Хуан Гуайдо, който се позова на конституцията и се  през януари, обясни че преизбирането на Мадуро е незаконно и се опитва да предотврати продажбите на злато, като твърди, че Мадуро използва приходите, за да се опита да остане на власт.Мадуро е под силен натиск да се оттегли, а Венецуела е в дълбока икономическа криза като правителството е изправено пред широко международно осъждане на изборите миналата година, които се смятат за фалшифицирани.Повечето западни страни подкрепиха Гуайдо като държавен глава на Венецуела.В края на януари, .- държавната петролна компания на Венецуела. Нейните активи и интереси на стойност 7 млрд. долара в САЩ бяха блокирани.Руската банка \"Еврофинанс Моснарбанк\" също бе ударена заради връзки с PDVSA.", "date": "2019.03.19", "title": "САЩ удариха Венецуела със санкции срещу добив на злато"}
{"url": "https://news.bg/crime/dzhip-se-blasna-v-stalb-na-stolichnata-ul-gen-nikola-zhekov.html", "text": "Джип се блъсна в уличен стълб на столичната ул. \"Ген. Никола Жеков\" срещу 24-та Поликлиника, информира БНР.Колата е препречила трасето на трамвай с №6 и за близо половин час маршрутът не е бил обслужван.На мястото на инцидента е пристигнал и екип на Спешна помощ.От МВР уточниха за news.bg, че инцидентът е станал около 16.20 и няма пострадали.", "date": "2019.03.19", "title": "Джип се блъсна в стълб на столичната ул. \"Ген. Никола Жеков\""}
{"url": "https://news.bg/health/spetsialisti-ot-vma-s-poredna-chernodrobna-transplantatsiya.html", "text": "При 5-часова операция във Военномедицинска академия присадиха черен дроб на пациент, съобщиха от ВМА.Ситуацията стана възможна след като тази сутрин с военнотранспортен самолет C-27J \"Spartan\" бе придвижен екипа от специалисти до МОБАЛ \"Д-р Стефан Черкезов\" - Велико Търново.Специализираната интервенция стана от екипа на проф. д-р Никола Владов, д.м.н., ръководител на Клиника по чернодробно-панкреатична хирургия и трансплантология. Реципиентът е 58-годишен мъж в крайна фаза на чернодробно заболяване.Пациентът е в добро състояние, заяви проф. д-р Никола Владов.Ръководството на болницата изказва своята изключителна благодарност към близките на донора, които въпреки трудния за тях момент, са разрешили експлантацията на органите.Екипът на ВМА благодари и на колегите си от великотърновската болница за доброто сътрудничество, както и на екипите на Военновъздушните сили за бързата и своевременна реакция във всяка донорска ситуация.", "date": "2019.03.19", "title": "Специалисти от ВМА с поредна чернодробна трансплантация"}
{"url": "https://news.bg/tourism/angelkova-iska-mestnata-vlast-da-opredeli-tipa-turizam-v-natsionalnite-kurorti.html", "text": "Местната власт да определи типа туризъм в националните курорти. \"Министерство на туризма готви пълен мониторинг на цялата подзаконова нормативна уредба\", отчете министърът на туризма Николина Ангелкова пред журналисти.Основните законодателни промени, свързани с работата на Министерство на туризма, са свързани със статута на националните курорти. \"Намерена е балансираната формула, защото националните курорти са имиджът на българския туризъм и е много важно те да бъдат моторът и двигателят на съответния регион\", категорична е Ангелкова.Тя допълни, че това са основните теми, които ще бъдат представени и на вниманието на Министерски съвет.Според Ангелкова, местната власт трябва да бъде тази, която да определи какъв тип туризъм да се развива на националните курорти. Тя все пак очаква основният спор да се оформи около двата големи курорта - \"Слънчев бряг\" и \"Златни пясъци\", като споровете да бъдат \"за\" или \"против\" парти/семейния туризъм.Туристическия министър даде да се разбере, че националните курорти не са селищни образования, а са курорти, които имат за цел да привличат туристи с интерес към нашата страна.Другите законотелни промени са свързани с промени в Закона за устройство на черноморското крайбрежие, Закона за концесиите, чрез който от 1 януари 2019 г. плажовете вече се дават по общия ред.Плажовете нито са взимани, нито ще бъдат взимани от Министерство на туризма, за да ги дава някой друг, увери Ангелкова. Министерство на туризма иска промени, тъй като по Закона за концесиите не се отчитат спецификите на морските плажове.Останалите законодателни промени се предвиждат в Наредбата за категоризация и прекатегоризация на местата за настаняване и хранене, промени в Наредбата за сертифициране на балнео и спа центровете и пълен мониторинг на цялата подзаконова нормативна уредба.", "date": "2019.03.19", "title": "Ангелкова иска местната власт да определи типа туризъм в националните курорти"}
