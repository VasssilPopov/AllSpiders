{"url": "https://news.bg/world/rekordnite-usd11-6-mln-ot-lotariya-specheleni-v-kvebek.html", "text": "Рекордните $11,6 млн. от популярната национална лотария Лото Макс бяха спечелени в Квебек, предаде ТАСС.Още не се знае в кой град е бил продаден щастливият билет.Другият най-голям джакпот в историята на Канада - $49,5 млн. беше спечелен в друга лотария \"6 от 49\" през октомври 2015 г.", "date": "2017.10.28", "title": "Рекордните $11,6 млн. от лотария спечелени в Квебек"}
{"url": "https://news.bg/regions/katastrofa-v-tunel-malko-buchino-na-am-lyulin.html", "text": "Пътнотранспортно произшествие е възникнало в тунел \"Малко Бучино\" на АМ \"Люлин\", в посока София.Към момента преминаването през тунела е затруднено и се осъществява само в изпреварващата лента на движение.На мястото на инцидента вече са пристигнали екипи на \"Пътна полиция\", които регулират движението. Агенция \"Пътна инфраструктура\" апелира към водачите да шофират със съобразена скорост и повишено внимание в района на произшествието.Предстои да се изяснят обстоятелствата около катастрофата. За сега няма данни за пострадали хора.Няколко часа по-късно от АПИ съобщиха, че е възстановено движението в тунел \"Малко Бучино\", на АМ \"Люлин\", в посока София.", "date": "2017.10.28", "title": "Катастрофа в тунел \"Малко Бучино\" на АМ \"Люлин\""}
{"url": "https://news.bg/bulgaria/brutalno-nasilie-v-pirogov-nad-speshni-meditsi.html", "text": "В \"Пирогов\" е извършен побой над спешни медици, съобщиха от болничното заведение.Една медицинска сестра е със сериозни наранявания, а лекари, санитари и пациенти пък са с психически травми при две посегателства снощи и тази нощ. Нанесени са и материални щети.При двата инцидента пациенти са проявили агресия спрямо дежурните екипи.При първия - 18 г. мъж, настанен в токсикологията на \"Пирогов\", заради употреба на марихуана е нападнал и пребил дежурната медицинска сестра. В момента тя лежи в лицево-челюстното отделение към Клиниката по неврохиругия с тежка лицева травма и комоцио (мозъчно сътресение).Пациентът е приет за лечение по-рано в петък, след като екип на Спешна помощ го докарал в \"Пирогов\" заради употреба на марихуана. Родителите му отказали на дежурния екип един от двата да остане като придружител с него, защото според тях го дразнят с присъствието си. Казали, че той се занимава със спорт - бокс.Същата вечер, няколко часа след приемането и лечението му в токсикологичната клиника, при него влиза дежурната сестра. Момчето я посреща станал от леглото и започва да й нанася тежки удари (крушета). След като я пребива и я оставя да лежи на земята в безсъзнание, той се опитва да излезе от клиниката. Тъй като е заключено, той се насочва към първата срещната врата на пациентска стая. Там се лекува пациентка със сериозна нежелана лекарствена реакция. 18-годишният млад мъж я заставя да му отключи врата и след като тя му казва, че няма ключ, той започва да я души. Междувременно удря и бутона за пожарно известяване, но се стряска от включената аларма. Оставя пациентката, която е нападнал, чупи стъклото на заключената врата и бяга от клиниката облечен по тениска и боксерки. Дежурната лекарка и дежурната санитарка са със сериозна уплаха.По-късно полицията докарала трима пияни мъже в спешното на болницата след пиянска свада в столично заведение. По време на нея единият е ударен и се налага да получи медицинска помощ. В коридора на спешното един от тях нанася удар по вратата на кабинет. За щастие при този инцидент няма физически пострадал служител на \"Пирогов\". Дежурният лекар се е разминал само с уплаха. Що се отнася до пациента, чийто приятел извършва вандалския акт, той е настанен в личево-челюстното отделение към неврохирургията на \"Пирогов\".Ръководството на болницата е уведомено за случая. Изпълнителният директор проф. Асен Балтов вече посети пострадалата медицинска сестра и огледа нанесените материални щети. Нареди да се предприемат допълнителни мерки за сигурност.", "date": "2017.10.28", "title": "Брутално насилие в „Пирогов” над спешни медици"}
{"url": "https://news.bg/world/islandiya-glasuva-na-predsrochni-izbori.html", "text": "Исландците гласуват на предсрочни избори за втори път за година, което показва дълбоко недоверие към политиците след разразилия се скандал по високите етажи на властта, съобщава АФП.За четвърти път се провеждат избори в Исландия от 2008 г.През миналия месец премиерът Бярни Бенедиктсон от консервативната Партия на независимостта насрочи избори, след като високопоставен член на трипартийната дясноцентристка коалиция напусна заради съдебен спор.Социологическите проучвания показват, че Партията на независимостта може да спечели 17 места в 63-местния парламент.Движение \"Леви зелени\" и потенциалните им партньори - Пиратската партия и Социалдемократическият алианс - могат да спечелят 29 места, което не е достатъчно за мнозинство. Но с помощта на четвърта партия те могат да детронират дясноцентристите и да се превърнат във второто ляво правителство от обявяването на независимост от Дания през 1944 г.Преди година бяха свикани предсрочни избори, след като тогавашният премиер Зигмундур Гунлаугсон беше принуден да подаде оставка, тъй като името му се свързваше с офшорни компании. Повече от 600 исландци - изненадващо висок брой за страна, която е с население от 335 000 души, изплуваха от \"Панамските документи\", включително Бенедиктсон, който тогава заемаше поста на финансов министър.Въпреки това Бенедиктсон успя да състави коалиция с центристите от \"Светло бъдеще\" и с дясноцентристката Реформаторска партия. Това правителство беше с най-краткия мандат в историята на Исландия.", "date": "2017.10.28", "title": "Исландия гласува на предсрочни избори"}
{"url": "https://news.bg/world/blizo-edin-na-vseki-petima-v-germaniya-priznava-che-seksualno-e-tormozil-hora.html", "text": "Близо един на всеки петима в Германия заявява, че е извършвал сексуален тормоз на друг човек. Това става ясно от изследване на YouGov за ДПА.18% от анкетираните отговарят, че са действали по такъв начин, че \"може да се възприема като неуместно или като сексуален тормоз\" над друг човек, показва сондажът.Само 6% от жените отбелязват, че сторили същото.От анкетираните 14% казват, че сексуалният тормоз е ставал на публично място, докато 13% заявяват, че се е случвало вкъщи, а според 10% на работното място.43% от жените отговарят, че са били сексуално тормозени, докато само 12% от мъжете споделят същото.В представителната извадка са участвали 2 056 души.Обвиненията от десетки жени срещу холивудския продуцент Харви Уайнстийн  за сексуален тормоз предизвикаха дебат в Германия относно сексуалното насилие.", "date": "2017.10.28", "title": "Близо един на всеки петима в Германия признава, че сексуално е тормозил хора"}
{"url": "https://news.bg/world/karles-puchdemon-prizova-kataluniya-kam-demokratichna-saprotiva.html", "text": "Сваленият лидер на Каталуния Карлес Пучдемон призова към мирна демократична съпротива срещу решението на Мадрид да поеме контрол над богатия регион, съобщават световни агенции.Това е първото изявление на Пучдемон след свалянето му от власт. Вчера каталунският парламент прие резолюция за провъзгласяване на независимост на Каталуния. Минути по-късно Сенатът на Испания даде правомощия на правителството да поеме контрол над региона.Пучдемон подчерта, че хората трябва да имат \"чувство на гражданска отговорност\".Той призова да продължат усилията за осигуряване на \"демократичен мандат\" на отстраненото правителство и за \"изграждане на свободна държава\".Кабинетът на премиера Мариано Рахой извърши \"умишлена атака срещу волята на повечето каталунци\", подчерта Пучдемон. Действията са срещу демокрацията, добави той и настоя каталунците да продължат да се стремят към независимост \"без насилие и без атаки\".Испанският телевизионен канал La Sexta TV едновременно излъчи предварително записаното кратко обръщение на Пучдемон и кадри на живо от бар в град Жирона, родният град на сваления лидер, където Пучдемон обядваше и позираше за селфита.Бившият лидер на Каталуния се появи пред обществената регионална телевизия TV3. Той говори от подиум с официална емблема на каталунското правителство. Зад него бяха поставени знамената на Каталуния и ЕС, но не и на Испания.Стана ясно , че ръководителят на техническия секретариат на испанското външно министерство Хуан Антонио Пучсервер поема управлението на департамента за вътрешни работи на Каталуния. Длъжността по-рано се изпълняваше от Жоаким Форн.Каталунската полиция е призовала служителите си да останат неутрални в борбата за независимост на региона.Междувременно противници на независимостта на Каталуния участват в демонстрация в испанската столица Мадрид. Хиляди се събраха на Пласа де Колон. Много от демонстрантите развяват флага на Испания.В същото време председателят на Европейската комисия Жан-Клод Юнкер заяви във Френска Гвиана, че \"няма място в Европа за други отцепвания или други пукнатини. Имаме достатъчно от тях\".По думите му ЕС иска да се \"спазва испанската конституция и законният ред. Не подкрепяме Европа да се развие така, че утре да имаме 95 страни членки. За момента 28 страни членки са достатъчни\".", "date": "2017.10.28", "title": "Карлес Пучдемон призова Каталуния към демократична съпротива"}
{"url": "https://news.bg/bulgaria/otkrito-e-tyalo-na-mlad-mazh-v-dvor-v-sofiya.html", "text": "Открито е тяло на мъж в двор в София, съобщиха от пресцентъра на МВР.Подаден е сигнал за открит във вътрешен двор на бул. \"Васил Левски\" човек в безпомощно състояние.Пристигналият на място екип на Спешна помощ установил смъртта на мъжа, на видима възраст 25-30 години. Предстои установяване на самоличността му.На мястото е извършен оглед, предприети са процесуално-следствени действия за изясняване на обстоятелствата, довели до смъртта на мъжа.", "date": "2017.10.28", "title": "Открито е тяло на млад мъж в двор в София"}
{"url": "https://news.bg/world/dalgogodishniyat-kmet-na-ankara-podade-ostavka-sled-natisk-ot-erdogan.html", "text": "Кметът на турската столица Анкара подаде оставка на фона на растящия натиск от президента Реджеп Ердоган над местни представители на властта преди изборите през 2019 г., съобщава ДПА.Мелих Гьокчек, кмет на втория най-голям град в страната от 1994 г., обяви тази седмица, че ще напусне ръководния пост. Така той става петият кмет от управляващата Партия на справедливостта и развитието, който напуска местното управление след натиск от върха.\"Изпълнявам молбата на Реджеп Ердоган\", каза Гьокчек по време на реч в Анкара и поясни, че \"не защото мисля, че не съм успешен, а защото съм уморен\".Наскоро кметът на Истанбул също подаде оставка.Отделно централното правителство поема контрол над десетки кюрдски общини в югоизточната част на Турция, обвинявайки кметовете за връзки с тероризъм. На техните места са назначени хора от управляващата партия.Една трета от населението сега живее в райони без народно избрани кметове.69-годишният Гьокчек е известен с популизма и с шокиращите си коментари. Веднъж той заяви, че враговете на Турция предизвиквали изкуствени земетресения, за да навредят на икономиката. Бившият кмет на Анкара описва интернет гиганта Google като най-голямата разузнавателна агенция в света. Според него проповедникът Фетхуллах Гюлен, обвиняван от Турция за неуспешния опит за преврат през миналата година, контролира последователите си с духове.Гьокче обяви в профила си в \"Туитър\", че подава оставка след дълги разговори с Ердоган.", "date": "2017.10.28", "title": "Дългогодишният кмет на Анкара подаде оставка след натиск от Ердоган"}
{"url": "https://news.bg/bulgaria/ne-sme-se-raztsepili-uveri-liderat-na-bsp.html", "text": "Днес опровергахме всички твърдения, че не сме алтернатива на ГЕРБ. Това заяви Корнелия Нинова в заключителната си реч пред делегатите от 49-тия конгрес. \"\", заяви Нинова.Конгресът реши парламентарната група на БСП за България да поиска вот на недоверие към кабинета Борисов 3 във връзка с корупцията.Това решение бе взето единодушно с 381 гласа \"за\" и шестима въздържали се. Атанас Мерджанов, за който се появи новина, че е напуснал конгреса заедно с опозиционно настроените Миков, Гергов и Дъбов, заяви пред делегатите: \"Аз съм тук\". Той призова конгреса: \"Ако изброените 9 социалисти са най-големият проблем на партията, дайте да го решим\".\"Не се чувстваме обидени за това, че не сме депутати\", посочи той пред делегатите. Мерджанов каза още, че групата от 9 души стояла отстрани и не работела за партията понеже сегашното ръководство ги отрязало от парламента.Мерджанов посочи, че работи и винаги ще работи за партията, като добави, че именно ямболската организация на БСП, която представлява, е била с най-силния резултат на изборите.\"\", изригна Мерджанов.След това конгресът реши да прекрати изказванията.", "date": "2017.10.28", "title": "Не сме се разцепили, увери лидерът на БСП"}
{"url": "https://news.bg/world/zadarzhaha-grak-za-pismata-bombi-do-mezhdunarodnite-kreditori.html", "text": "Гръцката полиция съобщи, че са задържали заподозрян, издирван за серия атаки с колети бомби срещу международните кредитори на страната, информира АФП.При една от атаките по-рано тази година пострада бившият премиер на Гърция Лукас Пападимос.В съобщение на полицията се казва, че продължава издирването на други четирима заподозрени от звеното за борба с тероризма след арестуването на 29-годишен гръцки гражданин в Атина.Полицейски източници поясниха, че мъжът е известен на полицията с екстремизъм.Пападемос, който беше премиер от 2011 до 2012 г. и прие строгите мерки за икономии, за да осигури международна помощ в разгара на гръцката финансова криза, пострада на 25 май при отварянето на пощенската си кутия вследствие на експлозия.Никой не пое отговорност за атаката.Но подобни атаки извършва крайнолявата организация \"Конспирация на огнените ядра\". През март групировката изпрати колет с експлозив до офиса на Международния валутен фонд в Париж. Пострада служител на фонда. По-рано групировката пое отговорност за колет бомба, изпратен от Гърция до офиса на бившия германски финансов министър Волфганг Шойбле.Изпращани са и други писма бомби до европейски представители.", "date": "2017.10.28", "title": "Задържаха грък за писмата бомби до международните кредитори"}
{"url": "https://news.bg/world/merkel-ogranichava-vlastta-na-finansovoto-ministerstvo-ako-liberalite-go-poemat.html", "text": "Консерваторите на германския канцлер Ангела Меркел искат да ограничат правомощията на финансовото министерство, ако се поеме от Свободната демократическа партия.Това пише германското списание \"Шпигел\", цитирано от \"Политико\".Консерваторите провеждат преговори със свободните демократи и със Зелената партия за сформиране на коалиция.В опит да покажат сила либералите многократно заявиха, че искат влиятелното финансово министерство. Те категорично заявиха пред Меркел, че е време партията й да освободи 8-годишния контрол над ведомството.Но според списанието, което се позовава на анонимни източници, \"близки до Меркел\", християндемократите планират контрамерки, за да ограничат властта на свободните демократи, ако те получат финансовото ведомство.Конкретно християндемократите искат икономическото министерство, което вероятно ще бъде оглавено от министър от партията на канцлера да поеме контрол над европейските финансови въпроси, с които се занимава финансовото ведомство, пише списанието.Това би означавало, че Германия ще бъде представлявана от икономически министър по време на срещите на Еврогрупата в Брюксел.Запазването на европейските въпроси за християндемократите би било също в полза на френския лидер Еманюел Макрон, тъй като свободните демократи категорично се противопоставят на предложенията му за реформи в еврозоната.Планът на канцлерството също включва преместване на отдел от финансовото към икономическото министерство, който се занимава с финансовите пазари, твърди \"Шпигел\".Междувременно списанието пише, че излишъкът по федералния бюджет на Германия може да достигне 14 милиарда евро.", "date": "2017.10.28", "title": "Меркел ограничава властта на финансовото министерство, ако либералите го поемат"}
{"url": "https://news.bg/bulgaria/aviatsionnata-ni-mosht-e-na-kritichno-nisko-nivo-preduprediha-pilotite-ni.html", "text": "Авиационната мощ на България е сведена до критично ниско ниво, което въобще не кореспондира с усложнената международна среда на сигурност.Това се казва в , адресирано до президента, премиера, министъра и началника на отбраната, както и до военни командири.\"Категорично се противопоставяне на всякакъв вид инсинуации, манипулиращи общественото мнение, окачествявайки позицията на летателния състав от изтребителната авиобаза \"Граф Игнатиево\" като \"бунт\", \"протест\" или \"стачка\". Нищо подобно\", отбелязват от асоциацията.В писмото си организацията обръща внимание на това, че \"самолетите \"Спартан\" и вертолетите \"Кугар\" и \"Пантер\" не са изтребителни летателни средства, имат друго предназначение и са базирани на други летища, но и те, без подготвен за тях летателен и технически състав са само купчина скъпа метална сплав\".Те припомнят, че за нормалната експлоатация на всяка бойна летателна машина са необходими повече средства от цената при закупуването й.\"За пилотите-изтребители има конкретни измерения в изискванията на Алианса за нормално инвестирани средства: 180 летателни часа на един пилот-изтребител за една година - стандарт на НАТО. Препоръчваме на тези държавни лица, които не са запознати с годишния нальот на един български пилот-изтребител, да изискат тази информация по съответния ред и да се извинят на сега действащите български военни пилоти. Това е достоверният критерий за ефективността от вложените стотици милиони лева във военната авиация\", подчертават от авиационната общност.Изкуственото противопоставяне на видовете въоръжени сили от висши държавни лица е в тежък ущърб на националната ни сигурност и отбрана, заявяват те и изразяват увереност, че министърът на отбраната и командването на българските ВВС ще направят всичко необходимо проблемите по осигуряването на редовни безаварийни полети да бъдат разрешени в максимално кратки срокове.Преди дни се появи информация за напрежение сред летците в \"Граф Игнатиево\". След проверка на прокуратурата е установено, че сред пилотите \"бунт\" няма.", "date": "2017.10.28", "title": "Авиационната ни мощ е на критично ниско ниво, предупредиха пилотите ни"}
{"url": "https://news.bg/bulgaria/nyama-opasnost-ot-zamarsyavane-ot-depoto-v-burgas-uveryavat-vlastite.html", "text": "Mинистърът на околната среда и водите Нено Димов увери, че няма опасност от замърсяване от депото в Бургас, информира ведомството.Министърът отново посети площадката на депото за битови отпадъци, което ползват 9 общини. То е с повредена дренажна система от обилните валежи преди дни., съобщи министърът, който обсъди с кмета на Бургас спешните мерки за определяне на местата за временно съхранение на отпадъците от тези общини до възстановяване на работата на депото.По първоначална оценка възстановяването му ще отнеме около месец и половина, защото има и свлачищни процеси. Не е установено изтичане на дренажни води от депото и няма опасност от замърсяване на почвите и водите в района, увери Димов.Министърът е изпратил писмо до областния управител на Бургас да следва указанията на Регионалната инспекция по околната среда и водите до определяне на местата за временно съхранение на отпадъците.Министърът похвали работата на оператора на депото, община Бургас за бързите действия по възстановяване на защитната дига на депото, почистените отводнителни канавки и възстановените вътрешни пътища в депото.Другият обект, засегнат от наводненията - Пречиствателната станция в Горно Езерово, работи от вчера, но почистването на площадката продължава.", "date": "2017.10.28", "title": "Няма опасност от замърсяване от депото в Бургас, уверяват властите"}
{"url": "https://news.bg/bulgaria/dost-poiska-predsrochni-izbori.html", "text": "Партия ДОСТ поиска предсрочни избори.Това стана ясно от думите на лидера на партията Лютви Местан след приключването на Четвъртия Национален съвет на ДОСТ край Пловдив.Местан поиска предсрочни избори заради порочната формула на властта и участието на крайни националисти в управлението на страната.\"\", каза той.Също така Местан поиска оставката на вицепремиера Валери Симеонов.\"\", категоричен е председателят на ДОСТ.Участниците в Четвъртия Национален съвет се обединиха около няколко решения - изграждането на местни и общински структури, организационно укрепване на партията, по-силно медийно присъствие, всекидневен мониторинг върху дейността на Народното събрание и изразяване на политическа позиция на основата на експертиза на партията по съответния проблем.", "date": "2017.10.28", "title": "ДОСТ поиска предсрочни избори"}
{"url": "https://news.bg/world/poredni-atentati-v-mogadishu.html", "text": "Нападението срещу хотела \"Насахаблод\" в Могадишу приключи след 10-часова обсада.Първоначалните данни са за най-малко 25 загинали и други 30 ранени. Спасени бяха над 30 души, намирали се във вътрешността на хотела при началото на обсадата.Това предаде Ройтерс.Отговорност за нападението пое ислямистката групировка \"Аш Шабаб\". Нападението започна с експлозията на камион - бомба, управляван от атентатор - самоубиец.Мишената беше хотел \"Насахаблод 2\", намиращ се на около 600 метра от президентския дворец, а след това въоръжени бойци нахлуха в сградата, съобщи полицията.Няколко минути по-късно една кола бомба избухна в близост до бившата сграда на парламента.Майор Мухамед Хюсеин от полицията каза пред Ройтерс, че са убити седем души, включително войници и цивилни. Престрелката все още бушуваше в хотела и майор Хюсеин каза, че вероятно ще се повиши и броят на убитите.От болниците заявиха, че ранените са най-малко 20 души.Свидетел на \"Ройтерс\" съобщи за над дузина разбити коли и кръвопролития пред хотела. В близост се чуваше спорадична стрелба.Ислямистката група, която е свързана с \"Ал Кайда\" - \"Аш Шабаб\" е отговорна за десетките подобни атаки в продължителната гражданска война в Сомалия. Тя пое отговорност за двете последни нападения.\"Аш Шабаб се бори да свали правителството на Сомалия и да наложи стриктното тълкуване на исляма.Бомбите в Могадишу преди две седмици убиха най-малко 358 души. Това бяха най-кървавите атентати в историята на страната. Те предизвикаха национално възмущение. \"Аш Шабаб\" бе заподозряна, но не пое отговорност.", "date": "2017.10.28", "title": "Поредни атентати в Могадишу"}
{"url": "https://news.bg/regions/rabotnik-postrada-pri-intsident-na-magistrala-struma.html", "text": "32-годишен работник пострада при трудова злополука край Сандански. Той е настанен в болница без опасност за живота.Инцидентът е станал към 15:30 ч. при строежа на ЛОТ-3 на автомагистрала \"Струма\" край мотел \"Мамин Кольо\", намиращ се на 2 км. преди град Сандански, предаде БГНЕС.При изграждането на мостово съоръжение се е срутила колона. Според получения сигнал при инцидента са пострадали няколко работници.Линейка е посетила местопроизшествието, оказало се е, че има един пострадал. 32-годишен работник от с. Долно Осеново, община Симитли е приет в МБАЛ \"Св. Врач\" с контузия на лицето и фрактура на долен крайник.Инцидентът се изяснява от служителите на РУП-Сандански.Това е втори инцидент при строителството на автомагистралата в рамките на десетина дни.При изграждането на моста над р. Струма край Струмяни от 8 метра височина падна работник, за щастие и той не бе пострадал тежко.", "date": "2017.10.28", "title": "Работник пострада при инцидент на магистрала \"Струма\""}
{"url": "https://news.bg/world/i-bez-yadreni-orazhiya-300-hil-dushi-zagivat-v-nachaloto-na-eventualna-voyna-na-koreyskiya-poluostrov.html", "text": "Стотици хиляди хора могат да загинат през първите няколко дни при възобновяване на конфликта на Корейския полуостров, дори и да не бъде използвано ядрено оръжие.Това става ясно от нов доклад на Конгресната изследователска служба, цитиран от \"Блумбърг\".Вземайки под внимание гъстотата на населението на полуострова, евентуален военен конфликт може да засегне 25 милиона души от двете страни на границата, включително най-малко 100 000 американски граждани, според изпратената на американски конгресмени оценка, която е поместена в доклад от 62 страници.Северна Корея може да разчита на стотици хиляди артилерийски снаряда, за да нанесе унищожителен удар на Сеул. Дори и превантивен удар няма да предотврати масови жертви при евентуален конфликт.Дори и Северна Корея да \"използва само конвенционални муниции, изчисленията варират между 30 000 и 300 000 загинали през първите дни на войната\", се отбелязва в оценката, като се вземе под внимание способността на КНДР да изстрелва до 10 000 снаряда в минута. Още повече конфликтът може да се разпространи и в него да влязат Китай, Япония и Русия.Подобен конфликт може да въвлече масова мобилизация на американски сили на Корейския полуостров и висок ръст на загинали военнослужещи, пояснява се още.Но в доклада се подчертава, че някои анализи показват, че ако Северна Корея се сдобие с ядрени оръжия и ядрени ракети, които могат да поразят САЩ, това ще е още по-голям риск от започване на регионална война.Превантивен удар от САЩ може да доведе до риск от прекъсване на отношенията с Китай, която има над 1 трилион долара в американски облигации.Алармира се, че при конфликт на Корейския полуостров може да възникне голям приток от бежанци към Североизточен Китай.КНДР и Южна Корея нямат мирен договор, а само примирие от Корейската война през 1950-1953 г. ", "date": "2017.10.28", "title": "И без ядрени оръжия 300 хил. души загиват в началото на евентуална война на Корейския полуостров"}
{"url": "https://news.bg/crime/skoba-za-parkirane-kato-zastrahovka-za-krazhba.html", "text": "Всеки шофьор може свободно и законно да си закупи скоби досущ като тези за платено паркиране, за да закопчава сам колата си срещу кражба. Услугата се предлага от водещи строителни фирми и водачите могат да се възползват от нея в интернет, пише в. \"Телеграф\".Едно от дружествата дори рекламира продукта си на семинар на КАТ на тема \"Към визия \"нула\" жертви от пътнотранспортни произшествия\" в Правец. От броени седмици на онлайн пазара се предлагат жълтите ограничители и могат да се намерят в два размера.Единият е за \"малки гуми\" с размер от 12 до 16 инача и широчина (следа) на гумата до 205 мм. Цената е 123,50 лв. Другият е за \"големи\" - от 17 до 20 инча и широчина 275 мм срещу 132.50 лв. Услугата е описана като средство \"за сигурност и спокойствие\".Към всеки ограничител се предоставя и един ключ, за да може само собственикът на автомобила да закопчава и откопчава колата си. Засега най-много продажби са се осъществили в София.\"Най-много поръчки имаме от водачи на БМВ, VW, Ауди, Мерцедес и Тойота\", признават продавачите на скоби.", "date": "2017.10.28", "title": "Скоба за паркиране като застраховка за кражба"}
{"url": "https://news.bg/bulgaria/da-ne-se-zaigravame-s-predsedatelstvoto-na-es.html", "text": "Заиграването с председателството като тема на партийни конгреси за съжаление показва пълната липса на национална отговорност и се свежда до опит за скриване на вътрешнопартийни проблеми. Председателството не принадлежи на една или друга партия. То е национална кауза и трябва да обедини усилията на всички ни, така както повелява и посоченият от българския народ девиз на българското председателство: \"Съединението прави силата\". Това се посочва в позиция на Министерството за Българското председателство на Съвета на ЕС 2018, разпространена до медиите.Шенген, равноправно участие в европейската отбрана и въвеждане на еврото (влизане в Еврозона) - това са и продължават да бъдат националните ни приоритети, но съгласно функциите ни на ротационен председател - те НЕ могат да бъдат общоевропейски приоритети, се подчертава в позицията.Предстоящото Председателство не е на самата България, а на Съвета на Европейския съюз, един от съзаконодателите на европейско ниво. В тази връзка всякакви опити за отклоняване на енергията от Европейския дневен ред, забавяне на процеса на приемане на законодателство поради блокиране работата на институциите в държава-ротационен председател заради политическо напрежение и предсрочни избори, е израз на липса на политическа отговорност и далновидност за държавата-членка и за целия ЕС. Ние сме длъжни да демонстрираме стабилност и консолидирани действия, заявяват от министерството.Предстои много работа и правителството, и всички, които са готови да съдействат, трябва да работим по ключовите законодателни досиета в сферата на труда и социалната политика. Единство, справедливост и политика на сближаване. Те са в основата на визията на България за разработването на инструменти, за да се засили социалното измерение на Европейския съюз с чрез общи ефективни действия.Дебатът за Бъдещето на Европа е свързан и със заетостта, и социалната политика. По време на работата в тези области специално внимание ще се обърне на променящите се реалности в европейските общества - негативни демографски тенденции и застаряващо население, влияние на технологиите върху пазара на труда, негативни ефекти от безработицата, бедност и социално изключване.Хората с увреждания като пълноправни членове на обществото, пряко свързани със съответната Конвенция на ООН и Европейския акт за достъпност, също са част от общия социален фокус. Ще се съсредоточим и върху улесняването на свободното движение на работници и предоставянето на услуги в ЕС като продължим процеса на преразглеждане на регламентите за координация на системите за социално осигуряване и на съществуващите правила за командироването на работници; подобряването на равновесието между професионалния и личния живот на родителите и лицата, полагащи грижи; защитата на работниците от рискове по време на работа. Ще се развиват нови и иновативни подходи на политиката по заетостта с акцент върху младежта, справедливата миграция и по-добрата връзка между образованието, уменията и потребностите на пазара на труда, се посочва в позицията на министерството.Българското председателство ще работи за създаването на по-добра среда за развитие на социалната икономика, като се търси акцент върху социалните иновации и равните възможности, недискриминацията и равенството между половете и ролята на \"Жените в дигиталния свят\".В рамките на дебата за следващата Многогодишна финансова рамка ще проучим възможностите за подкрепа от Европейския социален фонд след програмния период 2014-2020 г., като фокусът ще бъде поставен върху опростяване на правилата и засилване на синергията за икономическо, социално и териториално сближаване. Изключително важно е да продължим да подобряваме възможностите за заетост, усилията за социално приобщаване и да насърчаваме образованието, уменията и ученето през целия живот за гражданите на ЕС, заявяват от министерството.Българското председателство ще се фокусира върху насърчаването на сравнително новата концепция за ранно детско развитие и подкрепата за семействата и благосъстоянието на децата още от ранна възраст.Българското председателство ще допринесе в рамките на Съвета по заетост, социална политика, здравеопазване и потребителски въпроси, и за изпълнението на новия цикъл от процеса на Европейския семестър.Историята помни председателства, в които опозицията провокира антагонизъм между партиите, политическа нестабилност, избори по време на председателство, но това не са успешните примери за страните, председателстващи Съвета на Европейския съюз.Нека да се обединим около Председателството като обща кауза и да продължим напред. Защото през изминалите месеци са реализирани множество дискусии в цялата страна на регионално и общинско ниво, има комуникационна стратегия на Министерски съвет с областните управители, работи се активно с центровете \"Европа Директно\" в страната и се провеждат редица обществени дискусии. До този момент са проведени на 30 обществени обсъждания, дебати и дискусии в цялата страна, така както обещахме да реализираме близко до съгражданите ни председателство, се заявява в позицията.\"Съединението прави силата\". Нека да докажем, че единението ще е нашата сила и мъдростта на нашето Председателство. Да затворим политическите манипулации и да отворим сърцата си за националния интерес. А той е този, който ще утвърди проевропейските ни интереси, за да постигнем единна, силна и дигитална Европа. Как ще го сторим? Чрез консенсус, конкурентоспособност и кохезия/сближаване. Защото всеки от нас, всеки европейски гражданин, Европа иска стабилност, сигурност и солидарност, се посочва в позицията.От министерството дават линк за информация какви точно са ангажиментите на всяка страна-ротационен председател, към които българската страна стриктно се придържа в подготовката по първото Българско председателство: http://www.consilium.europa.eu/bg/council-eu/presidency-council-eu/", "date": "2017.10.28", "title": "Да не се заиграваме с председателството на ЕС"}
{"url": "https://news.bg/world/pensioner-strelya-v-bolnitsa-v-kanada.html", "text": "Полицията уби 70-годишен пенсионер от Канада, открил огън в болница в Кобург (Онтарио, Канада). В резултат на инцидента е била убита 76-годишна жена, съобщи телевизия Си Би ЕС.Инцидентът се случи в спешното отделение на градската болница. Полицията получила съобщение за стрелбата, след което пристигнал полицейски патрул на мястото. Между полицаите и 70-годишния пенсионер се е завързала престрелка. Мъжът в крайна сметка беше застрелян. По-късно в стаята бе намерено тялото на 76-годишна жена.Медицинският персонал, пациентите и полицията не са пострадали. От факта на инцидента започна разследване с участието на специален полицейски отдел, който се занимава с всички инциденти, включващи използването на оръжие. В момента болницата работи в нормален режим.Кобург е на 115 километра източно от Торонто, най-големият град на Канада.", "date": "2017.10.28", "title": "Пенсионер стреля в болница в Канада"}
{"url": "https://news.bg/world/sasht-sa-iskali-da-bombardirat-kuba-s-orazhiya-za-masovo-porazyavane.html", "text": "Американските специални служби и Пентагонът са разглеждали през 60-те години на миналия ХХ в. възможността да използват химически и бактериологични оръжия срещу Куба.Доказателство за тази информация се съдържа в архивните документи на правителството на САЩ, които са свързани с разследването на убийството на 35-ия президент на САЩ Джон Кенеди през ноември 1963 г..Тези документи бяха разсекретени от сегашния обитател на Белия дом Доналд Тръмп и публикувани в четвъртък от Националния архив на САЩ.САЩ са търсели начини да свалят режима на Фидел Кастро, за да предотвартят неговото сближаване със СССР.Доказателство, че разузнавателните и специалните сили на армията на САЩ изследвали възможността за използване в Куба на химически или биологични оръжия, се съдържат в доклада от 36-страници, изготвен през 1975 г. Това е по времето на президента Джералд Форд.", "date": "2017.10.28", "title": "САЩ са искали да бомбардират Куба с оръжия за масово поразяване"}
{"url": "https://news.bg/world/gartsiya-otbelyazva-denya-ohi.html", "text": "В Гърция отбелязват националния празник \"Денят Охи\".В Солун празникът беше почетен с военен парад, а в Атина - с ученическа манифестация, съобщи БНР.Гърция е единствената страна в Европа, която чества като национален празник не края на една война, а нейното начало - с гръцкото \"Охи\" страната се включва във Втората Световна война.Военният парад в Солун премина под полета на бойни самолети и хеликоптери. На него участваха президентът на страната Прокопис Павлопулос и министърът на отбраната в южната ни съседка - Панос Каменос.По време на парада в Солун министърът на отбраната в Гърция Панос Каменос коментира темата с името на Бившата югославска република Македония. По думите му спорът с името на Македония може да бъде решен единствено когато всички лидери на парламентарните партии гласуват единодушно за предложението. Ако няма консенсус между лидерите, въпросът трябва да се постави на национален референдум, посочи Каменос.От своя страна президентът Павлопулос призова гръцкия народ да бъде единен.Въпреки лошите атмосферни условия, парадът в Солун и манифестациите в цялата страна бяха наблюдавани от хиляди граждани, а на повечето домове в южната ни съседка все още може да се види опънат гръцкия флаг.", "date": "2017.10.28", "title": "Гърция отбелязва \"Деня Охи\""}
{"url": "https://news.bg/regions/protestirashti-blokirat-prohoda-petrohan.html", "text": "Жителите на Вършец и селата в общината излизат на протест заради високата цена на водата там. Протестиращите планират да блокират движението на прохода \"Петрохан\", съобщи Нова телевизия. Протестът на жителите на Вършец и околните села е планиран за 11.30 часа.Според протестиращите цената на водата в общината е била увеличена шоково - до 3 лева за кубик. Решението за увеличението на цената на водата е било взето на 1 септември. След пободен протест обаче цената на водата в общината беше свалена до 2 лева и 21 стотинки за кубик.Въпреки по-ниската цена, жителите на Вършец и околностите са категорични, че цената от 2.21 лв. за кубик също е висока и непосилна за предимно възрастното население, което обитава общината.Припомняме, още на 10 октомври жителите на населените места в общината се заканиха да блокират международния път Е-79, ако не бъде намерено решение на проблема им с високата цена на водата.\"Не сме доволни от новата цена. Ние искаме да се върне старата цена на водата от 1.96 лв.\", обясни един от недоволстващите.", "date": "2017.10.28", "title": "Протестиращи блокират прохода „Петрохан” "}
{"url": "https://news.bg/regions/prodalzhava-remontat-na-patya-sofiya-pernik.html", "text": "Продължават ремонтните дейности по пътя София-Перник, в участъка от КПП-то до светофара на ж.п. гара \"Владая\". Агенция \"Пътна инфраструктура\" препоръчва на водачите да използват АМ \"Люлин\" за по-бързо и удобно пътуване.От 8 часа днес движението по I-1 (Е-79) София - Перник, през прохода Владая в посока Перник ще се осъществява в едната пътна лента. Водачите, пътуващи за София, ще се пренасочват през село Владая.АПИ призовава водачите да шофират със съобразена скорост и повишено внимание в участъка на ремонтните дейност. Необходимо е и шофьорите стриктно да спазват пътната сигнализация.АПИ информира и че екипите, осъществяващи ремонта, работят с пълна мобилизация, за да може планираните дейности да завършат в максимално кратък срок и движението да се осъществява без ограничения.", "date": "2017.10.28", "title": "Продължава ремонтът на пътя София-Перник"}
{"url": "https://news.bg/politics/kongresat-na-bsp-s-parvi-udar-sreshtu-ninova.html", "text": "Конгресът на БСП с първи удар срещу лидера Корнелия Нинова. Още в началото на заседанието Ваня Добрева поиска промяна в устава за начина на избор на председател на червената партия.\"Конгресът извърши политическа грешка\", коментира социалистката, визирайки предишното заседание на най-висшия партиен форум, който даде власт на членовете на БСП да избират лидера, а не конгресът, както досега. Добрева иска връщане на стария начин. \"Концентрира се цялата власт в ръцете на лидера\", по думите ѝ.Добрева все пак призна, че Корнелия Нинова не се е възползвала от тази власт. С приетата от миналото заседание промяна, партията се превръщала във вождиска и отваряла поле за реваншизъм. Добрева настоява Конгресът да избира лидерът.Предложението на Ваня Добрева не събра нужното мнозинство. Само 149 я подкрепиха.Друг член на Конгреса поиска да остави промяната членската маса да избира лидера. Чавдар Георгиев също поиска промени в устава. Конгресът като най-висш форум трябвало да избира своя председател.Георги Гергов също настоя за промяна в БСП.\"Колкото по-скоро има промяна, толкова по-хубаво\", коментира Георги Гергов преди началото на конгреса на БСП. Гергов беше категоричен, че въобще промяна трябва да има в партията. По думите му промените не само в устава.Гергов посочи още, че за него този конгрес е бил излишен и че тези теми можеха да се обсъдят на Национален съвет на БСП. \"Във всичко е състояние БСП, тъй като е стара партия\".\"Ние загубихме основно изборите, БСП беше на върха и това трябва да се отчете на този конгрес, ако имаме сили, ако имаме убеденост, че трябва да направим този отчет. Не може едни големи избори да загубим, 11 други избора да загубим, точно така е. От 2 милиона гласа да слезем с 950 хил. е загуба. Не използвахме момента с президентските избори, ракетоносителят не се употреби, ние хвърлихме много пара в свирката, много приказки, а накрая резултатът го няма, БСП е аут от властта. Аз съм го казал много пъти - трябва да има промяна, а не смяна. БСП да декларира, че ще има промяна, че ще се допитваме до хората, че ще променяме партията и че ще стане социална България\", категоричен бе Гергов.На въпрос как гледа на отвореното писмо на Стефан Данаилов, в което се изразява подкрепа за лидера Корнелия Нинова , Гергов отговори: \"Нормално, това е Стефан Данаилов\". Той се съгласи принципно с определението, че Стефан Данаилов е бутон, който Корнелия Нинова активира, когато се чувства несигурна. \"Е не е ли така? Аз мисля, че е така. Значи има проблем. Значи някой се притеснява\".", "date": "2017.10.28", "title": "Конгресът на БСП с първи удар срещу Нинова"}
{"url": "https://news.bg/regions/snyag-na-pamporovo.html", "text": "В Пампорово заваля сняг. Към момента снежната покривка в курорта е около 2 сантиметра. Снеговалежът там продължава.Температурите в Пампорово за сега са около 0 градуса.Областното пътно управление в Смолян съобщи, че има вероятност пътните настилки да са хлъзгави, за което призова водачите да карат с повишено внимание. Възможно е и в по-високите райони дъждът, който вали в цялата област, да образува поледица.Няма въведени ограничения за движението, съобщи bTV.", "date": "2017.10.28", "title": "Сняг на Пампорово"}
{"url": "https://news.bg/society/13-vlaka-prestoyavat-1-chas-po-garite-zaradi-smyanata-na-vremeto.html", "text": "Предстоящата смяна от лятно към зимно часово време ще наложи промени във времепътуването на 13 пътнически влака в страната.Заради смяната на времето е необходимо някои пътнически влакове да престоят в различни железопътни гари в нощта между 28 срещу 29 октомври, за да не бъде нарушен Графикът за движение на влаковете.От железопътното дружество обясняват, че спирането на влаковете е европейската практика - влаковете спират в първата железопътна гара по маршрута си при наближаване на 04:00 ч. и изчакват 60 минути.Европейският подход, който се ползва в тази ситуация с изчакване в най-близката жп гара, тази година ще засегне следните влакове:", "date": "2017.10.28", "title": "13 влака престояват 1 час по гарите заради смяната на времето"}
{"url": "https://news.bg/politics/ninova-osvobozhdava-naroda-ot-verigite-na-gerb-s-vot-na-nedoverie.html", "text": "\"Няма нищо извънредно в този Конгрес.\" С тези думи лидерът на БСП Корнелия Нинова се обърна към съпартийците си.Нинова критикува Бойко Борисов, че свел председателството до техническа подготовка, но не и до политики. Нямало дебат в НС за този важен момент за страната ни. \"Работа на опозицията е да представи своята алтернатива\", увери Нинова. на червените бил тест за кабинета за неговата политическа зрялост. \"БСП е опозицията, но все още не е алтернативата\", изтъкна соцводачът. Нямало съмнение, че левицата е алтернатива, но по-важното било как я оценява народът. \"Можем да бъдем държавници\", посочи Нинова и призна, че преходът бил сгрешен.\"Намираме се в демографска криза\", анализира още лидерът на БСП.Социалистката атакува и паралелната държава. По думите ѝ народът ни не е доволен от живота си, а ГЕРБ посегнали на свободата на хората.\"Корупцията е въпрос на национална сигурност. Това е ново модерно робство, то не идва от вън, то се прави от партия ГЕРБ\". Този модел се възпроизвеждал и се използвал безскрупулно за печелене на избори, посочи Нинова и допълни, че жълтите новини убивали алтернативата. Правели се и опити опозицията да бъде приобщена и нахранена.Увеличавали се кражбите в редица сектори. \"БСП ще освободи народа си от веригите, в които ги държи ГЕРБ\", закани се още лидерът на БСП и отново изтъкна нарастващата бедност в страната.Корнелия Нинова има решения за проблемите в образованието, в здравеопазването, както и мерки за справяне с бедността. Тя е решена да сваля кабинета Борисов 3 с вот на недоверие. Затова лидерът на червените поиска Конгресът да реши кога партията да започне разговори с другите партии за вот на недоверие. Социалистката вижда иронично международната роля на премиера Бойко Борисов като \"посредник\" който тихо и кротко се прибира у нас.Политиката му била на \"ПиАр-а и на снимката\".\"Партията не е разбита\". По този начин Нинова коментира вътрешните драми в БСП. Тя скастри деветимата червени, които заявили, че партията се разцепвала. \"От чие име говорят те\", попита лидерът на БСП. В партията имало много качествени кадри, които да поемат ръководството ѝ.Нинова поиска и да чуе вътрешната опозиция. \"Кой е отстрелян от партията, другари- никой\", обърна се тя към съпартийците си. Опозиционерите не атакували лидера, а посоката на партията. \"Вие искате смяна на посоката и това минава през смяна на лидера\", обърна се тя към критиците си.  Това се случвало, защото тя отказала БСП да бъде нахранена и укротена от Бойко Борисов. \"Опозицията не може да бъде опитомена\", категорична бе Корнелия Нинова. Тя е готова да води армията от социалисти и да поеме първи удар. \"Нямам дребна амбиция за лична облага\", посочи още соцлидерът.", "date": "2017.10.28", "title": "Нинова освобождава народа от веригите на ГЕРБ с вот на недоверие"}
{"url": "https://news.bg/regions/dobrovoltsi-pomagat-na-bedstvashtite-v-burgas-s-topli-drehi-i-hrana.html", "text": "Доброволците на БЧК от Бургас и от централата на организацията в София помагат на жителите на село Ливада, което е едно от най-пострадалите от наводненията в област Бургас. Доброволците раздават на бедстващите хора топли дрехи, спално бельо, обувки и хранителни продукти.Доброволците продължават и оценяването на щетите и нуждите на засегнатите от бедствието. Продължава и разчистването на къщите и дворовете на жителите.Пред Нова телевизия министърът на околната среда и водите Нено Димов заяви, че над 1 млн. лв. са били похарчени за системата за ранно предупреждение за наводнения в община Бургас. По думите му до наводнението се стигнало главно заради голямото количество дъжд, който е паднал в района.Димов отново прехвърли топката към синоптиците. Той заяви, че в навечерието на проливните дъждове е била дадена информация за валежи около 50-60 литра на квадратен метър. \"Това, което се изсипа там беше около 190 л/кв. м., което е около три пъти разлика. Вероятно при по-точна прогноза, можеше да има по-адекватни мерки. Но в крайна сметка грешки се допускат\", допълни екоминистърът.Димов посочи още, че довършването на системата за ранно предупреждение би помогнала на властите да осведомят навреме населението за подобни заплахи, което ще доведе до навременна евакуация и предотвратяване на човешки жертви при евентуално природно бедствие.Министърът обясни и че извозването на труповете на удавените при наводненията домашни животни трябва да се организира от министерството на земеделието. Припомняме, много хора в района на бедствието се притесняват от евентуалното разпространение на зарази заради множеството трупове на животни, които са загинали при наводнението.Припомняме,  при наводненията в област Бургас през нощта на 23 срещу 24 октомври. Най-тежко беше положението в община Камено, където беше обявено и бедствено положение. По-късно стана ясно, че в бургаска област са със скъсани язовирни стени. Много хора бяха евакуирани от домовете си, като част от тях бяха приютени в общински сгради.След проливните дъждове на 24-25 Октомври 2017 г. (около 200л/кв.м.) инспекторите на ДАМТН установиха. Всички те са под 50 000 куб. м., с изключение на яз. \"Чотората\", който е с обем от 100 000 м3. Това са каскадни язовири, като четири, от тях са на територията на община Бургас, а три са в община Камено. Важно е да се отбележи, че под тези водоеми няма населени места и водния отток от тях не е причина за човешки жертви.Стана ясно още, че само за два дни  за подпомагане засегнатите от наводнениеята хора е събрала над 70 000 лв.  Всеки, който има възможност да дари средства за подпомагането на пострадалите хора при наводненията в област Бургас, може да подкрепи Националната инициатива на БЧК:", "date": "2017.10.28", "title": "Доброволци помагат на бедстващите в Бургас с топли дрехи и храна"}
{"url": "https://news.bg/society/zarnoproizvoditeli-strupaha-200-traktora-v-general-toshevo.html", "text": "Граждани излязоха на протест в Генерал Тошево против инвестиционния проект за добив на газ в Добруджа, съобщи bTV.Вече се провежда последното обществено обсъждане за изготвената от инвеститора оценка за въздействието върху околната среда (). Предстои Регионалната инспекция по околната среда и водите във Варна да даде окончателно становище дали добивът на газ в района ще бъде безопасен за околната среда и хората.Днешният протест е организиран от зърнопроизводителите, които се страхуват, че добивът на газ може да повлияе негативно върху реколтата им. Земеделците излязоха по улиците на Генерал Тошево с трактори. Над 200 машини образуваха колона на главната улица. Преминаването на автомобили обаче не беше преустановено - няма блокада.От своя страна фирмата изпълнител уверява, че добивът на газ не е опасен и няма да застраши нито водата, нито въздуха в района.", "date": "2017.10.28", "title": "Зърнопроизводители струпаха 200 трактора в Генерал Тошево"}
{"url": "https://news.bg/society/vaksinirat-divite-zhivotni-za-byas-po-vazduh.html", "text": "Българската агенция по безопасност на храните започва кампания за ваксиниране на дивите животни за бяс. Това е втората ваксинация за 2017 година по въздух срещу бяс при дивите хищници.Ваксинирането ще се осъществи чрез специални ваксиналните примамки. Те представляват кубче с размери 2х3х2 сантиметра и са със специфична миризма, която привлича хищниците. На един квадратен километър се изхвърлят по 20 броя примамки, които самолетите пускат от височина 150 метра. Мястото на всяка пусната от самолетите примамка се отбелязва с помощта на GPS-система.Ваксиналните примамки ще бъдат разпръснати на територията на областите: София, София-област, Перник, Кюстендил, Видин, Монтана, Враца, Велико Търново, Плевен, Добрич, Силистра, Русе, Разград, Пазарджик, Смолян и Благоевград, като няма да бъдат разпръсквани над населените места и водоемите.За въздушната ваксинация десет специално оборудвани самолета ще разпръснат над 1 млн. ваксинални примамки от въздуха. Действията ще започнат от летище Балчик, област Добрич и ще продължат от летище Ерден, област Монтана и Лесново, София област.Разпръскването на ваксините ще се извърши през следващите 20 дни, в зависимост от атмосферните условия.Ветеринарните лекари препоръчват хората да не пипат ваксиналните примамки с незащитени ръце, защото при нарушена цялост на външната обвивка, ваксината може да бъде опасна за тяхното здраве. При контакт с примамките е добре да се извърши консултация с лекар.Ваксините не представляват опасност за здравето на останалите диви животни. Препоръчително е домашните животни да се държат, за да не приемат примамките, които са предназначени специално за дивите хищници.Ваксинацията е част от Програмата за надзор и изкореняване на заболяването бяс, която е разработена от БАБХ.", "date": "2017.10.28", "title": "Ваксинират дивите животни за бяс по въздух"}
{"url": "https://news.bg/world/parvi-obvineniya-po-ruskata-saga-v-sasht.html", "text": "Федерално жури на САЩ одобри първите обвинения във връзка с разследването на евентуална руска намеса на президентските избори през 2016 г., съобщават Ройтерс и \"Гардиън\".Източник, запознат със случая, разкри пред световната осведомителна агенция, че обвинителният акт е одобрен от федерален съдия, но не е ясно за момента какви точно са обвиненията и към кого са повдигнати. Той добави, че повече информация може да стане ясна в понеделник.СиЕнЕн първи съобщи за внесените от федерално жури обвинения във Вашингтон. Американската медия се позовава на различни източници. Тя информира, че обвиненият или обвинените могат да бъдат задържани най-рано в понеделник. Вестник \"Уолстрийт джърнъл\" потвърди информацията.През януари 2017 г. американските разузнавателни агенции заключиха, че Русия се е намесила на изборите в опит да помогне на Доналд Тръмп да победи кандидата на демократите Хилари Клинтън чрез хакерска кампания и публикуването на имейли, които поставят Клинтън в неудобно положение, както и чрез пропаганда в социалните мрежи за дискредитиране на кампанията й.Специалният прокурор Робърт Мълър, бивш директор на ФБР, разследва дали представители от щаба на Тръмп са си сътрудничили с Русия.\"\", пише заместникът на главния прокурор Род Розенщайн в писмо от 17 май за назначаването на Мълър.Източници, запознати с разследването на Мълър, заявиха, че той използва правомощията си да разследва връзки между съветници на Тръмп и чуждестранни правителства, както и вероятност за пране на пари, данъчни измами и други финансови престъпления.Питър Кар, говорител на Мълър, отказа да коментира информацията пред Ройтерс или СиЕнЕн.Тръмп и Кремъл многократно отрекоха да си сътрудничили.Мълър също разследва дали президентът или някои от съветниците му са се опитали да възпрепятстват разследването.Специалният прокурор разпита редица бивши представители на Белия дом.", "date": "2017.10.28", "title": "Първи обвинения по руската сага в САЩ"}
{"url": "https://news.bg/world/sasht-zaplashiha-severna-koreya-s-masiran-voenen-udar.html", "text": "САЩ никога няма да допуснат ядрена Северна Корея и на всяко ядрено нападение от страна на Пхенян ще бъде отговорено с масиран военен удар. Това предупреди военният министър на САЩ Джим Матис, цитиран от световни агенции.Матис направи коментара по време на съвместна пресконференция с южнокорейския си колега в Сеул. Вчера той посети демилитаризираната зона, която разделя двете Кореи още от времето на Корейската война през 1950-1953 г., предупреди шефът на Пентагона., продължи още той.Според Матис нараства заплахата от ядрена атака на КНДР.В същото време севернокорейският вестник \"Родон Синмун\" обвини САЩ и Южна Корея, че \"налудничаво бият барабана за война\". Пояснява се, че КНДР ще продължи да демонстрира величието си на ядрена сила.В коментар Корейската централна новинарска агенция призова САЩ, Южна Корея и Япония да се откажат от \"милитаристичната си амбиция\".", "date": "2017.10.28", "title": "САЩ заплашиха Северна Корея с масиран военен удар"}
{"url": "https://news.bg/politics/gerb-ne-uspya-da-napravi-predsedatelstvoto-natsionalna-kauza-smyata-stanishev.html", "text": "\"ГЕРБ пропуска шанса да направи председателството национална кауза  и да го превърне в нова база  за обединение на българското общество.\" Това каза евродепутатът и председател на Партията на европейските социалисти Сергей Станишев.Бившият лидер на БСП представи документ за политическата визия за бъдещето на Европа. Документът \"Повече социална Европа в интерес на хората\" трябва да бъде приет от 49-тия конгрес. В него се посочват и приоритетите по отношение на българското председателство и визията на Европа, различна от предлаганите пет сценария в .\"Най-лошото, което може да се случи е българското председателство да бъде една пропусната възможност\", посочи Станишев. По думите му днешният момент е исторически за бъдещето на Европа. \"Води се дебат как да се промени ЕС, как да се променят неговите институции и политики. Всеки ден се взимат решения\", посочи още той.  Като ключови моменти за развитието  на Европа той посочи бъдещето на кохезионната политика и процеса на подготовка за излизане на Великобритания.Според Станишев такъв документ би трябвало да представи българският премиер, но вместо това усилията се свеждат до ремонти, логистика, голяма част от тях с тежък привкус на корупция. По думите му така и не се е провел същностния разговор за председателство. \"Във външнополитически план в Европа не се очаква нищо от българското председателство\", констатира Станишев.Той настоя, че във визията за мястото на България в Европа - опонентите на БСП се опитват да представят единствено себе си на терена на европейската идея, \"представяйки БСП като антиевропейска партия\". В този контекст Станишев припомни, че молбата за членство в ЕС подадена от правителство на социалистите.Станишев се обърна към съпартийците си с настояването БСП отново да стане мотор на дискусията, която поставя България в Европа, защото в противен случай има реална опасност страната ни да бъде изтласкана в периферията на ЕС и да стане безгласен член.Станишев разкритикува и разломите по време на конгреса и настоя, че БСП трябва да бъде силна и сплотена. По думите му БСП е най-демократичната партия в България. \"В нея винаги е имало различи мнения ,защото в спора се ражда истината. Обща е отговорността и на ръководството и на всеки активист на БСП да излезем от този конгрес единни. Нашите членове и симпатизанти очакват силни политически битки с опонентите ни, в интерес на хората, а не да се изтребваме помежду си\", каза още той.Екслидерът на левицата коментира, че БСП е готова за управление. Националният интерес изисквал отговорност, компетентност и кураж за водене на политическите битки. \"Всички са обезпокоени от липсата на доверие в европейските институции. Всички виждаме гнева на хората. Трябва ясно да дефинираме причините за това\", отсече той.Според Станишев обединена Европа е престанала да бъде разпознаваема като политически проект. Той посочи като цел номер 1 на социалистите в Европа запазването и развитието на Европейския социален модел и поиска правителството да влезе в диалог с ЕК и да приеме план за действие за европейския социален модел. \"На всички им е омръзнало от думи, всички искат действия\".Станишев посочи и че следва България да бъде в ядрото на променящия се ЕС, а на да не бъда изтласкана в периферията. \"Настояваме за приемане в Шенген. Това, което се случва на България е скандал\".Необходимо е правителството да си свърши работата и да направи дипломатическа инициатива. Той настоя за приемане на пътна карта за приемането на България в Еврозоната и създаването на пост с ранг на заместник-министър за влизането ни в ЕRМ-2.Следващият приоритет e многогодишната финансова рамка, определяща бюджета на ЕС за 7 години. Този дебат е изключително важен за страната ни, защото той ще започне по време на председателството. За БСП е важно кохезионната политика и общата селскостопанска политика да не бъдат орязани. Трябва да се запазят както нивата на финансиране, така и принципите.", "date": "2017.10.28", "title": "ГЕРБ не успя да направи председателството национална кауза, смята Станишев"}
{"url": "https://news.bg/world/devetima-moryatsi-ot-britanska-yadrena-podvodnitsa-otstraneni-za-upotreba-na-kokain.html", "text": "Деветима моряци от британска ядрена подводница са отстранени от ВМС на Великобритания след положителни резултати за употреба на наркотици, пише \"Гардиън\".Тестовете за наркотици на подводницата HMS Vigilant - една от четирите подводници клас Vanguard, които поддържат част от ядрената мощ на Великобритания - са показали девет положителни резултата, което е довело до отстраняването на деветима моряци.Говорител на ВМС заяви, че не толерират употребата на наркотици от военнослужещи и че тези, които бъдат хванати в нарушение на високите стандарти, са уволнявани.Вестник \"Дейли мейл\" пише, че положителните резултати показват употреба на кокаин.Наскоро се появи информация за сексуални връзки между мъже и жени във ВМС. По-рано този месец \"Дейли мирър\" информира, че военното министерство разследва \"неуместни отношения\" между военнослужещи.През 2014 г. първата жена командир на боен кораб в историята на ВМС на Великобритания напусна поста на фона на твърдения за афера с моряк.", "date": "2017.10.28", "title": "Деветима моряци от британска ядрена подводница отстранени за употреба на кокаин"}
{"url": "https://news.bg/politics/valeri-simeonov-edinodushno-preizbran-za-lider-na-nfsb.html", "text": "Делегатите на третия редовен конгрес на НФСБ единодушно преизбраха Валери Симеонов за председател на политическата партия.Всичките 147 делегати гласуваха \"за\" оставането на вицепремиера на поста му като лидер на НФСБ. Нито един член не гласува \"против\" или \"въздържал се\".Данчо Хаджиев и народните представители Валентин Касабов и Борис Ячев също остават заместник-председатели на партията.Христиан Митев беше избран за председател на националната контролна комисия.Конгресът утвърди и състава на национален политически съвет, в който, освен влизащите по право регионални и областни координатори влязоха Петьо Георгиев, регионалният координатор за Пловдив Костадин Гаров, синът на Николай Хайтов - Александър, Петко Събев и областният управител на Стара Загора Гергана Михова.Валери Симеонов представи отчетен доклад като подробно обясни свършеното от народните представители и активистите на НФСБ във времето от втория конгрес на НФСБ през 2014 г. досега.На конгреса на партията се направиха и промени в устава - създаде се младежка структура на НФСБ. Възрастта на членуващите в младежката структура е 35 години. В НФСБ също така се въвежда длъжността национален координатор, а мандатността на конгреса беше променена от 3 на 4 години.", "date": "2017.10.28", "title": "Валери Симеонов единодушно преизбран за лидер на НФСБ"}
{"url": "https://news.bg/world/obama-prizovan-da-izpalni-grazhdanskiya-dalg-na-sadeben-zasedatel.html", "text": "Барак Обама изпълни гражданските си задължения като държавен глава на САЩ. Сега е призован да изпълни други граждански задължения - съдебен заседател, информират американски медии.Обама е призован за съдебен заседател през следващия месец в Илинойс.  Главният съдия на Кук каунти, Илинойс, Тимоти Евънс съобщи информацията.Бившият държавен глава живее във Вашингтон, но поддържа дома си в Чикаго. Обама е завършил юридическия факултет в \"Харвард\", има опит като преподавател по право и 8-годишен опит като главнокомандващ, което го прави доста добър кандидат за съдебен заседател, отбелязва СиЕнЕн.Обама не е първият бивш президент, на който са възложени подобни граждански задължения. През 2015 г. бившият президент Джордж У. Буш беше призован за съдебен заседател в Далас. Макар че той не беше избран, Буш премина през цялата процедура и се снима за спомен с други кандидати.Съдебен заседател в Кук каунти получава по около 17 долара на ден.", "date": "2017.10.28", "title": "Обама призован да изпълни гражданския дълг на съдебен заседател"}
{"url": "https://news.bg/world/shults-poiska-predsrochni-izbori-v-germaniya-ako-merkel-se-provali-da-formira-koalitsiya.html", "text": "Мартин Шулц, лидерът на Социалдемократическата партия на Германия, иска страната да проведе нови избори, ако канцлерът Ангела Меркел не успее да формира коалиция след преговорите, информира \"Политико\".Ако преговорите се провалят, \"ще трябва да се проведат нови избори\", смята Шулц, който изгуби срещу Меркел на парламентарния вот през септември.Шулц направи коментара в интервю за вестници на медийната група Funke Media.В края на септември Меркел спечели четвърти поредни парламентарни избори, но консерваторите изгубиха места в Будестага за сметка на крайнодясната \"Алтернатива за Германия\". В същото време социалдемократите на Шулц завършиха с най-лошия резултат в историята си.След като социалдемократите отказаха коалиционни преговори с Меркел, за момента единственият вариант е коалиция между консерваторите, Свободната демократическа партия и Зелената партия, които в момента водят преговори.Шулц поясни, че е \"напълно сигурен\", че настоящите преговори за коалиция ще бъдат успешни, но повтори позицията на партията си, че при провал на преговорите за коалиция \"Ямайка\" социалдемократите няма да се коалират с християндемократите на канцлера.Ние взехме обмислено решение да отидем в опозиция, наясно сме с последствията, подчерта политикът.Той не отговори на въпрос дали ще се кандидатира за лидер на социалдемократите на партийната конференция през декември.", "date": "2017.10.28", "title": "Шулц поиска предсрочни избори в Германия, ако Меркел се провали да формира коалиция"}
{"url": "https://news.bg/press/zaplatite-sas-100-leva-nagore-ili-blokirame-darzhavata-treti-den-horata-ot-navodnenite-sela-v-burgasko-zhiveyat-s-koshmari.html", "text": "Протест. \"24 Часа\":Заплатите със 100 лева нагоре или блокираме държавата Заплатите да се вдигнат със 100 лв. от следващата година, или синдикатите ще блокират държавата през зимата. Този ултиматум към управляващите отправи президентът на КНСБ Пламен Димитров пред 8000 работници, събрани на протест в София за по-високи заплати. Шествието премина през центъра на столицата и стигна до сградата на Министерския съвет, където по същото време Тристранният съвет обсъждаше бюджета за догодина. Според сметките на синдикалистите ще са необходими още 150 млн. лева, за да се постигне поне 10% увеличение на заплатите на служителите в публичния сектор. \"Знаем как да strong правим стачки, зимата идва, има невралгични точки, които могат да спрат държавата\", закани се пред протестиращите Димитров.  Проучване. \"Сега\":Доверието към всички парламентарни партии се топиАко изборите бяха днес, за ГЕРБ ще гласуват близо 21 процента. БСП ще получи подкрепата на малко над 17 на сто. Това показват резултатите от изследване за електоралните нагласи на българите, проведено от \"Маркет линкс\" между 6 и 16 октомври, цитирано от Би ти ви.4.2 % от запитаните ще дадат своя вот за Обединените патриоти, \"Воля\" е с 3.3 %, същата е и подкрепата за ДПС.Анализът на социолозите от \"Маркет линкс\" е, че недоволството на българите от политическата ситуация в страната изяжда от доверието на парламентарно представените партии. За сметка на това подкрепата за извънпарламентарните партии расте, това с особена сила важи за тези в център-дясно. Ако изборите бяха днес, 3.2 на сто от избирателите биха гласували за \"Да, България\", следват Реформаторите с 1.3 процента, и ДСБ/Нова Република с 1.2 на сто. Причината - политическата им активност в последните два месеца. В т. нар. на негласуващите влизат 18.6 процента от българите. Обир. \"Сега\":Има заподозрени за един от случаите на взривени банкомати Има заподозрени за един от случаите на взривяване на банкомати у нас, съобщи вътрешният министър Валентин Радев. Той допълни, че негов колега, вътрешен министър на държава от Западните Балкани, му обяснил, как преди време това престъпление е било модерно при тях, предаде БНР.Министър Радев заяви: Много бързо ще се справим, с тези поне по този начин, които разбиват. Надали е една група. Това са, според мен, такива, спорадични. Те не са организирани, поне тези, които виждаме, или това, което аз чувам от професионалното ръководство. Говоря за разбиването на банкомати\". Бедствие. \"Монитор\":Трети ден хората от наводнените села в Бургаско живеят с кошмариТрети ден хората от наводнените села в бургаско живеят с кошмара от преживения ужас. Стотици домове са наводнени и затрупани с кал и тиня. Залетите къщи са в окаяно състояние. Собствениците им са останали буквално на улицата, унищожена е покъщнината им, дрехите, дори и документите за самоличност.\"Трагедията е голяма, трябва да започваме от нулата. Нашата къща е да я събориш и да я строиш наново. Стените са изкъртени, прозорците са изпочупени, дивани, гардероби, техника - всичко е в кал и мизерия. Изхвърлихме хладилника, печката, пералнята и телевизора - нищо не ни остана\", ридае баба Тонка от Ливада, чийто дом е сред най-пострадалите. В момента роднини са я приютили и й помагат да разчистят къщата. В Полски извор положението също е трагично. Хората стават още по тъмно и започват да ринат кал и тиня. В Равнец пък още изпомпват водата от приземните етажи. В нещастието си, хората са благодарни на съдбата, че поне са останали живи. Историите от зловещата нощ са драматични.", "date": "2017.10.28", "title": "Заплатите със 100 лева нагоре или блокираме държавата; Трети ден хората от наводнените села в Бургаско живеят с кошмари"}
{"url": "https://news.bg/bulgaria/nisko-doverie-v-institutsiite-v-navecherieto-na-evropredsedatelstvoto-ni.html", "text": "В навечерието на българското председателство на Съвета на Европейския съюз се отчита ерозия в общественото доверие към политическия елит на страната.Това показва проучване на общественото мнение на \"Маркет линкс\" относно обществено-политическите нагласи у нас през октомври. Допитването е проведено в периода 6-16 октомври тази година сред 1017 лица. Негативно е отношението не само към всички политически субекти, но и към публичните институции - изпълнителната, законодателната и съдебната власт.Положението се влошава допълнително от зачестилите скандали,  свързани главно със злоупотреби с власт по места (разкритията около роднинските назначения на Делян Добрев в Хасково, случая \"Суджукгейт\" и т.н.), са залюченията. Очертава се следната електорална картина: - Оптимистите за развитието на страната в обозримо бъдеще са близо 29%, а песимистите - 65%; - ГЕРБ е първа политическа сила с електорална подкрепа от 21%, следвана от БСП (17%). Обединени патриоти, коалиционен партньор в кабинета \"Борисов 3\", печелят доверието на 4% от избирателите в страната, следвани от \"Воля\" (3%), ДПС (3%), \"Да, България\" (3%), Реформаторски блок (1%), Коалиция \"Нова република\" (1%) и АБВ (1%).- Висок е делът на пълнолетните граждани на страната, които не се чувстват представени от нито един от настоящите политически субекти - общо 43% декларират, че не биха гласували или не са решили кого да подкрепят, ако днес се провеждат парламентарни избори.Президентът е с най-устойчива подкрепа и най-висок положителен баланс между позитивните и негативните оценки (съотношение 56:18), следван от традиционно одобряваните институции на българската армия (40:27) и българската православна църква (38:30).Народното събрание (12% положителни, 61% отрицателни оценки) е с най-ниска степен на обществено доверие и открояващ се отрицателен баланс между позитивни и негативни оценки. Приблизително 21% от пълнолетните граждани на страната споделят доверие в дейността на настоящото правителство. На противоположния полюс са близо 54% от хората - те декларират, че нямат доверие в Кабинета \"Борисов 3\". Към настоящия момент обаче кабинетът демонстрира политическа стабилност, а предвид предстоящото европредседателство на страната, през идните шест месеца не се очертават условия за предсрочен вот.Министър-председателят е със значително по-висок личен рейтинг в сравнение с оглавяваното от него коалиционно правителство между ГЕРБ и Обединени патриоти. 29% имат положително отношение към Бойко Борисов. От своя страна, около половината от пълнолетните жители на страната споделят критични възгледи относно работата на премиера. ", "date": "2017.10.28", "title": "Ниско доверие в институциите в навечерието на европредседателството ни "}
{"url": "https://news.bg/world/39-ruski-orazheyni-firmi-v-cheren-spisak-na-sasht.html", "text": "Държавният департамент на САЩ разпространи черен списък с 39 руски оръжейни фирми, съобщиха световните информационни агенции. Сред тях са \"Калашников\", \"Туполев\" и други. Забранява се търгуването с всички в списъка. Някои от тях вече са били обект на санкции. Мерките са в отговор на руската намеса в президентските избори в САЩ през миналата година. И Москва, и избраният тогава американски президент Доналд Тръмп отричат това да е вярно. Тръмп обвинява демократите, че оправдават загубата си с външни фактори. Но и сред съпартийците му републиканци са силни убежденията, че има руска намеса. ", "date": "2017.10.28", "title": "39 руски оръжейни фирми в черен списък на САЩ"}
{"url": "https://news.bg/world/zagovor-za-ubiystvoto-na-kastro-izskochi-ot-arhivite-za-kenedi.html", "text": "Заговор за убийството на бившия кубински лидер Фидел Кастро лъсна сред оповестените по-рано архиви, свързани с убийството на американския президент Джон Кенеди, предаде Washington post. През 60-те години източници от американското разузнаване са имали контакти с кубински дисиденти. Предлагани са им солидни за времето възнаграждения, за да ликвидират врага на Вашингтон. Сред обсъжданите начини за убийството му е отравяне, заразяване с болести и други. Контактите се прекратяват през 1964, като въпросните кубинци накрая се отказват от риска да се приближат толкова бързо до лидера.На Фидел се налага да отрича връзка с убийството на Кенеди. Една от версиите за опитите на разузнаването да го убие са именно предположенията, че той е замесен в убийството на 22 ноември 1963 година в Далас, Тексас. Комисия към ЦРУ заключава, че е малко вероятно Кастро да има вина, тъй като не е било в негов интерес. Твърди се, че в началото на 60-те е предлагана награда от 150 000 долара за \"главите\" на Фидел, брат му Раул и Ернесто Че Гевара. Това е само един от стотиците скандални случаи, които се крият в хилядите разсекретени документи. За някои от тях се спекулира от десетилетия, други се оказват неизвестни за широката публика. Бил ли е президентът Линдън Джонсън член на \"Ку Клукс Клан\"? Според доклад на ФБР от 1964 година, \"има доказателства\" за това. Джонсън, се твърди в документа, е членувал в началото на политическата си кариера. Подробности обаче не са дадени. Вицепрезидент по време на управлението на Кенеди, той го наследява на поста веднага след покушението срещу него. По отношение на убийството на Кенеди, става ясно, че въпреки дадените уверения, не е направено достатъчно за защитата на убиеца на държавния глава Лий Харви Осуалд. Той е ликвидиран от Джак Руби, който не след дълго умира от рак в затвора. ЦРУ е било притеснено от убеждението сред американското общество, че Осуалд не е действал сам. Остават спекулациите шпионин ли е бил Осуалд и за кое точно разузнаване е работел. Други документи разкриват скандални моменти от личния живот на братята Кенеди и техни приближени, за които се счита, че директорът на ФБР Джей Едгар Хувър е държал като компромати. Става въпрос за секспартита, стриптийзьорки, като някои от присъствалите момичета след това мистериозно умират. Официално оповестената причина е самоубийство. Припомняме, че Белият дом вчера публикува подписан от президента на САЩ Доналд Тръмп меморандум във връзка с разсекретяването на 2 891 документи, свързани с убийството на Джон Кенеди. Но администрацията остави засекретени още няколкостотин документа с  за сигурност \"Строго секретно\".Тръмп отбелязва, че част от документите няма да бъдат разкрити, тъй Американският президент е наредил да се направи преглед на класифицирания статут на останалите документи през следващите 180 дни - до 26 април 2018 г.Няколко часа преди да изтече 25-годишен краен срок (законът е от 1992 г. и крайният срок изтича на 26 октомври 2017 г.), 54 г. след убийството на Кенеди в Далас, Националният архив на САЩ публикува документите.На сайта на Националния архив се отбелязва, че ", "date": "2017.10.28", "title": "Заговор за убийството на Кастро \"изскочи\" от архивите за Кенеди "}
{"url": "https://news.bg/world/470-000-venetsueltsi-potarsili-spasenie-ot-krizata-v-kolumbiya.html", "text": "Около 470 000 венецуелци са избягали от продължаващата криза в страната си. Те са потърсили спасение в съседна Колумбия, предаде АФП.Това съобщи колумбийският президент Хуан Мануел Сантос на пресконференция в Богота. Той обвини венецуелския си колега Николас Мадуро, че е \"разрушил демокрацията\".Венецуелците бяха принудени редовно да \"прескачат\" до съседката, за да пазаруват основни стоки поради острия недостиг в страната си. Кризата доведе до многохилядни протести, прераснали в сблъсъци с много жертви. Въпреки общественото недоволство, социалистите на Мадуро пак са на власт и спечелиха и проведения този месец местен вот. ", "date": "2017.10.28", "title": "470 000 венецуелци потърсили спасение от кризата в Колумбия "}
{"url": "https://news.bg/world/keniya-othvarli-povtorno-provezhdane-na-vota.html", "text": "Властите в Кения отхвърлиха повторно провеждане на вота. Той вече бе повторен веднъж. Единствен кандидат за президент е настоящият държавен глава Ухуру Кениата.2/3 от кенийските избиратели обаче не отидоха до урните, след като опозицията призова несъгласните с управляващите да не гласуват. Централната избирателна комисия на Кения съобщи по-рано, че по-малко от 34% от имащите право на глас в страната са участвали на повторно проведените в четвъртък президентски избори.Това предвещава несигурно управление за президента.  Изборите бяха помрачени от сблъсъци между протестиращи и полицията. Най-малко шестима души загинаха. В четири района, контролирани от опозицията, вотът е отложен за днес.При първите избори през август участва и кандидатът на опозицията Райла Одинга, който оспори победата на Кениата. След касирането на вота заради нередности Одинга се оттегли от надпреварата. ", "date": "2017.10.28", "title": "Кения отхвърли повторно провеждане на вота"}
{"url": "https://news.bg/society/vrashtame-chasovnitsite-s-chas-nazad-tazi-nosht.html", "text": "В 4.00 часа на 29 октомври минаваме от лятно към зимно часово време и трябва да върнем часовниците си с един час назад. Зимното часово време ще бъде в сила до месец март 2018 г.В България преминаването от лятно към зимно часово време и обратно започва да се прилага през 1979 година, а в Европа - от 1916 година. От 2002 година насам зимното часово време в ЕС започва в последната неделя от октомври и завършва в последната неделя от март.Припомняме, вчера стана ясно, че Европейската комисия е уважила за разглеждане предложението за отмяна на лятното часово време в държави членки. \"Директивата за лятното часово време има отражение върху превозите и енергетиката. Оценяваме постъпилите предложения и ще съобщим заключението си, когато сме готови\", уточни говорител на комисията.В последните години лятното часово време бе отменено от Казахстан, Киргизстан, Ирак, Пакистан, Бангладеш, Грузия, Армения, Русия, Египет и Азербайджан.Същевременно от зимното часово време се отказаха Беларус и Турция, а миналата година подобни намерения обяви Унгария.", "date": "2017.10.28", "title": "Връщаме часовниците с час назад тази нощ"}
{"url": "https://news.bg/world/trima-postradali-pri-sblasatsi-v-kataluniya.html", "text": "Хиляди каталунци се събраха на площад \"Сан Хауме\" вчера, за да празнуват обявяването на независимостта на Каталуния. В същото време обаче привържениците на единна Испания в Каталуния излязоха на протест. Протестиращите се опитаха да се сблъскат с празнуващите на площад \"Сан Хауме\", при което бяха ранени трима души, предава BBC.Часове след като Каталуния обяви независимост, . Правителството в Испания лиши от правомощия и всички висши полицейски служители в Каталуния. Рахой определи действията по обявяване на независимост като  и заяви, че регионалните лидери са заплашени от 30 години затвор. Това е първата конретна мярка, която Мадрид предприема, след като отне автономията на Каталуния и разпусна каталунското правителство. Премиерът на Испания Мариано Рахой обяви и че ще се проведат предсрочни регионални избори в Каталуния на 21 декември.Демонстрациите в областта продължиха през цялата нощ. Около 400 души, подкрепящи Мадрид, се опитаха да стигнат до централното управление на полицията, но властите пресякоха пътя на шествието. След това обаче недоволните се насочиха към сградата на радио \"Каталуния\", където изпотрошиха прозорци и блокираха входа на сградата.Очаква се днес да има по-големи демонстрации. Предвидено е провеждането на митинг \"за единството на Испания и конституцията\", който ще се проведе в Мадрид.", "date": "2017.10.28", "title": "Трима пострадали при сблъсъци в Каталуния"}
{"url": "https://news.bg/economics/1-2-mln-chuzhdentsi-sa-posetili-balgariya-prez-septemvri.html", "text": "Над 1.2 млн. чужденци са посетили България през месец септември. Това сочат данни на Националния статистически институт (НСИ) относно пътуванията на българи в чужбина и посещенията на чужденци у нас за миналия месец септември.В сравнение с месец септември 2016 година са наблюдава ръст от 6.6% на посещенията на чужденци у нас.НСИ регистрира увеличение при всички наблюдавани цели. Пътуванията с цел почивка и екскурзия са се повишили с 2%, пътуванията със служебна цел - с 8.6%, а на пътуванията с други цели (вкл. гостувания и транзитни преминавания) - с 11.8%. Транзитните преминавания през страната са 24.5% от всички посещения на чужденци в България.Най-голям дял на чужденците, посещаващи България, е от страните членки на ЕС - 63% или 4.7% повече в сравнение със същия месец на предходната година.Най-голямо е увеличението гражданите, идващи у нас от Белгия - за 1 година броят им се е увеличил с 29.1%. Броят на гражданите на Обединеното кралство, дошли в страната ни, бележи ръст с 13.3%, на Франция - с 10.7%, Румъния - с 8.3%, Чешката република - с 4.0%, Полша - с 3.1%, Гърция - с 2.5%. Същевременно намаляват посещенията на граждани от Унгария - с 4.9%, Австрия - с 3.3%, Германия - с 1.2%. Въпреки това намаление, най-голям остава броят на гражданите на Германия, които идват у нас - през септември 2017 година в България са дошли 179.1 хил. жители на Германия. На второ място по брой посещения у нас са гражданите на Турция - 158.8 хил. След това в тази статистика се нареждат гражданите на Румъния - 158.0 хил., Гърция - 99.6 хил., Полша - 60.7 хил., Руската федерация - 50.9 хил., Сърбия - 50.4 хил., Обединеното кралство - 45.1 хил., бившата югославска република Македония - 44.9 хил., и Австрия - 41.1 хиляди.Същевременно пътуванията на български граждани в чужбина през септември тази година също се е увеличил, достигайки 570 хиляди пътувания, което е ръст с 11.9% спрямо септември 2016 година. Увеличение на пътуванията на български граждани е отчетено към Германия - с 27.2%, Обединеното кралство - с 22.9%, Австрия - с 15.3%, Сърбия - със 7.7%, Румъния - със 7.6%, Турция - с 3.3%, бившата югославска република Македония - с 2.3%, и други. Същевременно намаляват пътуванията към Швеция - с 21.6%, Руската федерация - с 9.6%, Словения - с 1.6%, и други.През септември 2017 г. най-голям брой пътувания на български граждани са осъществени към Гърция - 147.4 хил. След това в тази класация се нареждат пътуванията на сънародниците ни към Турция - 115.7 хил., Сърбия - 42.0 хил., Румъния - 39.6 хил., Германия - 38.8 хил., бившата югославска република Македония - 32.6 хил., Австрия - 17.9 хил., Обединеното кралство - 15.3 хил., Италия - 14.6 хил., и Франция - 13.4 хиляди.", "date": "2017.10.28", "title": "1.2 млн. чужденци са посетили България през септември"}
{"url": "https://news.bg/world/belgrad-sluchayat-kataluniya-e-kato-kosovo-no-tozi-pat-svetovnite-sili-ne-sa-zad-ispanskiya-region.html", "text": "Външният министър и вицепремиер на Сърбия Ивица Дачич заяви, че едностранното обявяване на Каталуния за независима държава няма правен ефект що се отнася до балканската страна, информира InSerbia.\"\", подчерта Дачич.Вицепремиерът видя \"сходства\" с \"едностранния акт на Прищина\". През 2008 г. Косово обяви независимост, което и до днес се възприема от Белград като нарушение на конституцията, териториалната цялост и суверенитета на Сърбия., подчерта Дачич.По думите му има сходства между Каталуния и Косово по един основен въпрос - това е едностранен ход, едностранно обявяване на независимост.Според него казусът с Каталуния е същият като с Косово, но в този случай няма големи сили, които да подкрепят богатия испански регион.\"\", подчерта той.", "date": "2017.10.28", "title": "Белград: Случаят Каталуния е като Косово, но този път световните сили не са зад испанския регион"}
{"url": "https://news.bg/regions/trima-dushi-postradaha-pri-tezhka-katastrofa-kray-bansko.html", "text": "Трима души пострадаха при тежка катастрофа на пътя Банско - Гоце Делчев.Пътнотранспортното произшествие е станало около 11.40 часа на 2 километра след село Места в посока Гоце Делчев, предаде БГНЕС.Тримата пострадали са транспортирани в МБАЛ - Разлог. Състоянието им е стабилно и няма опасност за живота им. Пострадалите са съответно на 31, 33 и 50-годишна възраст. По-възрастният пострадал е с комоцио, а другите двама имат гръдни травми.Предстои да се изяснят обстоятелствата около катастрофата.", "date": "2017.10.28", "title": "Трима души пострадаха при тежка катастрофа край Банско"}
{"url": "https://news.bg/world/yuzhna-osetiya-ne-izklyuchva-priznavane-na-kataluniya-za-nezavisima-darzhava.html", "text": "Ще разгледаме вероятността за признаване, ако сваленото правителство в Каталуния поиска от Южна Осетия да я признае за независима. Това заяви външният министър на отцепилия се от Грузия автономен регион Дмитрий Медоев, цитиран от руски медии.Според него не може да се отрече правото на народа на Каталуния да търси независимост.Русия, която участва в конфликт с Грузия, който доведе до отцепването на Южна Осетия от правителството в Тбилиси, многократно заяви, че кризата в Испания е чисто вътрешен въпрос. Кремъл подчерта, че подкрепя суверенитета и териториалната цялост на Испания.Само Русия, Никарагуа, Венецуела и Науру са признали независимостта на Южна Осетия.", "date": "2017.10.28", "title": "Южна Осетия не изключва признаване на Каталуния за независима държава"}
