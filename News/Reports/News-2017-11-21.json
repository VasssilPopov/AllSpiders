{"url": "https://news.bg/world/krokodila-shte-e-noviyat-prezident-na-zimbabve.html", "text": "Крокодила ще е новият президент на Зимбабве. Става дума за бившия вицепрезидент - Емерсън Мнангагва.Той е бивш вицепрезидент на Робърт Мугабе.Новият държавен глава в специално изявление призова всички граждани на Зимбабве да работят заедно, за да възстановят разбитата икономика и дълбоко поляризираното общество.\"Желанието ми е да доведа всеки жител на Зимбабве в нова епоха, в която не се толерира корупция, некомпетентност, мързела, социалния и културен упадък\", каза Емерсън Мнангагва.75-годишният политик е един от най-доверените хора на Мугабе.Емерсън Мнангагва е във всяка администрация след обявяването на независимост, заемайки толкова разнообразни длъжности като министър на държавната сигурност, отбраната и финансите, както и шеф на парламента.На неговата съвест лежат и репресиите от края на миналия век срещу политически съперници, така и съмненията, че той е инициатор на изгонването на чуждестранните инвеститори.Мнангагва трябва да положи клетва до 48 часа. Освен това той ще изпълни остатъка от мандата на Мугабе до следващите общи избори, които трябва да се състоят не по-късно от септември 2018 г.Миналата седмица военните извършиха държавен преврат. 93-годишният Мугабе беше поставен под домашен арест.В началото на ноември Мугабе уволни Мнангагва като негов вицепрезидент, отбелязва ДПА.След като беше отстранен от поста си, Мнангагва избяга в Южна Африка, заявявайки, че се опасява за живота си.", "date": "2017.11.21", "title": "Крокодила ще е новият президент на Зимбабве"}
{"url": "https://news.bg/int-politics/makedoniya-i-sarbiya-iskreni-priyateli.html", "text": "Македония има искрен приятел в лицето на Сърбия, чийто ангажимент за поддържане на добри отношения и подобряване на сътрудничеството между двете страни не е поставен под въпрос.Това обяви сръбският президент Александър Вучич на среща с македонския премиер Зоран Заев в Белград, съобщават сръбските медии.Вучич е изразил подкрепата на Сърбия за Македония във връзка с европейския път на страната.Македония и Сърбия имат традиционно добри отношения и сътрудничество, като на тази основа имат изключителен потенциал за укрепване на тези отношения, предлагащи невероятни възможности за нови инициативи в няколко области с взаимно уважение на интересите на двете страни. До това заключение са стигнали Вучич и Заев.Двамата са се съгласили, че двете страни споделят много общи интереси, изтъквайки в това отношение интеграционните процеси с Европейския съюз.Вучич и Заев са се разбрали Македония и Сърбия да отворят културни и информационни центрове в столиците на двете страни.По-рано през деня Заев, който е на първото си официално посещение в Сърбия, се е срещнал със сръбския премиер Ана Бърнабич.", "date": "2017.11.21", "title": "Македония и Сърбия - искрени приятели"}
{"url": "https://news.bg/world/ekspremier-na-italiya-iska-angliyskiyat-da-e-osnovniyat-ezik-na-es.html", "text": "Бившият италиански премиер Марио Монти заяви, че ЕС трябва вземе решение английският език да бъде официалният в съюза след напускането на Великобритания, информира \"Политико\".На събитие в Лондон Монти поясни, че френският език трябва да бъде оставен настрана и английският да заеме по-важна роля.В момента френският и английският са основните езици в ЕС.Европейският съюз, когато Великобритания напусне, трябва да вземе решение да засили използването на английския език в делата на съюза, призова той и допълни, че английският трябва да стане езикът на ЕС.Преувеличавам малко - трябва да има и малко френски, каза Монти и поясни, че това ще бъде много уместен жест за Великобритания и ще помогне на европейците да станат по-конкурентни с използването на по-малко езици.", "date": "2017.11.21", "title": "Експремиер на Италия иска английският да е основният език на ЕС"}
{"url": "https://news.bg/crime/osadiha-izmamnitsa-ot-s-galiche-za-falshivo-udostoverenie-za-naslednitsi.html", "text": "Три месеца \"лишаване от свобода\" с тригодишен изпитателен срок е наказанието, наложено на подсъдимата В.К. от с. Галиче за документно престъпление. Тя се е признала за виновна и е сключила споразумение с Районна прокуратура-Оряхово за това, че два пъти съзнателно ползвала официален документ-Удостоверения за наследници, с невярно съдържание.На 22 ноември 2012 г., в сградата на Районния съд в Оряхово, при изповядване на сделка за покупко-продажба на поземлен имот (земеделска земя), подсъдимата представила документ, удостоверяващ, че е единствен наследник на А.Й., бивш жител на с. Софрониево. Престъпното деяние било извършено в кабинета на съдия по вписванията, при посредствено извършителство чрез упълномощено от нея лице. Въпросното Удостоверение за наследници било издадено от длъжностно лице - кмет на с. Софрониево, като в действителност законните наследници са четирима други лица.Намеренията на подсъдимата К. били да използва този документ като доказателство, че тя е единствен собственик на 14,228 декара земеделска земя в местността \"Гладно поле\" и на нива от 7,501 декара в местността \"Селища\", намиращите се в землището на с. Софрониево, и има право да ги продаде. В резултат на действията й, на 22 ноември 2012 г. бил съставен нотариален акт по описа на Служба по вписванията при РС - Оряхово.По същия начин В.К. действала на 5 декември 2013 г., когато отново пред съдия по вписванията в Районния съд в Оряхово ползвала друго Удостоверение за наследници на А.Й. и продала земеделска земя в размер на 18,001 декара земя в местността \"Прилозите\". И в този случай бил съставен нотариален акт за покупко-продажба.Наложеното на В.К. наказание е за съзнателно използване на документ с невярно съдържание, като от нея за самото съставяне не може да се търси наказателна отговорност. Определението на съда е окончателно и има последиците на влязла в сила присъда.", "date": "2017.11.21", "title": "Осъдиха измамница от с. Галиче за фалшиво Удостоверение за наследници"}
{"url": "https://news.bg/world/prezidentat-na-zimbabve-robart-mugabe-podade-ostavka-1.html", "text": "Президентът на Зимбабве Робърт Мугабе подаде оставка. Това заяви председателят на парламента Джейкъб Муденда, цитиран от световни агенции.По време на провеждащата се в законодателния орган процедура по импийчмънт на дългогодишния президент на африканската страна председателят съобщи, че е получил писмо от държавния глава, че подава оставка.В писмото си Мугабе отбелязва, че подава оставка според член 96 от конституцията на Зимбабве, която незабавно влиза в сила. Той пише още, че с решението си позволява плавен преход на властта.Процедурата за импийчмънт е преустановена.С оставката се слага край на 37-годишното управление на Мугабе, белязано от жестокост и икономически колапс.Мугабе бе президент на страната от 1987 до 2017 г., а преди това бе премиер от 1980 до 1987 г.Ройтерс отбелязва, че новината за оставката е посрещната с бурна радост в парламента и по улиците на столицата.Решението за оставката идва след безпрецедентна седмица, по време на която военните поеха контрол над страната, а десетки хиляди граждани излязоха на улицата с искане оставката на 93-годишния държавник.Мугабе се опита да прехвърли властта си на съпругата си Грейс, което предизвика незабавен отговор от военните.Представител на управляващата партия в Зимбабве съобщи пред АП, че наскоро уволненият вицепрезидент Емерсон Мнангагва ще поеме управлението на страната в рамките на 48 часа.", "date": "2017.11.21", "title": "Президентът на Зимбабве Робърт Мугабе подаде оставка"}
{"url": "https://news.bg/int-politics/islyamska-darzhava-e-likvidirana-voenno-v-irak.html", "text": "Терористичната групировка ДАЕШ (\"Ислямска държава\") е ликвидирана в Ирак от военна гледна точка. Това обяви иракският премиер Хайдер ал Абади, добавяйки, че ще обяви окончателната победа едва след разгрома на терористите в пустинята, съобщава \"Ройтерс\".Политическите разногласия обаче ще проправят пътя на ДАЕШ да извършва нападения, допълни Абади, имайки предвид спора между централното правителство в Багдад и полуавтономното регионално правителство на Иракски Кюрдистан относно обявяването на независимост от последния след референдума, проведен на 25 септември.Абади, говорейки на седмичната си пресконференция, приветства решението на Върховния федерален съд, което постанови, че референдумът е противоконституционен и призова кюрдите да не прибягват до насилие.", "date": "2017.11.21", "title": "\"Ислямска държава\" е ликвидирана военно в Ирак"}
{"url": "https://news.bg/crime/izgrazhdat-peshehoden-nadlez-na-patya-ubiets-kray-sozopol.html", "text": "Започва аварийното проектиране и изграждане на пешеходен надлез при разклона за с. Атия на път II-99 Бургас - Созопол. Председателят на Управителния съвет на Агенция \"Пътна инфраструктура\" инж. Дончо Атанасов днес бе в Бургаска област по повод инцидента на пешеходна пътека на второкласния път.В максимално кратък срок да бъде проектиран и изграден пешеходен надлез, който ще бъде с асансьор и всичко необходимо за безопасното преминаване на гражданите. Успоредно с това ще се направи пътен одит и ще се прецени необходимостта от изграждането на кръгово кръстовище. Мерките, които се предприемат са съвместни на АПИ и община Созопол.В близките дни започва полагането на шумяща маркировка преди кръстовището за Атия. Целта е шофьорите допълнително да бъдат предупредени да намалят скоростта на движение и да карат по-внимателно.Припомняме, вчера 16-годишно момче почина на място, след като беше блъснато от автомобил на пешеходна пътека в Созопол. Момчето е от село Атия и отивало на училище. То пресичало пешеходната пътека от селото в посока автобусната спирка за Бургас, когато е блъснат от джип, управляван от 59-годишен мъж, пътуващ от Черноморец към Бургас.Вследствие на удара младежът загинал на място. При извършения първоначален оглед следи от спирачен път не са открити.", "date": "2017.11.21", "title": "Изграждат пешеходен надлез на пътя убиец край Созопол"}
{"url": "https://news.bg/politics/dps-iskali-da-ochernyat-balgariya-pred-tayani-spored-patriotite.html", "text": "Патриотите отново скочи срещу действията на ДПС.Според патриотите в разгара на официалното посещение на Председателския съвет на Европейския парламент в кулоарите на НС активисти на младежката организация на ДПС са поискали да връчат на  провокативна книга със заглавие \"Национализмът в България\". Действията на ДПС били насочени към очерняне на името на България чрез лъжи и инсинуации, категорично посочват патриотите в обща позиция.Изданието на книгата било на английски език, а на корицата стоял гербът на ДПС. Автор и издател на книгата не били обозначени на корицата.Войводите са категорични и че правилата на парламентаризма в България не позволяват разпространението на такива материали без изричното разрешение на ръководството на институцията, а днес такова разрешение не е имало.\"Активистите на ДПС, които държаха тези брошури, стояха в очакване на Таяни, което ни навява на мисълта, че тяхната цел е била да му подарят екземпляр от книгата\", посочват още патриотите.В книгата има снимки и коментари, които според патриотите се използват за манипулация, очерняне на лидерите на Обединени патриоти и патриотичните формации като цяло. Информацията в книгата била изцяло погрешна, допълват в позицията си ОП.Според националистите ДПС имат видимо антидържавното и антибългарско поведение като това не бил първият опит за провокация и насаждане на нетърпимост и разделени на българското общество.\"Това е и поредният опит за открито очерняне на страната ни в навечерието на Европредседателството. Цел, която очевидно се преследва с цената на всичко, и е част от стратегията за \"демонтаж\" на правителството\", посочват още войводите.Според патриотите ДПС не само използват, но и са наложили езика на омразата в обществото ни през последните няколко години. \"Това е недопустимо! Всяка политическа партия - независимо дали е част от управлението на страната или опозиция, има своята отговорност пред нацията. Всички антибългарски прояви са скандални и трябва да бъдат публично заклеймени и незабавно прекратени\", посочват още патротите в общата си позиция.", "date": "2017.11.21", "title": "ДПС искали да очернят България пред Таяни според патриотите"}
{"url": "https://news.bg/regions/dvuposochno-dvizhenie-v-tunel-vitinya-ot-9-do-16-chasa-na-22-noemvri.html", "text": "Утре 22 ноември, от 9 ч. до 16 ч., ще бъде спряно движението в тръбата за Варна на тунел \"Витиня\" на автомагистрала \"Хемус\". Ограничението е за извършването на изпитвания на носимоспособността на мостовото съоръжение веднага след тунела, което беше ремонтирано през последните месеци. По време на изпитването автомобилният трафик се пренасочва двупосочно в тръбата за София.Тежкотоварните МПС над 10 т продължват да преминават по задължителния обходен маршрут по път I-1 Ботевград - София.В посока Варна движението се отклонява от пътен възел \"Витинска река\" при 30-ти километър на автомагистралата по път I-1 София - Ботевград и път II-17 и трафикът за Варна се връща обратно на АМ \"Хемус\" при пътен възел \"Ботевград\" на 47-ми километър. В посока Видин се преминава по път I-1.За пътуващите към София движението се отклонява при 35-ти километър чрез временна връзка по път I-1 Ботевград - София. Трафикът се включва отново в автомагистралата при п. в. \"Витинска река\" при 30-ти километър.Задължителният маршрут за МПС над 10 т, пътуващи по направлението Видин - София от областите Видин, Монтана и Враца до София е: път I-1 - път II-16 при с. Ребърково - Своге - София.Алтернативен маршрут за МПС над 10 т, пътуващи от областите Велико Търново и Русе до София е: път I-5 Бяла - Велико Търново - Котленски проход - АМ \"Тракия\" /или по Подбалканския път I-6/ - София.Алтернативен маршрут за МПС над 10 т, пътуващи от областите Ловеч и Плевен до София е: път II-35 Ловеч - Плевен, II-13 Плевен - Кнежа - Борован, II-15 Борован - Враца, I-1 Враца - село Ребърково, II-16 село Ребърково - Своге - София.", "date": "2017.11.21", "title": "Двупосочно движение в тунел \"Витиня\" от 9 до 16 часа на 22 ноември"}
{"url": "https://news.bg/society/parviyat-vlak-za-tretata-liniya-na-metroto-e-gotov.html", "text": "Първият от общо 20 влака, които ще се движат по третата линия на метрото в София, е готов. Предстои влакът да бъде подложен на технически изпитания за сертификат TUF.Първите нови метровлакове ще започнат да пристигат в София в средата на 2018 година.Новите влакове са предвидени с възможността за управление на влака без машинист. Те са с автоматично управление за следене на скоростта и са доста по-икономични - реализират икономия на енергия от 25-30%.Новите метровлакове ще разполагат със система за автоматично предаване на видео сигнал в кабината на машиниста. Предвидено е и на метростанциите между перона и влака да бъдат монтирани преградни врати, които да се отварят и затварят едновременно с вратите на влака.Метрото на София е над 41 км, от които 21 са пуснати в експлоатация през последните 7-8 години. С тях в ежедневните си пътувания се придвижват около 370 000 души, а спестените вредни емисии във въздуха са над 75 хил. т. на година, посочват от Столична община.В момента се изгражда нов трети лъч на софийското метро. Той е от бул. \"Владимир Вазов\", през центъра, Орлов мост, \"Красно село\", \"Овча купел\" до бул. \"Околовръстен път\" при Горна Баня. Новият лъч ще бъде готов до края на 2019 година.", "date": "2017.11.21", "title": "Първият влак за третата линия на метрото е готов"}
{"url": "https://news.bg/disasters/v-papua-nova-gvineya-napadat-6-godishno-momiche-s-nagoreshteni-nozhove-bila-veshtitsa.html", "text": "6-годишно момиче е било спасено от племе в Папуа Нова Гвинея, което го е измъчвало с нагорещени ножове, твърдейки, че е извършила магия.Момичето се възстановява в болница, след като се е превърнало в последната жертва на насилие, свързано с магьосничество в Папуа Нова Гвинея, съобщават световните информационни агенции.Племето в провинция Енга е нападнало момичето с нагорещени ножове, причинявайки ѝ големи рани и изгаряния. Те са я обвинили в извършването на \"сангума\", както е известно магьосничеството сред местните.Майката на момичето се смята, че е 20-годишната Кепари Лениата, която е била убита през 2013 г. Лениата, която е била обвинена, че е \"вещица\" и че е убила момче с \"магия\", е била изгорена жива.\"Част от градската легенда за сангума, че жените са вещици, включва вярването, че това нещо може да се предава от майка на дете\", отбелязва лутеранският мисионер Антон Луц пред австралийската медия ABC News.\"От всички деца в селото, точно това беше избрано заради родителите ѝ, като те вярват, че тя е отговорна за лошите неща, случващи се в селото\", допълва Антон Луц.Луц е бил част от спасителен екип, който е спасил момичето от тълпата.Министър-председателят на Папуа Нова Гвинея Питър О\"Нийл осъди нападението и вярванията в магьосничество като \"абсолютни глупости\". Той поздрави хората, които са спасили момичето.\"В съвременността сангума не е истинска културна практика, това е фалшиво вярване и включва насилие и изтезание на жени и момичета от жалки и извратени хора\", подчертава премиерът Питър О\"Нийл в публикация във \"Фейсбук\".Насилието срещу хора, обвинени в магьосничество, е често срещано явление в райони от Папуа Нова Гвинея, където равнищата на семейното и сексуалното насилие са едни от най-високите в света.", "date": "2017.11.21", "title": "В Папуа Нова Гвинея нападат 6-годишно момиче с нагорещени ножове, била вещица"}
{"url": "https://news.bg/crime/izmeneniyata-v-nk-za-koruptsionni-prestapleniya-vlizat-za-obsazhdane-v-ms.html", "text": "В максимално кратки срокове да бъдат внесени в Министерски съвет предложенията за изменения в Наказателния кодекс, които касаят разследването на корупционни престъпления. До този консенсус стигнаха участниците в извънредното заседание на Съвета по съдебната система след продължителен дебат.Извънредното заседание на Съвета по съдебна реформа беше свикано днес от министъра на правосъдието Цецка Цачева.Предложението за премени в НК идва след  на Европейската комисия от месец януари тази година да се подобри наказателното преследване на корупцията.На заседанието Съветът реши още до края на годината да бъде ратифицирана Конвенцията на Съвета на Европа за превенция и борба с насилието над жени и домашното насилие, наричана още Истанбулска конвенция.Експертите в съвета постигнаха и съгласие, че до приемането на нов закон за регламентиране дейността и заплащането на вещите лица, ще бъдат приети изменения в Наредбата за вписването, квалификацията и възнагражденията на вещите лица.", "date": "2017.11.21", "title": "Измененията в НК за корупционни престъпления влизат за обсъждане в МС"}
{"url": "https://news.bg/regions/bolnitsite-i-poliklinikite-vlizat-v-programa-za-energiyna-efektivnost-na-so.html", "text": "Общинските ДКЦ-та и болници да бъдат вкарани в програма за енергийна ефективност на Столична община.Това предложение гласува днес комисия по инженерна инфраструктура и енергийно планиране в СОС. Предложението е на общинския съветник Симеон Славчев.\"Ние като комисия трябва да излезем с общо предложение, тъй като това означава, че сме се обединили и пряко участваме във формирането на политики, които да залегнат в бюджет 2018 на Столична община за финансиране на инженерни и инфраструктурни обекти в София\", коментира след заседанието инж. Славчев.Предложението му получи одобрение веднага от БСП, а след това и от всички членове на комисията.На комисията бяха обсъдени и констатациите от доклада на КЕВР върху мерките, предприети от концесионера \"Софийска вода\". Извършената проверка обхваща периода от 1 януари 2013 г. до 31 декември 2015 г.По някои от констатациите вече има движение и са предприети мерки, но ресорната комисия в СОС трябва да знае как и в какви срокове ще изпълни предписанията Софийска вода АД. На следващото заседание на комисията ще продължи разглеждането на доклада на КЕВР. Проверката беше започната по искане на кмета на София Йорданка Фандъкова. Резултатите от нея обаче доста късно бяха изпратени в Столична община.", "date": "2017.11.21", "title": "Болниците и поликлиниките влизат в програма за енергийна ефективност на СО"}
{"url": "https://news.bg/int-politics/google-sashto-pogva-ruskite-medii-rt-i-sputnik.html", "text": "Google ще ограничава публикациите на финансираните от Кремъл англоезични медии Russia Today (RT) и \"Спутник\" в отговор на твърденията за намеса на правителството на руския президент Владимир Путин в изборния процес в редица западни държави, съобщават световните информационни агенции.Шефът на компанията Alphabet Ерик Шмит, чиято собственост е Google, изтъкна, че интернет гигантът трябва да се бори с разпространението на дезинформация.RT е определяна от американските специални служби като \"руска държавна пропагандна машина\".Нарочените руски медии твърдят, че този ход е форма на цензура.Говорейки пред Форума за международна сигурност в канадския град Халифакс, Шмит коментирал: \"Наясно сме с това, като работим за омаловажаването на този вид сайтове.\"\"Категорично не подкрепям цензурата. Категорично подкрепям класирането на сайтовете. Това е, което правим\", добави шефът на Google.Коментарите на Ерик Шмит предизвикаха гневен отговор от двете руски медии.През октомври \"Туитър\" обяви, че вече няма да позволява реклами от RT и \"Спутник\".По-рано този месец RT бяха принудени да се регистрират като \"чуждестранен агент\" от Министерството на правосъдието на САЩ.Русия многократно отрече твърденията, че се е намесила в президентските избори в САЩ през 2016 г. Американските специални служби обвиниха Русия, че е опитала да подпомогне Доналд Тръмп, разпространявайки фалшиви новини в ущърб на неговия опонент Хилари Клинтън.", "date": "2017.11.21", "title": "Google също погва руските медии RT и \"Спутник\""}
{"url": "https://news.bg/crime/postoyanen-arest-za-dvamata-mazhe-obvineni-za-ubiystvoto-v-s-voyvodino.html", "text": "Окръжният съд във Варна реши двамата мъже, обвинени за убийството в село Войводино, да останат в ареста за постоянно.29-годишният Ивелин М. и 27-годишният Ангел П. са привлечени като обвиняеми в това, че на 16 срещу 17 ноември тази година са извършили тежкото криминално престъпление в дома на 59-годишен мъж от село Войводино, област Варна.Установено е, че двамата младежи са проникнали в дома на мъжа във варненското село Войводино с намерението да извършат грабеж. Собственикът на имота обаче ги усетил и опитал да им окаже съпротива, в следствие на което му били нанесени наранявания с тъп предмет по главата, ръцете и тялото. Обвиняемите откраднали два домакински съда - менче и тава.Сигналът за убийството е подаден от съседка на жертвата. Жената забелязала отворен прозорец на къщата на мъжа. След като го повикала по име и той не се обадил, уведомила кмета на селото и полицията.Обвиняемият Ивелин М. е осъждан през 2014 г. за управление на автомобил в нетрезво състояние, като наложеното наказание е изтърпяно на 20 януари тази година. Пред съда той заяви, че е 100% инвалид и не може да се обслужва сам, както и не би могъл да извърши престъплението, в което е обвинен. Защитата обаче не представи доказателства за това твърдение.Защитата и на двамата мъже посочи, че те са семейни, с деца и имат постоянни адреси във Вълчи дол. Въпреки това съдът реши те да останат в ареста, защото съществува реална опасност двамата да се укрият.За престъплението, в което са обвинени двамата, законът предвижда наказание затвор за срок от 15 до 20 години, доживотен затвор или доживотен затвор без замяна и конфискация на цялото или част от имуществото на виновния.Определенията на Окръжния съд във Варна могат да бъдат обжалвани и протестирани пред Апелативен съд - Варна.", "date": "2017.11.21", "title": "Постоянен арест за двамата мъже, обвинени за убийството в с. Войводино"}
{"url": "https://news.bg/tech/v-sasht-se-glasyat-da-otmenyat-pravilata-za-neutralnost-na-internet-ot-vremeto-na-obama.html", "text": "Федералната комисия по комуникации (FCC) на САЩ обяви, че планира да проведе гласуване през декември, за да реши дали да отмени правилата, които изискват от доставчиците на интернет да третират целия уеб трафик равностойно и еднакво, съобщават американските медии.Правилата, известни като правила за неутралност на интернет, бяха приети по време на управлението на предишния американски президент Барак Обама, за да не се допуска доставчиците да блокират или да забавят интернет съдържание, или да предлагат \"бързи ленти\" за уебсайтове срещу пари.\"FCC просто ще изиска от доставчиците на интернет услуги да бъдат прозрачни относно практиките си, така че потребителите да могат да купуват план за услуги, който е най-подходящ за тях, а предприемачите и други малки фирми да могат да разполагат с техническата информация, която се нуждаят да иновират\", изтъкна председателят на FCC Аджит Паи, който беше назначен от Доналд Тръмп.Шефът на FCC също така разкритикува \"тежките\" регулации на интернет от времето на Обама, посочвайки, че съгласно неговото предложение федералното правителство на САЩ ще \"спре стриктния контрол на интернет\".", "date": "2017.11.21", "title": "В САЩ се гласят да отменят правилата за неутралност на интернет от времето на Обама"}
{"url": "https://news.bg/int-politics/frantsiya-arestuva-ruski-deputat-i-miliarder.html", "text": "Високопоставеният руски депутат и бизнесмен Сюлейман Керимов е бил арестуван от френската полиция на летището в град Ница в понеделник вечерта във връзка с дело за укриване на данъци. Това обявиха от френската прокуратура днес, цитирани от \"Ройтерс\".\"Той е задържан за разпит по дело, свързано с изпирането на пари от данъчни измами\", уточниха от прокуратурата на Франция.Керимов е класиран от сп. \"Форбс\" на 21 място по богатство бизнесмен в Русия, като нетното му богатство се оценява на 6,3 млрд. долара.", "date": "2017.11.21", "title": "Франция арестува руски депутат и милиардер"}
{"url": "https://news.bg/world/povecheto-germantsi-iskat-predsrochni-izbori.html", "text": "Повечето германци мисля, че страната трябва да проведе предсрочни избори след пропадналите проучвателни разговори за формиране на коалиция. Това показва социологическо проучване на ZDF, цитирано от \"Политико\".51 на сто от анкетираните подкрепят нови избори, докато 43% са против тази идея.55% от респондентите обвиняват Свободната демократическа партия за пропадналите преговори в неделя. 39 на сто вярват, че вината е в Зелената партия, 37% посочват Християнсоциалния съюз, а 34% - християндемократите на Меркел.\"Голяма коалиция\" между консерваторите и социалдемократите се подкрепя от 48 на сто от анкетираните. Но основната опозиционна партия многократно обяви, че не желае да участва в коалиция с Меркел.Само 30 на сто подкрепят правителство на малцинството.", "date": "2017.11.21", "title": "Повечето германци искат предсрочни избори"}
{"url": "https://news.bg/finance/balgarskata-bankova-sistema-dostiga-10-godishen-vrah.html", "text": "Българската банкова система е в най-добрата си позиция от 10 години насам. Кредитирането има потенциал да расте, но далеч от опасните нива преди финансовата криза. Лихвите няма да тръгнат нагоре поне през 2018 година, обобщи председателят на УС на Асоциацията на банките в България (АББ) Петър Андронов в рамките на годишната конференция \"Банките и бизнесът\".\"По думите на Марио Драги, ако инфлацията не мине устойчиво целевите 2%, лихвите няма да бъдат вдигнати през следващата година\", коментира Андронов. Това от своя страна ще ги задържи и у нас на рекордно ниските нива, достигнати през последната година.\"Лихвите наистина са на най-ниското си равнище от повече от 10 години, но Федералният резерв и Централната банка на Великобритания направиха стъпка към повишаването им. Това неизбежно ще се случи и при нас след време\", смята главният изпълнителен директор на \"Пощенска банка\" Петя Димитрова. Тя е убедена, че в по-дългосрочен план тенденцията ще е към повишаване на лихвите.\"Капиталът на банките е толкова голям, че може още години да осигуряват растеж на кредитирането\", твърди Андронов, визирайки натрупания от финансовите институции резерв, свързан с изискванията за нивото на капиталова адекватност. Според експерта ликвидността дори вече е проблем за банките.Андронов посочи, че реалният темп на растеж на отпусканите заеми е по-голям от отчетения, но посочените резултати са по-ниски, заради размера на портфейлите от необслужвани кредити. Той допълни, че реалният ръст достига 5% без посочените корекции, като корпоративното кредитиране достига размер от 31 милиарда лева.Имотният сектор показа сериозни признаци на съживяване и на значителен подем през последните месеци, стимулиран от ръст при новото строителство и растеж на теглените заеми в сегмента, свързани с ниските нива на лихвите.\"Развитието наистина е интензивно, но данните към септември за строителството и за имотния сектор показват първи нотки на песимизъм в сравнение с предходните 3 години\", сочи Андронов и допълни, че все пак подобен консерватизъм е положителен и би предотвратил развитието на сценарий, подобен от този през 2008 година.Според Петя Димитрова по-голяма предпазливост има не само от страна на бизнеса, но и от страна на финансовите институции. \"И банките са далеч по-консервативни при отпускането на такива заеми. Това помага да не се случва същото нещо, пред което бяхме изправени преди\", допълни тя.Експертите са на мнение, че основните предизвикателства, пред които са изправени банките в момента, са две. Едното е свързано с въвеждането на нови регулации за сектора от началото на 2018 година.Пример за тях е новият международен счетоводен стандарт IFRS9, който въвежда допълнителни изисквания за провизиране и кредитиране, както и по-строгите мерки на Европейския съюз за защита на личните данните.Според Левон Хампарцумян второто предизвикателство пред сектора остават т.нар. \"лоши кредити\". \"В идващите добри години трябва да изчистим кредитните си портфейли, за да сме подготвени за евентуална нова криза сред Х на брой години\", смята той.Петър Андронов отчита, че необслужваните заеми в последните тримесечия намаляват прогресивно, като очакванията му са скоро двуцифреният дял на \"лошите\" заеми да стане едноцифрен. \"Всички - и бизнеса, и банките чистят необслужвани заеми и номерът е да се справим с тях до следващата криза\", обясни той.", "date": "2017.11.21", "title": "Българската банкова система достига 10-годишен връх "}
{"url": "https://news.bg/crime/ostaviha-v-aresta-21-godishen-darzhal-nezakonen-arsenal-v-doma-si.html", "text": "Съдът остави в ареста 21-годишен мъж за незаконно държане на боеприпаси. Това стана по искане на Районна прокуратура-Велинград, съобщиха от прокуратурата.21-годишният Ахмед Х. е привлечен като обвиняем за това, че държал боеприпаси за огнестрелни оръжия и взривни вещества без разрешение.На 17 ноември 2017 г. в село Драгиново, община Велинград, при обиск в дома на Ахмед Х. са открити четири броя самоделни взривни устройства и 205 броя боеприпаси за огнестрелни оръжия в къща и в землището на село Драгиново. Те са иззети.Определението на Районен съд-Велинград подлежи на обжалване пред Окръжен съд-Пазарджик.", "date": "2017.11.21", "title": "Оставиха в ареста 21-годишен, държал незаконен арсенал в дома си"}
{"url": "https://news.bg/crime/valentin-zlatev-e-v-prokuraturata.html", "text": "Председателят на петролната и газова асоциация Валентин Златев е в прокуратурата.Най-вероятно Валентин Златев е призован заради твърденията му, че съществува голяма контрабанда на горива - всеки втори литър гориво се внасял контраандно.При обвиненията макар и не директно беше намесено и името на зам.-председателя на парламента Веселин Марешки, който развива и бизнес с горива.Припомняме, според Златев държавата губи милиарди от контрабандни горива, а в същото време управляващите бездействат. Златев поиска закон, който да регулира играчите на пазара, както и да се конфискуват колите на онези, които ползват контрабандни горива. Златев не веднъж призова да се предприемат законодателни мерки и за защита на легалния пазар на горива. Той иска и адекватни санкции срещу нелегалните в бранша.В края на месец септември Златев заяви, че върху лидера на ПП \"Воля\" Веселин Марешки има. \"Говорим за феномен, човек, седящ на трибуната на българския парламент. Твърдя че има тежък политически чадър над него. Откъде са тези горива, които влизат толкова евтино, че да продава, така че да печели\", попита тогава шефът на петролната и газова асоциация.\"Само от акцизи , а всеки втори литър вносно гориво е минало границата ни контрабандно\", допълни тогава Златев.", "date": "2017.11.21", "title": "Валентин Златев е в прокуратурата"}
{"url": "https://news.bg/int-politics/palestina-zamrazi-otnosheniyata-si-sas-sasht.html", "text": "Палестинците са замразили всички срещи със САЩ, след като те решиха да затворят представителството на Палестина във Вашингтон, обявиха палестинските власти, цитирани от \"Франс прес\".\"На практика със затварянето на представителството те замразяват всички срещи и правим това официално\", изтъкна палестинският външен министър Рияд ал Малики пред АФП.Говорител на Организацията за освобождение на Палестина (ООП) потвърди, че е получил указания от палестинския президент Махмуд Абас \"относно закриването на всички комуникационни линии с американците\".Преди дни Държавният департамент на САЩ обяви, че е преустановил разрешението на мисията на Организацията за освобождение на Палестина (ООН) да работи във Вашингтон. \"Ние не прекъсваме отношенията с ООП и няма да спрем да работим с палестинските власти. Нашите отношения с ООП и палестинските власти надхвърлят контактите с офиса на ООП във Вашингтон \", заяви представител на американското външно министерство.Разрешението за работа на ООП се издава, ако Държавният департамент потвърди, че палестинците не търсят преследване на израелски граждани в Международния наказателен съд. Организацията трябва да актуализира разрешителното за работа във Вашингтон на всеки шест месеца.По-рано стана известно, че Палестина е влязла в Интерпол.", "date": "2017.11.21", "title": "Палестина замрази отношенията си със САЩ"}
{"url": "https://news.bg/world/amazon-sazdade-sekretna-zona-za-informatsiya-na-amerikanskoto-razuznavane.html", "text": "Американският гигант Аmazon съобщи, че е завършил създаването на секретна зона в своя облачна информационна система, която има за цел да пази информация на 17-те американски разузнавателни агенции, информират местни медии.\"Секретният регион\" в AWS (Amazon Web Services) е джоб в интернет пространството, който е отделен от останалата част от мрежата.Според федералния технологичен сайт NextGov зоната включва високофункционален сървър за съхранение и приложения, както и пазар, където ЦРУ и други разузнавателни агенции могат да закупуват нови софтуери.Джон Едуардс от ЦРУ заяви, че \"секретният регион\" е ключов компонент от многообразната облачна стратегия на американското разузнаване.AWS се очаква да подобри споделянето на разузнавателна информация между агенциите, а също така предлага на разузнавателните агенции нови програми за увеличаване на ефективността.", "date": "2017.11.21", "title": "Аmazon създаде секретна зона за информация на американското разузнаване"}
{"url": "https://news.bg/tourism/ekolozite-ne-sa-kazali-da-za-vtori-lift-na-bansko.html", "text": "Еколози не са се съгласявали за втори лифт на Банско. Това каза пред БНР Катерина Раковска от Световния фонд за дивата природа.Никакво \"да\" не сме казвали на никаква кабинка. Казахме единствено, че има начин проблемът с опашките да бъде решен, но очевидно никой не искаше да дискутира решаването на този проблем. Има си начини - с увеличаване на капацитета, с увеличаване на работното време, обясни Раковска.Според нея, позицията на екоорганизациите не е била представена коректно вчера. Никой не ни е поканил да заставаме, където и да било. Огласяването на резултатите по този начин беше решението на домакините на тази среща.Припомняме, в понеделник в Министерския съвет имаше среща между еколози и представители на властта за втори кабинков лифт на Банско.След срещата стана ясно, че има проекторешение за промяна на концесионния договор на ски зона Банско. Има проекторешение и за промяна на сега действащия план за управление на Национален парк \"Пирин\" от 2004-та година.Въобще не е обсъждан проблемът с никаква втора кабинка и с никакви опашки, заяви Раковска. На въпроса към кмета на Банско Георги Икономов: \"Какъв точно проблем решаваме?\", той си каза директно: \"Искаме нови инвестиционни намерения\".По план какво предложението е искане за отпадане на ограниченията за строителство на ски писти и ски съоръжения на обща площ от 7,6 % от територията на парка. Само за сравнение, в досега действащите режими това нещо е позволено на 0,6 % от територията на парка. Представете си колко пъти ще означава това изсичане на старите гори, като целта на един национален парк е да опазва естествените екосистеми с естествените процеси, които протичат с тях, каза Раковска.В този концесионен договор, в предложението за промяна, в него нямаше нито една цифра - за каква площ става дума, каква е картата. Не можаха да ни отговорят на въпроса какво е минималното концесионно възнаграждение при променения договор, въпреки че то се определя от капацитета на съоръженията в зоната, не стана ясно защо няма издадени актове за собственост на сградите в концесията.Редица въпроси не са изяснени, но това нещо се предлага като проект на решение, липсваха само подписите, каза екологът, присъствал на преговорите. Не на последно място, изключително важен проблем е, че ако този концесионен договор, промяната в него бъде приета в този му вид, това ще означава амнистия върху всички нарушения, извършени в ски зоната досега, допълни Катерина Раковска.", "date": "2017.11.21", "title": "Еколозите не са казали \"Да\" за втори лифт на Банско"}
{"url": "https://news.bg/society/radioaktiven-oblak-ne-e-minaval-nad-balgariya-uveryava-natsionalniyat-tsentar.html", "text": "Към момента няма данни за пренос на радионуклиди на територията на България. Опасност за здравето на гражданите няма, уверяват от Националния център по радиобиология и радиационна защита (НЦРРЗ).Експертите от НЦРРЗ посочват, че стойностите, публикувани на  (ИАОС), не налагат предприемане на никакви радиационно-защитни мерки на територията на цялата държава.Измерените от ИАОС стойности са ниски и нито една от тях не превишава нормативно установената граница на средногодишната обемна активност във въздуха.Компетентните институции осъществяват необходимия контрол на въздуха и своевременно информират обществеността при наличие на рискови фактори, имащи отношение към здравето на населението.Отговора на НЦРРЗ идва във връзка с твърденията, че радиоактивен облак с рутений-106 е преминал над България.", "date": "2017.11.21", "title": "Радиоактивен облак не е минавал над България, уверява Националният център"}
{"url": "https://news.bg/int-politics/destabilizatsiya-na-polozhenieto-v-luganskata-narodna-republika.html", "text": "Ръководителят самопровъзгласилата се проруска сепаратистка \"Луганска народна република\" (ЛНР) Игор Плотницкий обяви, че хора, приближени на уволнения полицейски началник на ЛНР подклаждат напрежението и са изкарали голям брой хора във военни униформи по улиците, съобщава \"Ройтерс\".Плотницкий, който в понеделник уволни Игор Корнет, заемащ поста вътрешен министър на ЛНР, отбеляза, че не вижда причина за паника.\"Мога да кажа с увереност, че опитите на някои хора да останат на власт чрез дестабилизиране на положението ... са безплодни и в съвсем близко бъдеще ще бъдат неутрализирани\", предупреди Плотницкий в изявление.Уточнява се, че въоръжени мъже с маски са блокирали центъра на Луганск тази сутрин. При избухналите сражения през 2014 г. проруските сепаратисти отхвърлиха управлението на новото прозападно правителство в Киев и създадоха две самопровъзгласили се републики в Източна Украйна, като освен ЛНР беше създадена и \"Донецка народна република\" (ДНР). Двата сепаратистки региона сега се намират в т. нар. \"замразен конфликт\" с Украйна, като са подпомагани от Москва, но не са признати от никоя държава.  Напрежението в Луганск от днес не изглежда да има каквато и да е пряка връзка с конфликта между сепаратистите и правителството на Украйна. ", "date": "2017.11.21", "title": "Дестабилизация на положението в \"Луганската народна република\"   "}
{"url": "https://news.bg/int-politics/frenski-shofyori-blokiraha-granitsi-zaradi-protest.html", "text": "Френски шофьори на камиони блокираха трафика на граничните пунктове с Испания, Италия и Белгия в знак на протест срещу конкуренцията на ниските цени в автомобилната индустрия на превозвачите, съобщава \"Ройтерс\".Френските шофьори на камиони са недоволни, че споразумението постигнато от страните-членки на ЕС на 23 октомври, да се ограничи времето, през което работниците могат да бъдат \"командировани\" от една държава от ЕС в друга, не обхваща сектора на автомобилния транспорт.В резултат на това френските шофьори се изправят пред шофьори от други държави-членки на ЕС, особено от Източна Европа, Испания и Португалия, които са готови работят на по-ниска заплата, отколкото обикновено получават френските шофьори.\"Увеличаването на разликите в заплащането и условията застрашават френските фирми и работници\", коментира Паскал Фавер, член на профсъюзната организация Force Ouvriere, която е сред шофьорите, протестиращи в югозападна Франция, близо до границата с Испания.Проблемът с \"командированите работници\" ефективно изпъква сред по-богатите страни от ЕС срещу по-бедните страни като Полша и България, чиито работници искат да се придвижат в ЕС със срочни договори, печелят повече, отколкото у дома и често подбиват цените и заплатите на работници в приемащата държава.Броят на работниците, командировани във Франция от други страни от ЕС, се е увеличил с 23,8% до 354 151 през 2016 г., след подобно увеличение и през предходната година, според правителствено преброяване, цитирано от бизнес изданието Les Echos.Еманюел Макрон използва този казус като част от президентската си кампания, заявявайки, че ще се бори за защита на работниците от нелоялна конкуренция. Успехът постигнит между 28-те държави-членки на ЕС за някои корекции в правилата, изключва транспортния сектор.Около 200 френски шофьори на камиони участват в протеста на северния граничен пункт в Рекем, Белгия, пускайки колите, но сприрайки камионите, съобщава местната полиция. Трафикът на главната магистрала от френския град Лил до белгийския град Гент е нарушен от протест за няколко часа в началото на деня. Трафикът през тунела \"Фрею\" към Италия на югоизток също е прекъснат, както и някои отсечки за Испания.Не е ясно колко голямо ще е икономическото въздействие на протестите, въпреки че не се очаква те да продължат и утре.", "date": "2017.11.21", "title": "Френски шофьори блокираха граници заради протест"}
{"url": "https://news.bg/politics/tayani-prizova-deputatite-ni-da-uchastvat-v-debata-za-badeshteto-na-es.html", "text": "\"Днес Народното събрание посреща своите приятели от ЕП. За нас е чест да приветстваме Антонио Таяни - председател на ЕП.\" Това заяви председателят на парламента Цвета Караянчева в началото на заседанието на НС, в което обръщение пред народните представители направи .Караянчева подчерта, че от края на 19 век до днес сградата на българския парламент е символ на демокрацията в страната. Тя заяви, че в навечерието на нашето Европредседателство, девизът \"\" е по-актуален от всякога. \"Народното събрание и ЕП вървят ръка за ръка\", категорична бе Караянчева.През следващия месец това сътрудничество ще стане още по ползотворно, изрази убеденост тя.\"За мен е огромна чест, че мога да изразя пред представителите на българския народ, на които искам да предам най-горещ поздрав от целия ЕП. Ако ние с моите колеги сме тук, то не е само за една традиционна среща, а защото искаме да засвидетелстваме близостта между нашите институции.\" Това заяви председателят на ЕП Антонио Таяни в обръщение от трибуната на Народното събрание.Искаме да доближим Европа до нейните гражданите. Това не е много лесна задача, подчерта Таяни.В речта си председателят на ЕП очерта заплахите, които пораждат страхове в гражданите на ЕС - икономическата криза, от която излизаме, заплахите от тероризъм, миграционните процеси. \"Европейските народи искат да се отговори на тези страхове по конкретен начин. Трябва да ги слушаме и отговаряме\", добави той.Таяни обърна внимание, че в ЕП е започнал дебат за бъдещето на Европа и приносът на националните парламенти ще е ключов. Той призова народните представители да обясняват добавената стойност, която дава Европа в живота на гражданите.\"Според  България показва нов напредък. Окуражавам ви да следвате този път\", заяви Таяни.По думите на Таяни България е малка държава, но има огромен потенциал, който трябва да използва за разрастване на пазарите.Със своите граници България е ключова за успеха на европейската политика за сближаване, категоричен беше председателят на ЕП.Той подчерта, че миналата седмица ЕП е одобрил позицията си за реформата на , защото той вече не отговаря на новите реалности. България заслужава оценка за това как охранява границите си.\"ЕП поддържа България за Шенген. Очаквам да има съгласие скоро и в Съвета\", заяви Таяни.Той уточни, че трябва да се действа заедно, за да се предложи бъдеще на младежите, особено в областта на дигиталните технологии, защото един от ангажиментите е за намаляване на европейската безработица.Таяни припомни, че  са включени по един категоричен начин в дневния ред на Европредседателството. \"Не може да изоставим тази европейска зона на други страни извън Европа\", категоричен беше той.Трябва да си сътрудничим не само в областта на инфраструктурата, но и в областта на дигиталните технологии. Таяни пожела скоро да се разшири безплатният роуминг на Балканите, защото това е един добър сигнал, който Европа дава.\"Не искаме тези територии да са кръстопът на трафик на дрога и на престъпност\", обяви той.Таяни пожела Европа да излезе от пасивната си роля по отношения на събитията в Сирия и Африка.\"Считам, че е важно да започне големият . Първата реформа, което трябва да се направи е завръщане към политиката. Тя трябва да се завърне и да бъде главен герой. Когато тя е слаба, има други, които решават на нейно място.Таяни подчерта, че ако са се справили добре, гражданите ще им се доверят.Председателят на ЕП цитира големият български философ Цветан Тодоров и подчерта, че всички трябва да помним тези думи:\"Цивилизованото съвпада с моралното поведение, което никога не е придобито окончателно, нито от страна на един отделен индивид, нито от страна на един отделен народ.\"Той призова депутатите да участват активно в дебата за бъдещето на ЕС.", "date": "2017.11.21", "title": "Таяни призова депутатите ни да участват в дебата за бъдещето на ЕС"}
{"url": "https://news.bg/world/21-zaginali-pri-atentat-v-irakski-grad.html", "text": "Най-малко 21 души са загинали и десетки са ранени при атентат в град, който се намира северно от столицата Багдад, съобщи представител на полицията на Ирак пред АФП.Атентатът е извършен с кола бомба.В град Туз Хурмату живеят кюрди, араби и туркмени. В средата на октомври иракските сили превзеха града от кюрдите в отговор на референдума за независимост.От полицията и здравните служби заявиха пред Ройтерс, че най-малко 20 души са убити и 40 души са ранени.Атентатор самоубиец е взривил камион с експлозиви до натоварен пазар за плодове и зеленчуци.", "date": "2017.11.21", "title": "21 загинали при атентат в иракски град "}
{"url": "https://news.bg/world/cheshkata-politsiya-poiska-badeshtiyat-premier-babish-da-bade-lishen-ot-deputatski-imunitet.html", "text": "Чешката полиция поиска от парламента на страната да отнеме имунитета на сочения за бъдещ премиер на страната Андрей Бабиш, което ще позволи да бъде съден за финансови злоупотреби, информира Ройтерс.Официално срещу милиардера са повдигнати обвинения за измама по случай, свързан с евросубсидия за 2 милиона евро от преди десетилетие. Бабиш многократно отрича обвиненията, пояснявайки, че разследването е заговор на враговете му, които не искат да поеме властта в Чехия.Случаят е свързан с обвинения, че Бабиш е скрил преди десетилетие, че притежава конферентния център Capi hnizdo, за да получи финансиране от ЕС, тъй като средствата са били предназначени за малък бизнес.Той е нямало да получи парите, ако е съобщил истината, тъй като конгломератът му Agrofert е един от най-големите в Чехия. Бабиш твърди, че центърът е бил собственост на негови роднини, когато субсидията е получена.Преди парламентарните избори през октомври депутатите отнеха имунитета на Бабиш, но след последвалото му преизбиране той отново има имунитет.Чешкият президент Милош Земан връчи мандат на милиардера да състави правителство, но според Ройтерс обвиненията намаляват шансовете. Почти всички други 8 партии в долната камара на парламента обявиха, че няма да работят с него заради обвиненията.", "date": "2017.11.21", "title": "Чешката полиция поиска бъдещият премиер Бабиш да бъде лишен от депутатски имунитет"}
{"url": "https://news.bg/politics/deputatite-se-okazaha-izgubeni-v-prevoda-na-rechta-na-tayani.html", "text": "По време на обръщението на председателя на ЕП Антонио Таяни възникна технически проблем с превода, което принуди шефът на ЕП да спре речта си за около 3 минути.Оказа се, че проблемът е предизвикан от техниците, специално изпратени от ЕП, които по време на речта са сменили честотата, по която делегатите получават превода на английски.Това прекъсна сигнала на преводача от италиански на български език.По време на паузата Таяни се пошегува, че това често се случва и в ЕП, но и не може да продължи на български език.Възстановяването на превода бе посрещнато от българските депутати с ръкопляскане.Преводачът обаче се наложи да си доизпълни ангажимента от балкона с микрофон в ръка.", "date": "2017.11.21", "title": "Депутатите се оказаха изгубени в превода на речта на Таяни"}
{"url": "https://news.bg/int-politics/ukrayna-obvini-rusiya-che-vloshava-otnosheniyata-mezhdu-kiev-i-minsk.html", "text": "Председателят на украинския парламент Андрей Парубий обвини Русия, че влошава отношенията между Киев и Минск.По думите на Парубий, Украйна се опитва да установи сътрудничество с Беларус, но ръководството на страната е постоянно под натиск от страна на руските власти, което \"не минава без да остави следа\".\"Влиянието на Кремъл и Путин по отношение на Беларус се увеличава, като очевидно неприятелските действия на беларуските власти към Украйна са свързани с това\", подчерта Парубий пред украински журналисти.Парубий добави, че Киев трябва да подкрепи \"демократичните процеси\" в Беларус.Вчера Минск потвърди задържането на украинския журналист Павло Шаройко. Той е обвинен в шпионаж и създаването на шпионска мрежа в Беларус.Според държавната беларуска служба за сигурност КГБ разузнавателната дейност на Шаройко е била координирана от служителя на украинското посолство в Минск Игор Скворцов. Минск го обяви за персона нон грата, а в отговор Киев изгони беларуски дипломат по-рано днес.", "date": "2017.11.21", "title": "Украйна обвини Русия, че влошава отношенията между Киев и Минск"}
{"url": "https://news.bg/politics/mareshki-dovolen-che-grazhdanite-palyat-svesht-za-biznesa-mu.html", "text": "\"Валентин Златев не е тема на днешния разговор. Ние поставихме като основна тема борбата с корупцията, картелите и контрабандата. Помолихме от името на българския народ европейските институции за помощ за справяне с картела с горивата, защото нанася щети за над 1 млрд. евро.\" Това заяви Веселин Марешки в кулоарите на парламента след среща с представителите на ЕП.Марешки заяви, че от \"Воля\" се извинили на гостите от ЕП заради това ,че в НС има депутат, който нарича част от българския народ \"\".Той припомни, че във връзка с , че върху него има чадър, е пуснал жалба до прокуратурата, но не вижда Златев да е назовал от кого е този чадър, което доказвало, че върху него нямало нито политически, нито прокурорски чадър.\"Това е , която виси над главата ми\", категоричен беше Марешки.Според него много хора от администрацията и политическите партии са официално на работа в картела и затова защитавали интересите му.По думите на Марешки неговите бензиностанции са дисциплинирали сектора и са допринесли за по-ниските цени на горивата.\"Голяма част от българските граждани палят свещичка и се молят да не ми съсипят бизнеса, за да могат да живеят по-добре\", завърши Марешки.", "date": "2017.11.21", "title": "Марешки доволен, че гражданите палят свещ за бизнеса му"}
{"url": "https://news.bg/crime/varnenskata-politsiya-izdirva-15-godishno-momiche.html", "text": "Варненската полиция издирва Микаела Петрова Джабарска. Непълнолетното момиче е в неизвестност от 9 ноември, съобщиха от МВР.Микаела Джабарска е на 15 години, висока е около 150 см, със слабо телосложение. Очите й са кафяви, а косата й е дълга, тъмно кестенява, често прибрана в кок.Момичето е в неизвестност от 9 ноември 2017 година, когато е напуснала дома си в Девня. Била е облечена с черно шушляково яке и черни ботуши.За последно Микаела е видяна в ж.к. \"Владислав Варненчик\" във Варна, близо до блок 402.Апелираме към гражданите, които имат информация за местонахождението на Микаела да позвънят на на спешния телефон 112 или да подадат сигнал в най-близкото поделение на МВР.", "date": "2017.11.21", "title": "Варненската полиция издирва 15-годишно момиче"}
{"url": "https://news.bg/crime/sadat-na-es-talkuva-dali-taksa-sgradna-instalatsiya-e-zakonna.html", "text": "Съдът на Европейския съюз (СЕС) ще тълкува дали е допустимо начисляването на \"такса сградна инсталация\", когато отделните потребители са се отказали от централното отопление.СЕС ще даде задължително тълкуване и относно това дали е допустимо плащането на топлинната енергия за сградна инсталация да се разпределя пропорционално на отопляемия обем на имотите по проект, без оглед на реално отдаденото количество топлинна енергия в обекта.Тълкуванията на СЕС са по повод запитване на българските съдилища за това как да се прилага правото на ЕС в български условия при доставката на централно отопление на потребители.От своя страна самото запитване е по повод дело на сдружението с нестопанска цел \"Сдружение за правна помощ на потребителите\", според което се наблюдава пробив в наложената практика българският съд да тълкува разпоредбите на правото на Европейския съюз.Сдружението от дълго време работи в посока за подобряване на прозрачността в отношенията между търговци и потребители в енергийния сектор и за налагане на европейската регламентация за защита на потребителите в България. В този смисъл  колективен иск срещу общите условия на ЕВН Електроснабдяване, както и е предявило два колективни иска в Окръжен съд Пловдив и в Софийски градски съд срещу нелоялната практика на ЕВН България Топлофикация и Топлофикация София да начисляват сметки за непоискана доставка на топлинна енергия.", "date": "2017.11.21", "title": "Съдът на ЕС тълкува дали \"такса сградна инсталация\" е законна"}
{"url": "https://news.bg/world/lavrov-sasht-izpolzvat-teroristite-v-siriya-za-postigane-na-sobstvenite-si-tseli.html", "text": "САЩ използват терористичните групировки в Сирия за постигане на собствените си цели.Това заяви външният министър на Русия Сергей Лавров, цитиран от ТАСС.До известна степен установихме стабилно сътрудничество с Вашингтон за Сирия. Но има големи проблеми, които се отнасят до осъждането на терористите и екстремистите, подчерта Лавров.\"\", продължи руският дипломат.Той разкри, че през следващите дни ще се свърже с държавния секретар на САЩ, за да обсъдят кризата в Сирия.Следващият кръг преговори за Сирия в Женева ще започне на 28 ноември.", "date": "2017.11.21", "title": "Лавров: САЩ използват терористите в Сирия за постигане на собствените си цели"}
{"url": "https://news.bg/int-politics/arestuvani-katalunski-polititsi-priemat-pryakoto-upravlenie-na-madrid.html", "text": "Двама бивши членове на каталунското правителство, които са задържани за ролята си в кампания за независимост, поискаха освобождаване, заявявайки, че не са се противопоставили на прякото управление на Мадрид в региона, съобщава \"Политико\".Представители на Джорди Турул, който бе говорител на регионалното правителство и бившият министър на териториите Жозеп Рул подадоха молби за освобождаване към испанския Върховен съд, предаде Ройтерс. \"Моят клиент е приел прилагането на член 155 от конституцията от испанското правителство\", заявяват техните адвокати.Освен Турул и Рул, шестима други бивши каталунски правителствени служители и двама лидери на групата за независимост остават в затвора, очаквайки да бъдат обвинени в бунт.Бившият регионален президент Карлес Пучдемон и четирима от неговите бивши министри избягаха в Брюксел, след като Мадрид разпусна регионалното правителство.Очаква се белгийски съд да реши дали да ги екстрадират в отговор на европейска заповед за арест, издадена от Мадрид. Решението на съда ще бъде взето на 4 декември.", "date": "2017.11.21", "title": "Арестувани каталунски политици приемат прякото управление на Мадрид"}
{"url": "https://news.bg/politics/abv-predupredi-che-shte-kupuvame-tok-ot-turtsiya.html", "text": "От АБВ са притеснени, че се неглижира ядрената енергетика. Лидерът на партията Константин Проданов е категоричен, че трябва да се питат нашите учени за бъдещите проекти. Той изказа задоволство от констатациите в доклада на БАН за жиснеспособността на проекта АЕЦ \"Белене\". Неглижира се проблемът, не се действа по изводите от доклада, смята Проданов.Дори и в най-лошия сценарий проектът (за АЕЦ \"Белене\" - б.р.) е жизнеспособен, смята лидерът на АБВ. Към 2030 година ще останем без въглищни централи, а нямаме базови мощности, предупреди Константин Проданов.Мнението му е, че възстановяемите енергийни източници (ВЕИ-та) не са алтернатива за енергийните нужди на страната.Няма за кога да отлагаме, предупреди лидерът на АБВ и посочи, че ако започнем да строим сега, поне седем години ще минат до въвеждане в експлоатация на новите мощности. \"Ние сме за нови мощности\", посочи Проданов.Около 4 милиарда лева вече са инвестирани в проекта и затова не трябва той да остава като \"паметник на управленската немощ\", както се изрази той.Ако се забавим с година-две, Турция ще продава ток на България, недоволен е лидерът на АБВ. Според него e лошо енергийната ни сигурност да е в ръцете на Ердоган.Партията иска проектът да се реализира с държавно участие. Възможният вариант е чрез създаване на смесено дружество на държавата и инвеститора. Изключително наложително е този проект да се случи, настоя още Константин Проданов.Той е притеснен от евентуална амортизация на оборудването на централата. Има велики сили, които не искат България да е ядрена сила, смята лидерът на АБВ. Най-голям интерес от това да я няма АЕЦ \"Белене\", има Турция, според Константин Проданов.", "date": "2017.11.21", "title": "АБВ предупреди, че ще купуваме ток от Турция"}
{"url": "https://news.bg/society/ribari-na-protest-rekite-u-nas-se-unishtozhavat.html", "text": "Рибари и природозащитници от страната излязоха на протест пред сградата на Министерството на околната среда и водите (МОСВ).Те недоволстват срещу унищожаването на реките Струма, Въча и Ботуня.Протестиращите са категорични, че реките Струма, Въча и Ботуня буквално се заличават. Най-страшен бил примерът с унищожаването на река Струма при язовир \"Пчелина\", в района на град Земен. На въпросното място е била изградена нова водноелектрическа централа (ВЕЦ).В този контекст хората настояват за спирането на строежа на ВЕЦ-ове, защото по този начин се ликвидират зони по \"Натура\" 2000.Протестът е организиран от риболовното сдружение \"Балканка\", съобщи Нова телевизия.", "date": "2017.11.21", "title": "Рибари на протест - реките у нас се унищожават"}
{"url": "https://news.bg/world/v-germaniya-otkriha-golyama-betonna-svastika-na-stadion.html", "text": "Строителни работници в Германия откриха голяма бетонна свастика на спортно игрище в северния град Хамбург, съобщава АП.Германската агенция ДПА пояснява, че нацисткият символ с размер 4х4 метра е открит по време изкопни дейности при строителство на съблекални.Членове на спортния клуб на стадиона заявиха пред ДПА, че свастиката е служела като основа на паметник, който е съборен преди десетилетия.Градски представители изтъкнаха, че свастиката, която е била заровена на 40 сантиметра под земята, ще бъде премахната възможно най-скоро. Тъй като е твърде тежка, за да бъде транспортирана, властите планират да я унищожат с инструменти.", "date": "2017.11.21", "title": "В Германия откриха голяма бетонна свастика на стадион"}
{"url": "https://news.bg/world/arestuvaha-6-teroristi-za-gotven-atentat-na-koledniya-pazar-v-esen-germaniya.html", "text": "Шест граждани на Сирия са арестувани в Германия с подозрения за членство в терористичната група ДАЕШ и за планиране на атака в Германия, съобщава ДПА.Мъжете на възраст между 20 и 28 години са арестувани с мащабна операция от 500 полицаи в осем апартамента в германските градове Касел, Хановер, Есен и Лайпциг, съобщава прокуратурата във Франкфурт.Четирима от шестте заподозрени са пристигнали в Германия през декември 2014 г. като търсещи убежище, докато останалите двама са пристигнали в страната през август и септември 2016 г., като също така са се представили като бежанци.Прокурорите твърдят, че заподозрените в терористичен заговор не са били близо до изпълнение на плана, но са се подготвяли да атакуват с експлозиви или огнестрелни оръжия.Обществената телевизия HR цитира следователите като коментира, че клетката е планирала терористична атака на коледния пазар в Есен. Консервативният вестник Die Welt съобщава, че германските власти са информирани за терористичните клетки чрез други бежанци, но прокуратурата не потвърждава това.Германия е под тревога от поредица терористични атаки през 2016 г., които завършиха с атаката на коледния пазар в Берлин през декември, при която загинаха 12 души.Много от участниците в терористични атаки са влезли в Германия като част от притока на бежанци от държави като Сирия, Ирак и Афганистан от 2014 г. насам.", "date": "2017.11.21", "title": "Арестуваха 6 терористи за готвен атентат на коледния пазар в Есен, Германия"}
{"url": "https://news.bg/int-politics/ukrayna-izgoni-diplomat-na-belarus.html", "text": "Украйна обяви, че е изгонила беларуски дипломат като отмъщение, свързано с твърдения от страна на Беларус, че украинското военно министерство е създало шпионска мрежа в столицата Минск, съобщава \"Ройтерс\".КГБ, държавната служба за сигурност на Беларус, заяви в понеделник, че е арестувала украински журналист и е обявила украински дипломат за персона нон грата заради предполагаемото им участие в шпионаж.\"Украинското външно министерство също взе решение да обяви беларуски дипломат за персона нон грата и той вече напусна страната\", уточни говорителката на украинското външно министерство Мариана Беца.Беца допълни, че дипломатът е бил първи секретар на посолството в Киев, но е отказала да го спомене по име. Украинското военно министерство отрече твърденията на беларуското КГБ.Живеещият в Минск украински журналист Павло Шаройко е бил арестуван през октомври и са му били повдигнати обвинения, че е бил служител на украинското разузнаване под прикритие.От \"Ройтерс\" не са могли да се доберат до журналиста за коментар.Казусът оказва допълнителен натиск върху отношения между Минск и Киев, които бяха тествани по-рано тази година, когато Беларус беше домакин на мащабни съвместни военни учения с Русия.Военните учения \"Запад-2017\" през септември изнервиха Украйна и страни членки от източния фланг на НАТО, които се опасяваха, че ученията биха могли да бъдат репетиция или прикритие за истинска офанзива.", "date": "2017.11.21", "title": "Украйна изгони дипломат на Беларус"}
{"url": "https://news.bg/regions/nay-novata-detska-ploshtadka-v-ruse-veche-ima-svastiki.html", "text": "Най-новата детска площадка в Русе беше изградена преди около 2 месеца. Днес по площадката вече има нарисувани свастики и неприлични рисунки.Детската площадка е станала жертва на вандали. Това не е първото посегателство върху съоръженията за забавление на деца. Този път обаче вандализмът е повече от скандален.На площадката има нарисувани множество свастики. С червен спрей са направени и множество неприлични рисунки, изписани са и неприлични думи. Вандалите са изкъртили и част от оградата на площадката.Извършителите дори са задраскали надписа, че площадката е за деца от 3 до 12 години. Вместо това те са изрисували отгоре надпис \"18+\", съобщи БГНЕС.Родителите са безкрайно възмутени от вандалската постъпка.Според някои рисунките са дело на футболни запалянковци.", "date": "2017.11.21", "title": "Най-новата детска площадка в Русе вече има свастики"}
{"url": "https://news.bg/world/ne-se-opitvame-da-dominirame-v-blizkiya-iztok-uspokoyava-iran-parizh.html", "text": "Иран не се опитва да \"доминира\" в Близкия изток.Това увери иранският президент Хасан Рохани по време на телефонен разговор с френския си колега Еманюел Макрон, информира АФП.\"\", е казал Рохани по време на разговора, според прессекретарята на държавния глава на Иран.\"Иран не се стреми към доминация\" в региона, добави той.Преди дни Париж обвини Иран, че има амбиции за \"доминация\" в Близкия изток.Всяка промяна на международното споразумение за ядрената програма на Иран ще доведе до разпадане, предупреди Рохани. По време на телефонния разговор той благодари на Макрон и на ЕС за оказаната подкрепа за сделката.Франция може да играе продуктивна роля в Близкия изток с \"реалистичен и безпристрастен подход\", убеден е Рохани.От своя страна Макрон е предложил посредничество за \"намаляване на враждебността\".", "date": "2017.11.21", "title": "Не се опитваме да доминираме в Близкия изток, успокоява Иран Париж"}
{"url": "https://news.bg/regions/intenziven-trafik-na-granichnite-punktove-s-gartsiya-i-turtsiya.html", "text": "Трафикът по граничните пунктове в страната е интензивен, съобщи МВР.На границата ни с Гърция при ГКПП \"Кулата\" трафикът е интензивен. Трафикът е по-силен на излизане от страната и е предимно от леки автомобили.На българо-турската граница трафикът е интензивен на ГКПП \"Капитан Андреево\" и ГКПП \"Лесово\" за товарни автомобили. Трафикът и там е по-голям на излизане от страната ни.На границата ни с Румъния при ГКПП \"Дунав мост Русе\" трафикът е интензивен от товарни автомобили и в двете посоки.На българо-сръбската и българо-македонската граници трафикът е нормален на всички гранични контролно-пропускателни пунктове.", "date": "2017.11.21", "title": "Интензивен трафик на граничните пунктове с Гърция и Турция"}
{"url": "https://news.bg/crime/opravdaha-lekar-i-sestra-za-prichinyavane-na-smart-po-nepredpazlivost.html", "text": "Окръжен съд - Варна оправда Димитър Габровски лекар \"Уши, нос, гърло\" и Ваня И. медицинска сестра. Двамата медици работят в \"Сити клиник медицински център Брегалница\". Тя бяха обвинени, че през 2012г. са причинили смърт по непредпазливост на пациентката Дарина Г.Прокуратура във Варна дълго разследва случая за смъртта на Дарина. Обвинителният акт беше внесен за разглеждане през март 2016г. Делото многократно беше отлагано, поради тежко заболяване на лекаря или заради молби от адвокатите.Припомняме, че през януари 2012г. 23-годишната Дарина постъпва за планова операция на сливиците във варненската клиника \"Сити клиник медицински център Брегалница\". Операцията била извършена от лекаря УНГ - д-р Габровски.На сутринта след операцията момичето се почувствало зле и му прилошало. Последвало повръщане на кръв, за което била уведомената дежурната по това време Ваня.Медиците установили, че около оперативната рана има съсирек. Лекуващият й лекар-хирург Габровски назначил по телефона вливане на банка глюкоза с кръвоспиращи средства и преместване в болница \"Св. Анна\". Час по-късно, когато банката вече била изтекла, младата жена колабирала при опит да бъде преместена. Хирургът Димитър пристигнал веднага в частната клиника и с екип се опитали да спрат кръвотечението с два допълнителни шева.Дарина обаче започнала да губи пулс, веднага след като излязла от упойката. Наложило се да бъде извикан реанимационен екип от \"Св. Анна\", като след близо двучасова борба за живота на Дарина, тя починала.Димитър беше обвинен в причинена смърт по непредпазливост, като не е осъществил следоперативен контрол и наблюдение на локалния и общия статус, жизнените показатели и евентуално лабораторните изследвания, неправилно е използвал кръвоспиращ медикамент, не е реагирал адекватно на съобщените му данни за състоянието на пациентката и е прехвърлил грижите за нея на други, давайки нареждания и консултации по телефона. Освен това в обвинителният акт беше записано, че Димитър не е предприел реанимационни действия в нарушение на задълженията си по Закона за здравето и медицинските стандарти за ушно-носно-гърлени болести и правилата за добра медицинска практика.Сестра Ваня пък беше обвинена причинена смърт по непредпазливост поради неизпълнение на задълженията й за ежедневно наблюдение на оперираната пациентка, несвоевременно сигнализиране на лекаря за състоянието й, заради което младата жена започнала да губи кръв.", "date": "2017.11.21", "title": "Оправдаха лекар и сестра за причиняване на смърт по непредпазливост "}
{"url": "https://news.bg/comments/stranata-na-chelniya-udar.html", "text": "Само ден след спешното заседание при премиера Борисов, на което бяха набелязани нови мерки за контрола на движение по пътищата, край село Венец, Шуменско стана нова катастрофа, при която загинаха трима души, а други трима бяха ранени. Причината отново е челен удар след навлизане в насрещното платно. Този път загиналите са трима, други трима са ранени. Да ги прибавим към деветимата загинали и 19-те ранени от сблъсъка между автобус и камион край село Микре.Така си поддържаме челните позиции в черния списък, според който сме водачи в класацията за най-много жертви вследствие катастрофи - 99 на 1 милион (по данни на Евростат за 2016 година). Това е два пъти повече от средното за ЕС (50 на 1 млн.) и три пъти и половина повече от страната с най-малко загинали на пътя - Швеция. Не е като да няма мерки, факт са и последните - \"черни кутии\" в автобусите, колани за пътниците, изискване за евростандарт за технически характеристики на системите за безопасност (странно защо не е имало досега), подобрения на пътищата (каквото и да се има предвид). Това е второто спешно заседание за годината, след като през лятото, отново по нареждане на премиера, беше проведено друго, в резултат на което бяха приети и влезоха в сила предпоследните промени в Закона за движение по пътищата. Те включваха премахване на предупреждаващите за мобилни камери пътни знаци, оборудване на автомобилите на КАТ с камери и микрофони, дерегистриране на автомобили, управлявани от водач без шофьорска книжка, а управлението на автомобил под влияние на наркотици вече се наказва със затвор.Очевидно направеното не дава резултат, макар намеренията да са факт. От коментарите към новината за новите спешни мерки става ясно, че някои моменти упорито се изплъзват на заседаващите извънредно. Сред водачите на превозни средства се обсъжда, че добър ефект би имало поставянето на повече контролни камери за скорост, мантинели в критичните участъци, защото непрекъсната линия масово не се отчита, улесняването на процеса по подаване на сигнал от граждани с видеорегистратори (защото ако номерът на нарушителя е ясно видим на записа, няма смисъл подателят на сигнал да бъде привикван за свидетел).С годините и с катастрофите, все по-упорито се затвърждава и една друга тенденция - нарушенията се регистрират, но никой не може да принуди нарушителите да си платят глобите. Така ставаме свидетели на куриози като цитираните покрай летните спешни мерки, при които шуменец с 26 електронни фиша за превишена скорост и актове за други нарушения, най-сетне бил \"поканен\" в сектор \"Пътна полиция\" към ОД на МВР - Шумен, за да си ги получи. Добре, че се е отзовал, след години игра на криеница. Друг скандално известен водач от същия край трупа актове откак е станал правоспособен и за 11 години са му съставени 41 глоби за различни нарушения, най-често за превишена скорост. Сумата на финансовите му наказания прехвърля 10 хиляди лева. Нито една от наложените глоби не е платена. Съвсем очевидно проблемът не е в липсата на наказателни мерки, а в тяхното прилагане. Затова преди време се коментираха и способностите на камерите за регистриране на превишена скорост, ако преминава повече от един автомобил, макар да ни увериха, че със същите камери се работи и в чужбина. Ако ежедневно минавате с превишена скорост покрай камера на КАТ при натоварен трафик и около вас има други автомобили, е напълно възможно никога да не получите фиш за това нарушение, защото то може да бъде доказано само ако автомобилът минава сам.Дори и да бъде засечен обаче и да бъде регистрирано нарушението на скоростта със съответния фиш, документът трябва да се връчи лично. Както сме се уверили от практиката, моментът с връчването е спорен и може да се отложи с години. Ако все пак това се случи, нищо не гарантира плащането. Защото след изтичане на сроковете, предвидени за доброволно плащане в закона, случаите се пращат за принудително събиране на НАП. Макар доста реактивни в плащането на други налози, в този случай като че ли служителите на агенцията по приходите не са толкова експедитивни, щом е възможно човек да шофира и трупа глоби с години. А докато правителството плете поредните спешни мерки, българинът си кара както си знае и става все по-изобретателен. Отдавна има групи в социалните мрежи, които предупреждават за дебнещи патрулки. Ограниченията на скоростта са все така декоративни, а пътната маркировка не е нищо повече от рисунки по асфалта. Потвърждава го и последният случай, при който момче беше блъснато на пешеходна пътека от джип, който не е оставил спирачен път. Въпреки знаците за ограничение на скоростта и камерата, която е разположена на кръстовището. Никакви мерки не могат да проработят там, където функционира наглата самоувереност.", "date": "2017.11.21", "title": "Страната на челния удар"}
{"url": "https://news.bg/int-politics/sarbiya-uveri-rusiya-che-ostava-voenno-neutralna-i-nyama-da-nalaga-sanktsii-na-rusnatsi.html", "text": "Сърбия ще запази статута си на военно неутрална страна. Това е уверил сръбският президент Александър Вучич по време на среща с председателя на горната камара на руския парламент (Съвета на федерацията) Валентина Матвиенко, съобщава ТАСС.\"Сърбия ще продължи да поддържа позицията си, въпреки натиска върху страната. Заявих това преди няколко дни в централата на НАТО в Брюксел, че Сърбия е и ще бъде военно неутрална държава\", изтъкна Вучич.Сръбският държавен ръководител благодарил на Русия за изтребителите МиГ-29, които бяха доставени като част от военната и техническата помощ на Москва за Белград.На 13 ноември сръбският президент заяви, че Сърбия няма планове да се присъединява към НАТО.Заместник генералният секретар на НАТО Роуз Гьотемьолер подчерта през миналия месец, че алиансът е приел решението на Сърбия да бъде военно неутрална, изтъквайки, че това не е пречка за развитието на сътрудничеството с Белград в много области.Междувременно Вучич е отбелязал пред Матвиенко, че Сърбия не е наложила санкции на Русия, нито пък ще налага каквито и да е санкции.\"Бил искал да направя една важна забележка: Сърбия не наложи никакви санкции срещу руския народ, нито пък ще наложи някога\", уверил Вучич.Матвиенко понастоящем е в Сърбия на официално поведение.", "date": "2017.11.21", "title": "Сърбия увери Русия, че остава военно неутрална и няма да налага санкции на руснаци"}
{"url": "https://news.bg/world/air-china-prekrati-poletite-do-severna-koreya.html", "text": "Китайският държавен авиопревозвач Air China прекратява полетите от Пекин до Северна Корея заради липса на търсене, съобщава АП.Според осведомителната агенция това решение още повече изолира Северна Корея, която е санкционирана от ООН заради ракетната си и ядрена програма.Вчера президентът на САЩ Доналд Тръмп обяви, че ще включат КНДР в списъка с държавите, които спонсорират тероризъм, но няма индикации това да е принудило китайската самолетна компания да спре полетите.Говорител на външното министерство на Китай обяви, че няма информация.Полетите са \"временно преустановени заради незадоволителни бизнес операции\", обяви представител на превозвача.Самолетните компании намалиха полетите до КНДР на фона на растящото напрежение на Корейския полуостров.Последният полет на Air China до Пхенян бе в понеделник. Не е ясно услугите кога ще бъдат възстановени.", "date": "2017.11.21", "title": "Air China прекрати полетите до Северна Корея"}
{"url": "https://news.bg/world/bunt-v-darzhavniya-departament-na-sasht.html", "text": "Бунт в Държавния департамент на САЩ, съобщава Ройтерс, позовавайки се на правителствени документи.Група от около дузина официални представители на департамента предприе необичаен ход. Те официално обвиниха държавния секретар Рекс Тилърсън в нарушаване на федерален закон, който спира чуждестранни войски да набират деца на военна служба.В поверителния \"дисидентски\" меморандум се казва, че Тилърсън е нарушил закон, който предотвратява оказване на военна помощ на страни, които привличат деца в армията (Child Soldiers Prevention Act). Решението му от юни включва изваждане на Ирак, Мианмар и Афганистан от американски списък на държави, които използват деца в армията. И това е направено, въпреки че департаментът публично признава, че в тези държави се вземат деца на военна служба.Изваждането на страните от списъка означава, че Вашингтон по-лесно може да предоставя военна помощ. Ирак и Афганистан са близки съюзници в борбата срещу тероризма, докато Мианмар е съюзник на САЩ заради влиянието на Китай в Югоизточна Азия.Документите също показват, че решението на Тилърсън е в противоречие с единодушна препоръка на ръководители на регионалните бюра към департамента, които контролират посолствата на САЩ в Близкия изток и Азия, както и на дипломатите в Афганистан и Пакистан, адвокати и отдела за човешки права.Меморандумът е от 28 юли.През юни Ройтерс информира, че Тилърсън е пренебрегнал вътрешни препоръки за Ирак, Мианмар и Афганистан.Новите документи пък разкриват мащаба на опозицията в Държавния департамент, включително рядкото използване на известния като \"дисидентски канал\", който позволява на официални представители да изразяват възраженията си срещу политики без страх от ответни мерки.Документите също показват продължаващото напрежение между дипломатите и Тилърсън, който се опитва да прокара политиката на президента Доналд Тръмп \"Америка преди всичко\".Законът за децата в армията е прокаран през 2008 г. В момента са санкционирани Демократична република Конго, Нигерия, Сомалия, Южен Судан, Мали, Судан, Сирия и Йемен. Не се позволява набирането на деца под 18-годишна възраст.В писмен отговор на меморандума от 1 септември съветник на Тилърсън признава, че в горепосочените три държави се използват деца в армията.", "date": "2017.11.21", "title": "Бунт в Държавния департамент на САЩ"}
{"url": "https://news.bg/politics/promenite-v-konstitutsiyata-vaztorzhena-demagogiya-spored-mikov.html", "text": "Предложенията за промените в Конституцията са възторжена демагогия, заяви пред БНР Михаил Миков - бивш председател на БСП и бивш председател на парламента.С тези промени в Конституцията става въпрос за възторжена демагогия и краен популизъм. Нищо няма да произтече, каза Миков.Според него това е дискусия, която въвежда в заблуждение хората. Те живеят с усещане за прехода, в който имаше много измами, много престъпления, разграбване на държавното имущество, но в крайна сметка нито средството е годно за възстановяване на тези резултати, нито пък то ще доведе до някакъв кой знае какъв ефект.\"Има един прост въпрос - с какво тежестта на подкупа, на длъжностното присвояване, на длъжностното престъпление, на документната измама при приватизацията има по-голяма обществена опасност, отколкото това, да речем, при обществените поръчки и концесиите или при някое друго престъпление, свързано с някакъв друг икономически процес. Това е основният въпрос\", каза Миков.По думите му, единствените престъпления, за които няма давност, това са престъпленията против мира и човечеството, но те много ясно са очертани в международни актове.Според юриста, приемането на липса на давност за процеса на приватизацията означава да приемам че този процес е бил престъпен. Тогава последиците трябва да се лекуват друг начин. Ако приемем че е така, би трябвало да има гражданско-правни последици. Включително имаше такива изявления, че няма да се търси възстановяване на гражданско-правните последици. Единствено и само давността ще бъде промяна в Конституцията по отношение на субектите които са подпомогнали този процес, а не на тези които са се възползвали, обясни Миков.За смяната на председателя на , Миков запита какъв е ефектът от това, какво се случва когато има такъв тип промени.Той припомни случая с професор Огнян Герджиков, председател на 39-то народно събрание, който бе отстранен със 119 гласа \"за\", 114 \"против\" и 1 \"въздържал се\" на 4 февруари 2005 г. предсрочно от поста Председател на Народното събрание. \"В крайна сметка това води до определени движения в политическите пластове и то най-вече в мнозинството\", обясни Миков.Според него постъпката на господин Главчев несъмнено не съответства на нормалното функциониране на парламента.Това не съответства на парламентарните практики за отношения между опозиция мнозинство и опозиция и мястото на председателя. По мнението на Миков именно председателя на парламента трябва да бъде в средата, да балансира, а да взема страна. Както и да оценявам в крайна сметка опозицията да търси всяка възможност да реализира някаква атака и случая това стана.", "date": "2017.11.21", "title": "Промените в Конституцията - възторжена демагогия според Миков"}
{"url": "https://news.bg/world/nay-malko-50-zaginali-pri-samoubiystven-atentat-v-nigeriyska-dzhamiya.html", "text": "Според полицията в Североизточна Нигерия, най-малко 50 души са загинали след самоубийствен бомбен атентат в джамия, съобщава АП.Тийнейджър се е взривил в региона Адамава рано сутринта, когато хората са пристигат за сутрешни молитви.Говорителят на полицията Отман Абубакар коментира, че младежът е детонирал експлозивите си, след като се е смесил с тълпата от поклонници.Макар да няма изявления за поемане на отговорност отговорност, подозренията на властите са върху Боко Харам.Ислямската екстремистка група се намира в съседния регион Борно и е обвинявана за десетки подобни атаки.", "date": "2017.11.21", "title": "Най-малко 50 загинали при самоубийствен атентат в нигерийска джамия "}
{"url": "https://news.bg/int-politics/politikata-na-sauditska-arabiya-spored-posokata-na-iznosa-na-neft.html", "text": "В Саудитска Арабия посоката на износ на нефта предопределя политиката към съседните страни. Няма как тази страна с лека ръка да гледа какво се случва в Йемен, защото голяма част от транзита минава през Аденския залив. Това стана ясно от думите на Васко Начев от аналитичния проект Bulgaria analytica към Център за изследване на Балканския и Черноморския регион.Напрежението между Иран и Саудитска Арабия влияе и в ОПЕК, и на отношенията между тях.Изстреляната от Йемен ракета към Саудитска Арабия (на 5 ноември 2011 г.) изостри тона с Иран. Това ще оказва влияние върху картела, обясни анализаторът. Той посочи като последица негласното съглашателство за намаляване на добива на петрол и присъединяването на Русия към него. Споразумението е с цел внасяне на разум в добива, който обхвана сериозни размери.Нарушаването на споразумението ще доведе до безконтролен достъп, което ще срине цените на петрола.Начев припомни думите на саудитския принц Салман, че няма да остави джудже като Йемен да определя политиката в района.Той уточни, че догодина \"Арамко\" (най-голямата в света компания, която съхранява огромни петролни залежи в страната. Тя е контролирана от Саудитска Арабия - б.р.) ще увеличи с 10% капитала си, който сега възлиза на 93 млрд. долара.По този случай шефът на френската нефтена компания \"Тотал\" Патрик Пуян казва, че е доста трудно да се разбере оптимист или песимист е принц Салман и го сравнява с Горбачов като начин на действие. Според Начев по този начин от \"Тотал\" предупреждават принца да внимава да не му се разпадне държавата.Референдумът в Кюрдистан е вдигнал цената на петрола брент, стана още ясно от думите на Начев. Засега цената на нефта не оказва влияние върху цената евро/долар.", "date": "2017.11.21", "title": "Политиката на Саудитска Арабия според посоката на износа на нефт"}
{"url": "https://news.bg/education/uchenitsite-ni-imat-naglasa-da-rabotyat-v-ekip-no-umeniyata-sa-im-umereni.html", "text": "Проучване на уменията на българските ученици да решават проблеми в сътрудничество показва, че 49% от тях решават само най-лесните задачи, които изискват умения за намиране на информация за решаване на проблема. Средно трудните задачи, при които се изисква постигане на високо ниво на сътрудничество, се решават от 49%. Най- сложните задачи, които изискват високо ниво на сътрудничество се решават от 2% от учениците.Това показват резултатите от участието на България в изследването PISA 2015 в модул \"Решаване на проблеми в сътрудничество\". Изследването отговаря на въпроса: Могат ли учениците да участват в дейности за решаване на проблеми съвместно с един или повече партньори, като споделят знания и умения за постигане на определен резултат. Акцентът в изследването е способността за мислене.На първо място според PISA е Сингапур с 530 точки. Резултатът на България е 444 точки.Държавите с висок резултат в четенето и математиката имат и по-високи умения да решават проблеми в сътрудничество.Резултатите показват, че момичетата се справят по-добре от момчетата. Момичетата ценят по-високо отношенията си с роднини, връстници, приятели. Момчетата ценят повече екипната работа.Решаването на проблеми в сътрудничество трябва да бъде застъпено в учебните програми, като това ще подобри уменията им за съвместна работа, правят извод екипите на МОН.", "date": "2017.11.21", "title": "Учениците ни имат нагласа да работят в екип, но уменията са им умерени"}
{"url": "https://news.bg/world/savetnik-na-merkel-dade-tri-sedmitsi-na-partiite-da-nameryat-reshenie-za-izlizane-ot-krizata.html", "text": "Петер Алтмайер, съветник на германския канцлер Ангела Меркел, призова политическите партии да решат в рамките на следващите три седмици дали могат да формират стабилно правителство и да извадят Германия от политическата безизходица, информира Ройтерс.В Германия се заговори за предсрочни избори след провала на проучвателните преговори за коалиция между консерваторите на Меркел, Свободната демократическа партия и Зелената партия.\"\", каза пред телевизия ZDF Алтмайер, който е ръководител на канцеларията на Меркел и изпълняващ длъжността финансов министър на Германия.Той поясни, че е напълно ясно, че консерваторите имат мандат да управляват и че париите трябва да подкрепят призива на държавния глава Франк-Валтер Щайнмайер към париите да поемат отговорност и да се обединят за формиране на правителство.Тази седмица Щайнмайер ще се срещне с лидерите на основните партии, включително със Зелената партия и Свободната демократическа партия по-късно днес.Алтмайер подчерта, че имат отговорност да осигурят на тази страна стабилно и надеждно правителство.Той призова социалдемократите да преразгледат отказа си за участие в коалиционно управление с християндемократите.\"Трябва да дадем шанс на Социалдемократическата партия да помисли (относно какви отговорности има)\", каза още той.Вчера самата Меркел обяви, че предпочита предсрочни избори пред нестабилно правителство на малцинството.Социалдемократите многократно обявиха, че желаят да останат в опозиция, но ще използват разговорите с Щайнмайер за намиране на бъдещи решения за излизане от кризата.", "date": "2017.11.21", "title": "Съветник на Меркел даде три седмици на партиите да намерят решение за излизане от кризата"}
{"url": "https://news.bg/politics/borisov-nastoyava-i-pred-tayani-es-da-se-namesi-v-reshavaneto-na-situatsiyata-v-siriya.html", "text": "Крайно време е Европейския съюз да се намеси в Сирия. Тази категорична позиция изрази премиерът Бойко Борисов на пресконференция след срещата си с президента на ЕП Антонио Таяни.Той на свой ред също е съгласен, че Европа не може да остане пасивна за проблемите в Сирия и Африка.Конкретен дебат и ползотворен дебат предложи България на председателя на ЕП Антонио Таяни.Поне такава беше личната оценка на европейския ни гост. Различни сфери от европейската политика обсъди той с премиера Бойко Борисов. Ние сме готови да работим с българското председателство, отчете Таяни. Активна работа за Западните Балкани иска председателят на ЕП.По тази тема с премиера Борисов също са на едно мнение. Той е доволен от подготовката за европредседателството ни.На въпроса на News.bg пасивна ли е Европа по отношение на разрешаване на въпросите за Сирия и докога ЕС ще чака някой друг да му решава проблемите, двамата декларираха единомислие.Европа трябва да играе по-голяма роля, смята Антонио Таяни. Нейната роля не може да бъде маргинална, заяви Таяни и допълни, че Европа трябва да работи за стабилността и мира.Не може да се откажем от тази си роля, заяви председателят на ЕП и изтъкна, че Европа трябва да има своя външна политика, трябва да говори с един глас.Според него ЕС трябва да играе по-активна роля, както на проблемите в Сирия, така и в Африка, не трябва само Русия и САЩ да говорят по тези въпроси.Според премиера Бойко Борисов Европа се тресе вече няколко години от мигрантската криза. Тази тема измества всички останали, по мнението му, и не могат да се наложат други приоритети в ЕС.За пример Борисов посочи климатичните изменения и как лесно е допуснато САЩ да напуснат парижкото споразумение.За Сирия министър-председателят е категоричен, че ЕС е крайно време да се намеси. Той коментира, че Тръмп и Путин се срещат да решават сирийската криза, има срещи по темата на ниво Русия-Турция.А в Европа се караме къде да бъдат релокирани тези, които ще дойдат, недоволен е Бойко Борисов: \"Не е правилно.\"По отношение на Балканите и Турция, председателят на ЕП отчете ролята на българския премиер. Според Таяни Борисов може да е полезен за постигане на сериозните цели в присъединяването на Западните Балкани, тъй като премиерът ни познава ситуацията на Балканите. Този район може да бъде полезен за целия ЕС, категоричен бе Антонио Таяни.Затова общността трябвало да се възползва от нашите познания. На свой ред премиерът подчерта, че трябва да се даде перспектива на младите хора от региона. Иначе изтъкна, че Турция е наш партньор в НАТО и с най-голямата армия в Европа.Иначе министър-председателят Бойко Борисов е доволен от чутите мнения и декларираните политики по време на срещата с Таяни. Българското председателство може да отговори на предизвикателствата, отчете премиерът. Той вярва, че нашето ръководство на ЕС ще е успешно.", "date": "2017.11.21", "title": "Борисов настоява и пред Таяни ЕС да се намеси в решаването на ситуацията в Сирия"}
{"url": "https://news.bg/society/bchk-sabira-sredstva-za-postradalite-pri-tezhkata-katastrofa-kray-s-mikre.html", "text": "БЧК обяви дарителката сметка за пострадалите незрящи граждани на Перник при тежката катастрофа край село Микре.Набраните средства ще бъдат предоставени за лечение и възстановяване на пострадалите.Всеки, който има възможност да дари средства за подпомагането на пострадалите хора при тежката катастрофа, може да подкрепи дарителската инициатива на БЧК на следната банкова сметка:БЪЛГАРСКИ ЧЕРВЕН КРЪСТУНИКРЕДИТ БУЛБАНКIBAN: BG64UNCR9660 1010 6880 21BIC: UNCRBGSFФонд \"Милосърдие\"За пострадалите незрящи граждани на Перник при пътния инцидент край с.Микре, ЛовешкоБанковата сметка е публикувана и на интернет страниците на БЧК, на Министерство на здравеопазването и на община Перник.Припомняме, на 17 ноември, петък, 9 души загинаха, а 20 бяха ранени при тежката катастрофа по пътя София - Варна, в района на село Микре, област Ловеч. Тогава се удариха автобус и тежкотоварен камион. Пътниците в автобус са от Съюза на слепите в България. Те се прибирали от екскурзия към Перник.Само ден по-късно в същия район станаха още 2 тежки катастрофи. В събота при  загина едно дете, а други 6 души пострадаха сериозно. По-късно по същия път, само на 10 километра от предишния пътен инцидент, възникна . В произшествието отново имаше жертва - 67-годишна жена, която е починала в лийенката на път за болницата.Заради тежките произшествия в района се предвижда ", "date": "2017.11.21", "title": "БЧК събира средства за пострадалите при тежката катастрофа край с. Микре"}
{"url": "https://news.bg/crime/nad-1-5-mln-broya-piratki-zadarzhaha-sluzhiteli-na-mitnitsa-ruse.html", "text": "Митничарите в Русе задържаха голямо количество пиратки, пренасяни нелегално от България за Румъния през ГКПП-Дунав мост 1. Открити са 322 кашона, пълни с 1 672 170 броя пиратки и други пиротехнически изделия, съобщиха от Агенция \"Митници\".Стоката е пътувала в микробус, който опитал да напусне страната на 17 ноември 2017г. /петък/ в ранните часове на деня.Пиротехническите изделия са укрити зад \"тапа\" от празни кашони от хранителни продукти. \"Възглавници\" от празни кашони са били обособени и отстрани на взривоопасния товар. По първоначални изчисления стойността на пратката е за над 89 000 лева.Подобна стока подлежи на специален режим на съхранение и транспортиране, определен със Закона за оръжията, боеприпасите, взривните вещества и пиротехническите изделия.По случая е образувано досъдебно производство. Шофьорът на микробуса е задържан с прокурорска мярка за 72 часа.Иззетите пиротехнически изделия се съхраняват в специализиран склад на МВР. За случая са уведомени и компетентните органи от МВР.", "date": "2017.11.21", "title": "Над 1,5 млн. броя пиратки задържаха служители на Митница Русе "}
{"url": "https://news.bg/world/otchetoha-diskriminatsiya-v-zabranata-za-myusyulmanska-zabradka-v-holandskata-politsiya.html", "text": "Холандски съвет за правата на човека постанови, че забраната към мюсюлманка полицай да носи забрадка с униформата си е дискриминация, тъй като служителката имала ограничен контакт с обществеността, съобщава Daily Sabah. Забраната за забрадки произтича от холандския закон, забраняващ на офицери да носят видими религиозни символи, като посочва, че униформите трябва да бъдат \"неутрални\".След като полицайката от Ротердам Сара Изат подава жалба през май, Холандският институт за правата на човека се произнася по делото и го счита за дискриминационен акт. Изат коментира, че забраната е затруднила прогреса ѝ в кариерата. Когато Изат избира да носи забрадката, тя може да отиде на работа само с обикновени дрехи, докато нейните колеги немюсюлмани носят униформи.В решението Институтът съобщава, че длъжността на Изат е административен служител и е ограничена от взаимодействие с обществеността, а по-голямата част от нейната работа е по телефона, забраната за забрадката е неоправдана. Институцията също така отхвърля иск от страна на националната полиция, че носенето на забрадка може да застраши Изат.От 2002 г. Холандският институт за правата на човека, независим надзорен орган, работи за обясняване, наблюдение и защита на правата на човека чрез практики, политика и законодателство. Неговите решения не са задължителни, което означава, че полицията ще трябва да реши дали ще спазва препоръката.Решението се отнася само до делото на Изат и не предвижда по-широко тълкуване на забраната за религиозни символи или носенето на забрадки. \"Би ни харесало, ако Комисията направи решението си малко по-широко, но сме удовлетворени от това решение\", коментира адвокатът на Изат, Бетул Йозатеш пред \"Ал Джазира\".\"Надявам се това да мотивира полицията да погледне и да промени кодекса си на поведение, който сега забранява на хората да носят забрадка. Тя е повече от способна да си върши работата докато носи забрадка, затова чувстваме, че тя може да носи и униформа докато върши работата си, както правят и нейните колеги\", допълва Йозатеш.Изат отговори на решението в Туитър, като написа: \"Ние спечелихме! Комисията потвърди, че имам право да нося униформа и забрадка ... тази победа принадлежи на всички ни!\"Холандската полиция заяви, че ще разгледа решението: \"Полицията иска да бъде неутрална организация, затова вземаме на сериозно решението на Комисията. Неутралността ще остане основен аспект на полицейската работа\".Няколко холандски политици осъдиха решението като обида за неутралитета на полицията и отделянето на църквата и държавата. Член на партията VVD Арно Рът коментира, че забрадката подкопава неутралността на униформата, точно както са политическите лозунги или футболните шалове. Десният политик Геерт Вилдерс нарече решението \"лудост\", като отново призова за пълна забрана на забрадките.Полицията се придържа към своята политика на неутралност, но ръководителят на полицията посочва, че дебатът за забрадките и разрешението им, би могло да помогне на необходимото разнообразие в силите на реда.", "date": "2017.11.21", "title": "Отчетоха дискриминация в забраната за мюсюлманска забрадка в холандската полиция"}
{"url": "https://news.bg/world/madrid-obmislya-da-uvelichi-avtonomiyata-na-kataluniya.html", "text": "Мадрид възнамерява да предостави власт на Каталуния да събира и разпределя местните си данъци, пише \"Гардиън\".Баската автономна област се радва на подобна система.Испанското правителство се опитва да разреши кризата след незаконния референдум за независимост в региона.Високопоставени източници от испанското правителство разкриха пред вестника, че все още има опозиция в управляващата Народна партия относно бъдещи референдуми за самоопределение, но има и готовност да започнат обсъждания за нов фискален пакт, който ще даде на Каталуния по-голям контрол над финансите си.\"Ако каталунците поискат фискален пакт, готови сме да обсъдим това\", каза един от източниците.\"\", поясни представителят.През 2012 г. тогавашният лидер на Каталуния Артур Мас предложи фискален пакт, който беше блокиран от испанското правителство заради настъпилата икономическа криза.През миналата седмица многопартийна комисия започна обсъждания за потенциална конституционна реформа с цел разрешаване на спора между каталунците и испанското правителство. Преговорите се подкрепят от премиера Мариано Рахой.Друг източник поясни, че испанското правителство няма да сключи фискално споразумение само с един регион, а ще преговаря за фискалната отговорност в цяла Испания.", "date": "2017.11.21", "title": "Мадрид обмисля да увеличи автономията на Каталуния"}
{"url": "https://news.bg/int-politics/turski-zhurnalist-poluchi-3-godini-zatvor-zaradi-post-v-tuitar.html", "text": "Турски съд осъди журналист от опозиционния вестник \"Кумюриет\" на три години затвор по обвинение в разпространяване на терористична пропаганда по повод на негово съобщение в Туитър, съобщава \"Ройтерс\".Онлайн редакторът на вестника, Огуз Гувен, е обвинен в дискредитиране на борбата на Анкара срещу поддръжниците на Гюлен, когото правителството определя за виновен в организирането на миналогодишния опит за преврат.В съобщението в Туитър се споменава за прокурор, който е загинал при пътнотранспортно произшествие с израза, че е бил \"покосен от камион\", но бързо е заменен в рамките на една минута от съобщението \"загинал ужасно при катастрофа с камион\".Държавната агенция \"Анадолу\" съобщава, че Гувен е осъден на три години и един месец затвора, той е задържан под стража през май, но е освободен през юни в очакване на съдебния процес.Повече от дузина кореспонденти и ръководители на Cumhuriyet имат повдигнати обвинения като привърженици на Гюлен, а за вестника се твърди, че е използван срещу Ердоган и за заглушаване на действията на военните групи. Прокурорите искат до 43 години затвор за служителите на вестника - обвинени, че са атакували Ердоган чрез \"асиметрични военни методи\". ", "date": "2017.11.21", "title": "Турски журналист получи 3 години затвор заради пост в \"Туитър\""}
{"url": "https://news.bg/crime/nadziratelite-protestirat-v-oshte-dva-grada.html", "text": "Надзирателите в затворите продължават да протестират, съобщава bTV. Още два града се включиха в протеста. Днес и във Варна и във Враца надзирателите са излезли на протест.Около 50 души във Враца недоволстват публично от заложеното увеличени на заплатите в проектобюджета за догодина с 5 процента.Ситуацията по затворите към момента е притеснителна. Едва 13 надзирателя отговарят за близо 400 затворника. Това става ясно от думите на протестиращи.Цветозар Цветков, който работи като надзирател обясни, че той и колегите му постоянно са подложени на риск. \"Аз съм служител вече 22 години, ако в момента се налагаше да започна такава работа, нямаше да я започна никога. Първо, щатът е недостатъчен, второ, постоянно сме подложени на рискове\", категоричен е Цветков.", "date": "2017.11.21", "title": "Надзирателите протестират в още два града"}
{"url": "https://news.bg/world/kremal-saobshti-prichinata-za-vizitata-na-asad-v-rusiya.html", "text": "Кремъл обяви, че посещението на сирийския президент Башар Асад в Русия е било с цел да се потвърди, че той е съгласен с мирните инициативи на Москва, Иран и Турция, информира АП.Владимир Путин се срещна с Асад в черноморския курорт Сочи в понеделник. Разговорите се проведоха преди среща на върха между Русия, Иран и Турция в същия град.За втори път Асад посети Русия от започналата в Сирия война през 2011 г. Последното му посещение в Руската федерация бе на 20 октомври 2015 г.Дмитрий Песков съобщи пред репортери, че Путин е разговарял с лидерите на Иран и Турция, \"за да ги увери, че Русия работи със сирийското ръководство за подготвяне на почва за възможно разбирателство\", което може да бъде постигнато в Сочи в сряда, за да е \"сигурно\", че постигнатите споразумения ще бъдат \"осъществени\".Запитан дали Путин и Асад са обсъждали бъдещето на сирийския президент след войната в Сирия, Песков отговори, че \"са обсъдени възможни варианти за политическо урегулиране\".", "date": "2017.11.21", "title": "Кремъл съобщи причината за визитата на Асад в Русия"}
{"url": "https://news.bg/politics/dbg-iska-vednaga-data-za-predsrochni-izbori.html", "text": "\"Борисов плаща за оставането си на власт на БСП и през Главчев, и през зависимост на България от Русия. Крайната цена на сделката между ГЕРБ и БСП е АЕЦ \"Белене\" и то построена от Росатом\", това отчитат ДБГ в свое съобщение до медиите. Партията смята, че ГЕРБ е в ефективна коалиция с БСП, за която българските данъкоплатци ще дадат още 10 млрд. лева, почти 1/3 от годишния бюджет на България. \"Заради поведението на ГЕРБ в Европа с право ще ни наричат Троянския кон на Путин\", обясняват те.ДБГ категорично заявява, че \"построяването на АЕЦ \"Белене\" ще нанесе финансови щети по-големи от КТБ и е риск за националната сигурност на България, не само защото ще ни постави в зависимост от Русия, а и защото сеизмичността на региона е доказано висока\".\"ГЕРБ спечелиха избори заявявайки, че няма да строят Белене, но очевидно тлъсти комисионни могат да променят всяка тяхна позиция. Колко струва националния суверенитет на България? Знае ли Борисов, че докато се упражнява на дипломация в Европа, министрите му търгуват с Русия и вътре в сделката ли е\", възмущават се в своето становище ДБГ.На база гореизложеното, ДБГ призовава: \"Необходимо е веднага да се вземе решение за датата на предсрочни парламентарни избори. Недопустимо е, че след седмици България ще бъде председател на Съвета на Европейския съюз, а мечтаната посока на правителството вече е Изток.\"", "date": "2017.11.21", "title": "ДБГ иска веднага дата за предсрочни избори"}
{"url": "https://news.bg/disasters/ot-rosatom-uveryavat-che-nyama-registrirani-avarii-na-tehni-atomni-obekti.html", "text": "Няма регистрирани инциденти и аварии на обектите от атомния отрасъл на Русия, които могат да провокират освобождаване на рутений 106. Това съобщиха от Росатом, цитирани от ТАСС.\"Никакви инциденти на обектите в атомния отрасъл на Русия не са се случвали\", заявиха от държавната кооперация.От Германското федерално ведомство по защита от радиация (BfS) по-рано съобщиха за  в периода от 29 септември до 3 октомври. От ведомството отбелязаха, че концентрацията на веществата е крайно незначителна и не представлява заплаха за здравето на хората.Германските специалисти изразиха увереност, че причина за повишеното съдържание на рутении 106 е не авария в някаква атомна станция. По-късно от Германското федерално ведомство по защита от радиация заявиха, че източникът на изотопа може да е освободен от едно от предприятията на Южен Урал.Тогава в \"Росатом\" заявиха, че следи от рутений-106 не са открити в пробите във въздуха на територията на Русия с изключение на една единствена точка в Санкт Петербург. В Росатом също заявиха, че предприятията от атомния отрасъл на Русия не могат да се разглеждат в качеството на източник на освобождаване на изотоп.В държавна кооперация се позоваха на данни от Международната агенция за атомна енергия, според които в същия период концентрацията на рутении-106 в Румъния достигна 145 хил. микробекерел на кубически метър, в Италия - 54,3 хил., в Украйна и в Словения - 40 хил. и съответно - 37 хил. микробекерела.Заместник губернатора на Челябинска област Олек Климов от 20 октомври опроверга заявленията на европейските експерти за това, че източникът на рутении-106 в Европа може да е предприятие от региона.Рутений-106 се ползва при лъчева терапия, а може да се отдели и при преработка на ядрено гориво.", "date": "2017.11.21", "title": "От \"Росатом\" уверяват, че няма регистрирани аварии на техни атомни обекти "}
{"url": "https://news.bg/world/rusiya-e-registrirala-povishena-radioaktivnost.html", "text": "Руските власти потвърдиха, че в страната е регистрирала повишена радиоактивност, предаде \"Гардиън\".От замерванията става ясно че рутений-106 превишаваща 986 пъти показателите в сравнение с миналия месец. Показателите са били засечени в периода 25 септември - 1 октомври в Южен Урал. Там се намира ядреният комплекс Маяк, пострадал при една от най-тежките аварии през 1957 година. Организацията \"Грийнпийс\" поиска от компанията \"Росатом\" задълбочено разследване и публикуване на резултатите от него. През октомври, Москва съобщи, че няма промяна в радиационния фон. Припомняме, че по-рано през месеца българските власти опровергаха спекулациите, че радиоактивен облак с рутений-106 е преминал над България.В началото на миналия месец Федералната служба за радиационна защита на Германия съобщи, че е засечено увеличение на радиоактивността във въздуха в Западна и Централна Европа, но няма опасност за човешкото здраве.Службата отбеляза, че е регистрирано увеличение на нивата на изотопа рутений-106 в Германия, Италия, Австрия, Швейцария и Франция от 29 септември.", "date": "2017.11.21", "title": "Русия е регистрирала повишена радиоактивност "}
{"url": "https://news.bg/world/yaponiya-privetstva-reshenieto-na-sasht-za-severna-koreya.html", "text": "Япония приветства решението на САЩ за Северна Корея, оповестено вчера, предаде \"Ройтерс\", като цитира агенция \"Киодо\". Както стана ясно, американският президент Доналд Тръмп включи Пхенян в черен списък със спонсои на тероризма.По думите на японския премиер, тази стъпка ще увеличи натиска върху КНДР. Държавният секретар на САЩ Рекс Тилърсън обяви, че дипломацията все още не е изчерпана като възможности за решаването на кризата. ", "date": "2017.11.21", "title": "Япония приветства решението на САЩ за Северна Корея"}
{"url": "https://news.bg/bulgaria/antonio-tayani-na-poseshtenie-u-nas.html", "text": "Председателят на ЕП Антонио Таяни и председателите на 8-те политически групи в европарламента пристигнаха на работно посещение у нас.Това съобщиха от пресцентъра на Министерството за Българското председателство на Съвета на ЕС 2018. Поводът е предстоящото Българско председателство на Съвета на Европейския съюз. В делегацията са още Диего Канга Фано, началник на кабинета на председателя на ЕП, и Клаус Веле, генерален секретар на Европейския парламент.Днес министър Лиляна Павлова ще придружава Таяни по време на всички срещи, планирани в програмата му у нас - с премиера Борисов, президента Румен Радев, и председателя на Народното събрание Цвета Караянчева.Председателският съвет на ЕП ще се срещне с българското правителство, след което ще се състои пресконференция на Таяни и Борисов.Очаква се и специално обръщение на председателя на Европейския парламент към българските депутати от 44-то Народно събрание, след което председателските съвети на ЕП и НС ще проведат съвместна дискусия.По-късно след обяд Антонио Таяни ще участва в дебат с млади хора на тема \"Гласът на младите: Каква Европа искаме?\", който ще се проведе в зала 272 на Софийския университет \"Св. Климент Охридски\". Дискусията ще даде възможност на българските студенти и академична общност да изразят своите виждания и очаквания, свързани с бъдещото развитие на европейския проект, както и да отправят въпросите си към лидерите на политическите партии в Европейския парламент.", "date": "2017.11.21", "title": "Антонио Таяни на посещение у нас "}
{"url": "https://news.bg/weather/promenliva-oblachnost-bez-valezhi.html", "text": "Днес облачността ще е променлива, но не се очакват валежи след вчерашния сняг. Това съобщават от НИМХ а БАН. Ще духа до умерен вятър от запад-северозапад. Максималните температури ще са между 5 и 10 градуса. Атмосферното налягане ще е по-високо от средното за месеца. ", "date": "2017.11.21", "title": "Променлива облачност, без валежи "}
{"url": "https://news.bg/world/sreshtu-proval-na-pregovorite-mezhdu-fatah-i-hamas-se-obyavi-nikolay-mladenov.html", "text": "Пратеникът на ООН за Близкия изток Николай Младенов предупреди, че провал на преговорите между палестинските групировки Фатах и Хамас не трябва да се допуска, предаде АФП. Днес започва нов кръг от преговори в Египет и Младенов направи изказването пред Съвета за сигурност. По думите на бившия български министър, неуспех в Кайро би означавал ново изостряне на стар конфликт. Той ще има катастрофални последици за Газа. На 12 октомври бе сключено споразумение за помирение между Хамас и управляващата политическа партия Фатах по време на преговори в Кайро.Палестинската групировка Хамас започна да предава на палестинските власти административния контрол на гранично-пропускателните пунктове \"Ерез\" и \"Керем Шалом\" на израелската граница и \"Рафах\" на границата с Египет.\"Рафах\", основният пункт в южната част на Ивицата Газа, предимно беше затворен за, откакто \"Хамас\" пое контрол.В замяна от палестинския лидер и ръководител на Фатах Махмуд Абас бе поискано да отмени санкциите срещу Газа. ", "date": "2017.11.21", "title": "Срещу провал на преговорите между Фатах и Хамас се обяви Николай Младенов "}
{"url": "https://news.bg/disasters/eksploziya-v-nyu-jork-rani-30-dushi.html", "text": "Две експлозии и последващ пожар избухнаха в козметична фабрика в Ню Йорк, съобщава Dailymail. Един човек загуби живота си при взривовете в Ню Йорк, а над 30 души са ранени.Сред ранените има и пожарникари, които са били в сградата по време на втория взрив.Един човек е починал и 33 души са били ранени след серията от експлозии, разтърсили козметичната фабрика в Ню Йорк.Огънят е пламнал във фабриката Verla International, която се намира в долината Хъдсън, на около час северно от Ню Йорк. Инцидентът е станал понеделник сутрин около 10:30 часа местно време.Загиналият мъж е работил във фабриката. Ранени са 27 работници и 7 пожарникари.Пожарникарите са пострадали, когато е избухнал втория взрив. По това време те гасяли пожара вътре във фабриката. Няма опасност за живота на пострадалите огнеборци.Пожарът във фабриката все още е активен, съобщават от нюйоркската полиция. Все пак бедствието е овладяно.", "date": "2017.11.21", "title": "Експлозия в Ню Йорк рани 30 души"}
{"url": "https://news.bg/education/radikalni-merki-v-obrazovanieto-zaradi-pazara-na-truda-iska-aikb.html", "text": "\"Очакваме образованието да е насочено към потребностите на българската икономика и българското общество. Образованието не е безплатно, то се плаща от нашите данъци и ние очакваме да получим подготвени кадри за нашите предприятия.\" Това  председателят на Управителния съвет на Асоциация на индустриалния капитал в България инж. Васил Велев.Той изтъкна, че към момента кадрите не са подготвени за бизнеса. Велев има съмнения, че досега предприетите мерки са достатъчно смели и радикални. Той е категоричен, че промените не могат да бъдат козметични.Според него образованието в България подготвя много специалисти в хуманитарната област и много малко в инженерно-техническата. Велев смята, че на пазара на труда има нужда именно от инженери.\"Тук трябва по-смело да се върви към създаване на икономически стимули за привличане на повече и по-способни млади хора към тези професии\", обяснява Велев. Васил Велев изтъкна, че основният упрек на работодателските организации към синдикатите е, че пренебрегват проблемите с работната сила.\"Последните години се търсят някакви начини чудотворни да работим по-малко, а да получаваме повече. Ние смятаме, че такива начини няма. За да получаваме повече, трябва да работим по-добре и повече и да крадем по-малко, няма друг начин. Синдикатите какво ли не измисляха\", отсече Велев и допълни, че синдикатите подвеждат, като обявяват, че процентът на компенсация на доходите на заетите в БВП у нас е много нисък и ако стане средноевропейски, веднага ще може да се раздадат по 100-200 лева на калпак.\"Всъщност, оказа се, че процентът на компенсация на заетите на БВП у нас е по-висок от повечето балкански и източноевропейски страни. Освен това расте най-бързо за последните 10 години от целия ЕС\", обясни Васил Велев.По мнението на председателя на АИКБ няма нужда от извънредни мерки на пазара на труда. Той осъди и предложението на синдикатите да се намаляват печалбите на компаниите и да се увеличават заплатите.Според Велев компаниите, които имат печалби, всъщност имат много добри заплати, а компаниите, в които не са добри заплатите, нямат печалби. \"Няма как да се вземат от печалбите на добре работещите компании и да се раздадат заплати на зле работещите компании. Това нещо не се случваше дори и при социализма и плановата икономика\", заяви икономистът и добави, че \"този мит, този хит още върви и синдикатите още не са се отказали от него\".Велев се позова на изследването на Евростат за БВП и допълни, че и Институтът за устойчиво икономическо развитие е констатирал същите явления. Оказва се, че 15% от средноевропейската производителност е българската - това е в евро и на отработен час. Същевременно възнаграждението в евро на отработен час е 21%.\"Така че и по този начин магически да станем по-богати, без да работим повече и по-добре, очевидно няма как да се случи. И вместо да търсим такива магически начини, по-добре да видим какво ни пречи да работим по-добре\", обобщи Велев.Според него ако правим по-добри инвестиции и привличаме по-добре инвеститори, ще има икономически прогрес. \"Ако решим тези проблеми, ще решим и проблемите с равнището на доходите\", обясни Велев.Васил Велев коментира, че е единодушен със синдикатите по някои от казусите и изтъкна, че когато България изпадне в криза обичайно работодатели и синдикати са на едно мнение.\"Така около кризата около КТБ шестте организации - две работодателски и четири синдикални подписахме общо предложение, позиция за ускоряване на процеса за влизане в Еврозоната - това е от 2014 година\", припомни Велев.", "date": "2017.11.21", "title": "Радикални мерки в образованието заради пазара на труда иска АИКБ"}
{"url": "https://news.bg/politics/mareshki-se-trevozhi-kak-karayancheva-shte-zapazi-balansa.html", "text": "\"Цвета Караянчева е подготвен човек за този пост и смятам, че процедурно ще се справи доста добре. Дали ще и й издържат нервите, ако има много дразнители, не мога да прогнозирам\", заяви в ефира на Нова лидерът на \"Воля\" Веселин Марешки.По негово мнение именно това се е случило с Главчев. За Марешки това не е било повод за . \"Има много по-тежки провинения в парламента, за които хората нямат съвест и не си подават оставките\", коментира лидерът на ВОЛЯ.Марешки даде пример с депутата Иво Христов, който нарече българите \"дебили\".\"Ако аз го бях казал това нещо, щяха да ме разкъсат. БСП щяха да ми искат оставката от сутрин до вечер. Тъй като обаче е от тях, дайте да го заметем с нескопосаното \"Извинявай\", отсече Марешки и натърти, че \"Иво Христов е пътник и колкото повече стои в парламента по този нелеп начин, толкова повече негативи ще има за БСП\".По думите на лидера на \"Воля\" не трябва да се допуска на власт да се върнат тези, които преди три години са били \"изгонени\".\"Когато се образува истинска алтернатива, тогава ще подкрепим вот на недоверие\", заяви Марешки и добави, че към момента \"Воля\" е единствената алтернатива. \"Не ни свързват с корупцията, с приватизацията. В края на мандата ще се окажем пак единствените, които не сме ограбвали българския народ. Хората обаче трябва да спрат да вярват на фалшивите новини, защото като дойдат изборите, ще започнат отново да говорят нелепости\", коментира Веселин Марешки.", "date": "2017.11.21", "title": "Марешки се тревожи как Караянчева ще запази баланса"}
{"url": "https://news.bg/politics/v-koalitsiyata-nyama-konfrontatsiya-uveri-karakachanov.html", "text": "Конфронтация няма, всяка седмица има политически съвет между двете формации (ГЕРБ и Обединените патриоти - б.р.). Това обясни вицепремиерът по сигурността Красимир Каракачанов в отговор на въпрос за управляващата коалиция пред сутрешния блок на БНТ.Припомняме, неговият коалиционен партньор Валери Симеонов първоначално заплаши, че може да се стигне кабинет на малцинството. Малко по-късно обяви, че ако това значи предсрочни избори, то предпочита постоянно да се кара с ГЕРБ, вместо властта да получат социалистите и ДПС. Повод за изказването му беше оставката на първия председател на 44-то народно събрание  в петък - 17 ноември, на чийто пост бе избрана Цвета Караянчева.\"В нашето споразумение има клауза, в която е казано, че всяка партия може да сменя своите кадри във властта\", каза Каракачанов.Относно призивите на БСП патриотът бе ясен, че това е работата на опозицията - да настоява някой да излезе от властта. Да спрат да клеветят България, ги призова на свой ред Каракачанов. Да имаш поне малко достойнство и като се срещаш с чужденци, които са политически фактор, да не клеветиш страната си, каза той по адрес на БСП и ги посъветва да го критикуват във функцията му на военен министър, а не по отношение на неговите убеждения.Той направи ретроспекция, че тази реторика - някой ползва социалните фондове, а друг само ги пълни, не е въведена от него. \"Нека се обърнем във времето кой казваше: \"ако гласувате за нас, няма да плащате ток, няма да плащате вода\", запита Каракачанов.Той посъветва българските политици да следват примера на Петко Каравелов, който излизайки от Черната джамия (черквата \"Св. Седмочисленици\", която след Освобождението е била затвор), запитан от чуждестранни политици и журналисти дали е бит след като по челото му има видими белези от бой, той отговорил: \"В България такива неща не се случват\".На въпрос за  Каракачанов припомни за Берлинската стена, която въпреки силната охрана също е била прескачана.Няма нещо, което не може да бъде разрушено в даден момент, каза Каракачанов по повод информацията, че част от оградата по границата ни с Турция е съборена. Важно е да реагираш на момента и да го спасиш. Тази ограда си върши своята работа. Някъде някой може да я подкопае, друг - да я прескочи, но това са един-двама-петима, няма да го направят 50 хил. души. Въпросът е да вземеш мерки, това са инцидентни случаи, обясни Каракачанов.Запитан кой поддържа съоръжението при прерязване, той обясни, че то се поддържа от областните управители и от фирмите, които са изградили.Видеонаблюдението трябва да е по-адекватно, призна Каракачанов. Сега по границата има представители и от Сухопътни войски и от специални сили на Българската армия, каза той.Вътрешният министър си върши работа, защити Каракачанов колегата си Валентин Радев.Относно модернизацията в армията Каракачанов заяви, че преди 2-3 седмици на Съвета по отбрана е приет проекта на Сухопътни войски за модернизация. Не стоим и чакаме, има 5-6 чужди фирми, които имат интерес строителството да се извърши в България - френски, турски фирми. Бюджетът е 1,220 млрд. лева, поясни военният министър.За избора на нов тип изтребител Каракачанов запита реторично: \"Защо не говорим за Ф-18?\" Има и други страни, отговарящи на изискването за член на НАТО и на ЕС, поясни той стремежът новите изтребители да са западно производство.В същото време тече проекта за ремонт на МиГ-овете, вчера подписахме за групата, която трябва да дойде и да провери нашите самолети, каза Каракачанов.Ако бюджетът мине на второ четене, заплатите в армията ще се увеличат с 10-ина процента, каза Каракачанов.Като присъствал на вчерашните разговори за изграждането на втори лифт на Банско Каракачанов заяви, че са водени безсмислени разговори. Те били с: \"едни хора, които с аргументи за черния щъркел, бялата лястовица, оранжевата мишка, кафявата мечка спираха развитието на България\". Припомняме, в понеделник имаше среща между еколози и представители на правителството в Министерския съвет.Планината е разорана от бъгита, каза той и запита къде са еколозите. Каракачанов е защитник на проекта за изграждане на втори лифт. Има изградена инфраструктура, Банско се превърна в световен курорт. Имам редица познати, които вместо да чакат на единствената кабина в Банско отиват в Швейцария, Италия. Кой печели от това парите на българския данъкоплатец да отиват в чужбина, запита той.Всички проекти за зимния туризъм ще помогнат и на летния туризъм, каза Каракачанов по повод изграждането на втори лифт на Банско. Аз съм категорично за изграждане на втора кабина. Да се подготви процедурата.\" Няма да бъде поставена нито една керемида, става въпрос за изграждане на втори лифт\", отговори Каракачанов на опасенията на еколозите, че разрешението за втори лифт отваря възможност за строежи.", "date": "2017.11.21", "title": "В коалицията няма конфронтация, увери Каракачанов"}
{"url": "https://news.bg/regions/protest-zatvori-patya-burgas-sozopol.html", "text": "С протест на главния път Бургас -Созопол жителите на село Атия спряха движението, съобщава БНР. Протестиращите затвориха пътя между двата крайморски града тази сутрин в 8:00 часа.Исканията на хората са да се вземат адекватни мерки за участъка от пътя при селото им. Той е изключително рисков и там злополуки се случват особено често.Повод за днешния протест е смъртта на 16-годишното момче, което почина след като беше блъснато от кола на пешеходна пътека на главния път.Снощи в Атия беше създаден инициативен комитет и днес вече се събират подписи.\"Всички сме разстроени и нашите деца пътуват. Настояваме от годни този проблем да бъде решен\", коментира пред радиото протестираща жена.Хората искат в този участък да се изгради съоръжение като пасарелка или кръгово и да бъде ограничена скоростта.Припомняме, вчера 16-годишно момче почина на място, след като беше блъснато от автомобил на пешеходна пътека в Созопол. Инцидентът стана рано сутринта към  6.50 часа на пешеходната пътека на кръстовището за село Атия и Военоморска база - Бургас, по пътя Созопол - Бургас.Момчето е от село Атия и отивало на училище. То пресичало пешеходната пътека от селото в посока автобусната спирка за Бургас, когато е блъснат от джип, управляван от 59-годишен мъж, пътуващ от Черноморец към Бургас.Вследствие на удара младежът загинал на място.При извършения първоначален оглед следи от спирачен път не са открити. По случая е образувано досъдебно производство.", "date": "2017.11.21", "title": "Протест затвори пътя Бургас-Созопол"}
{"url": "https://news.bg/regions/vremenno-ogranichavat-parkiraneto-v-tsentara-na-sofiya.html", "text": "В центъра на София временно се забранява се престоят и паркирането на автомобили, с изключение на колите, превозващи участниците в делегацията на Председателския съвет на Европейския парламент, съобщиха от Столична община.Ограничението е за ул. \"Ген. Гурко\" между ул. \"Дякон Игнатий\" и ул. \"Кн. Александър І\". От 08.00 часа до приключване на мероприятието на 21.11.2017 г. на паркинга на хотел София Балкан.От 08.00 часа до приключване на мероприятието на 21 ноември 2017 г. на северозападната дъга на пл. \"Св. Александър Невски\" между ул. \"Оборище\" и ул. \"11-ти август\", зад църквата \"Св. София\".От 08.00 часа до приключване на мероприятието на 21 ноември 2017 г. на ул. \"Шипка\" между бул. \"Васил Левски\" и ул. \"Кракра\".В интервала от 17 до 20 часа са възможни затруднения по бул.\"Бруксел\" във връзка с придвижване на делегацията към летище София.Столична дирекция на вътрешните работи осигурява охрана на мероприятието, постове за контрол и регулиране на движението на възловите кръстовища.", "date": "2017.11.21", "title": "Временно ограничават паркирането в центъра на София"}
{"url": "https://news.bg/crime/bus-katastrofira-na-am-trakiya.html", "text": "Бус катастрофира на магистрала \"Тракия\", съобщава Нова. Автомобилът се е обърнал в изпреварващата лента при 181 километър посока Бургас около Чирпан.Агенция \"Пътна инфраструктура\" информира по-рано,че движението временно се извършваше в активната и аварийна лента. Към 9:00 часа движението в участъка е възстановено.", "date": "2017.11.21", "title": "Бус катастрофира на АМ \"Тракия\""}
{"url": "https://news.bg/education/poveche-praktika-v-obrazovanieto-iskat-mladezhite.html", "text": "Системата на образованието не позволява качествена практическа подготовка. Недостатъчно часове по специалните предмети и неефективни стажантските програми за практическа подготовка са проблемите в образованието, формулирани от самите младежи. Това стана ясно от думите на Данаил Петров от сдружение \"Младежки глас\" - организацията, работила по проекта \"Структурен диалог за образователната система, допълнителната квалификация и предприемачеството\".От сдружението са провели срещи с младежи в шест областни града - Бургас, Варна, София, Пловдив, Враца и Видин, като във всеки град са обсъдили проблемите в образователната система и са предложени решения за подобряване на образованието.Проектът включва по средно около 30 младежи от училищата, което прави около 200 активни участници.Едно от решенията, които предлагат младежите, е дуалното обучение, защото то дава възможност на учениците след определен клас сами да избират предметите, които искат да учат. Насърчаване на стажантските програми е другото решение, което се предлага.Според бизнеса младежите искат нереалистично за опита си заплащане. Бизнесът иска също от образователната система да излизат по-подготвени кадри.Препоръките въз основа на срещите ще бъдат изработени в проект, който ще бъде входиран в Комисията по образование в парламента.Омбудсманът Мая Манолова заяви, че споделя каузите на \"Младежки глас\" и ги припозна като свои.", "date": "2017.11.21", "title": "Повече практика в образованието искат младежите"}
{"url": "https://news.bg/world/iznenadvashta-sreshta-na-putin-s-asad-v-sochi.html", "text": "В понеделник президентите на Русия и Сирия обсъдиха въпроса за политическото урегулиране на ситуацията в арабската страна, а също така подготовката за провеждането на конгрес на сирийски групи.Разговорът се проведе по време на изненадващо работно посещение на Башар Асад в Сочи, информира ТАСС.Според говорителя на Кремъл Дмитрий Песков визитата на Асад е продължила четири часа.Владимир Путин също представи Башар Асад на ръководството на военното министерство и на Генералния щаб на ВС на Русия.Руският лидер припомни, че на 22 ноември ще проведе среща в Сочи с президента на Турция Реджеп Ердоган и иранския държавен глава Хасан Рохани.Путин допълни, че активно работят и с други държави, включително Ирак, САЩ, Египет, Саудитска Арабия и Йордания.С тези партньори съм в постоянен контакт, поясни руският лидер.Главният въпрос след разгрома на терористите е мирното политическо урегулиране, дългосрочното урегулиране на ситуацията в Сирия, каза още той и поясни, че процесът от Астана е помогнал за създаването на зони за деескалация.По време на разговора президентът на Русия също така поздрави сирийския си колега \"с резултатите на Сирия в борбата с терористичните формирования\". Той увери, че не са далеч от пълна победа над тероризма., изтъкна Путин.От своя страна президентът на Сирия отчете големия успех на бойното поле и в политически план.Много райони в Сирия са освободени от терористи и в тези райони могат да се върнат сирийците, подчерта Асад и обяви, че операцията е позволила да се пристъпи към политическото урегулиране на ситуацията в Сирия.Сирийският лидер наблегна, че Дамаск е разчитал на Русия за предотвратяване намесата на външни играчи в политическия процес.Асад благодари на Путин от името на сирийците за помощта в запазването на териториалната цялост и независимост на страната.За последно Путин и Асад се срещнаха на 20 октомври 2015 г. в Москва - няколко седмици след като Русия започна военна операция в Сирия.Междувременно шефът на Генералния щаб на Русия Валерий Герасимов заяви, че активната част от операциите в Сирия \"приключва\".\"\", изтъкна той, цитиран от АФП.", "date": "2017.11.21", "title": "Изненадваща среща на Путин с Асад в Сочи"}
{"url": "https://news.bg/int-politics/rakovoditel-na-livanskata-armiya-prizova-za-gotovnost-na-izraelskata-granitsa.html", "text": "Ръководителят на армията на Ливан призова за \"пълна готовност\" на границата, за да се изправи пред \"заплахите на израелския враг и нарушенията му\", съобщава армията, цитирана от \"Ройтерс\".Генерал Джоузеф Аоун призовава войниците да бъдат бдителни за \"доброто изпълнение\" на Резолюция 1701 на ООН за \"запазване на стабилността\" на границата с Израел.Ливанската армия отговаря за сигурността от своята страна на границата съгласно резолюцията, с която приключи войната през 2006 г. между Израел и Ливанската Хизбула. Двете страни оттогава избягват сериозен конфликт.ООН поддържа миротворчески сили на границата. Напрежението е и поради притесненията на Израел от Хизбула и Иран и от разширяването на влиянието на ливанския съюзник в Сирия и региона.Изявлението е признание от страна на военните за риска от нов конфликт по време на политическа криза в Ливан. \"Изключителната политическа ситуация, през която преминава Ливан, изисква от вас да упражнявате най-високи нива на бдителност\", коментира генерал Аоун. Шокът от оставка на ливанския премиер Харири остави Ливан във вътрешнополитическа криза. Това също така тласна страната на преден план в регионалното съперничество между сунитска Саудитска Арабия и шиитски Иран. ", "date": "2017.11.21", "title": "Ръководител на ливанската армия призова за готовност на Израелската граница"}
{"url": "https://news.bg/energy/temenuzhka-petkova-prizna-che-bez-rosatom-ne-pravim-nishto-po-aets-belene.html", "text": "При инвестирани до момента над 3 милиарда лева в проекта АЕЦ \"Белене\" и оборудването, което стои на площадката, не знам кой би поел отговорност нищо да не се предприеме. Това заяви пред bTV енергийният министър Теменужка Петкова в коментар на доклада на БАН във връзка с проекта \"Белене\".Нейното тълкуване на доклада на БАН е: \"Това, което БАН прави като извод в доклада, е, че най-лошият сценарий е, ако нищо не се предприема\".Според нея не се изключва нито един вариант, а без \"Росатом\" този проект няма как да бъде реализиран. \"Все пак \"Росатом\" е конструктор на проекта, те са производители на това оборудване и без \"Росатом\" много трудно бихме направим каквото и да било\", заяви Петкова.По думите й, БАН смята, че продажбата на оборудването трябва да бъде последната опция, която трябва да бъде разгледана. \"Предишното старо оборудване за проекта АЕЦ \"Белене\" беше върнато обратно на руската страна и беше продадено за жълти стотинки\", припомни тя.\"БАН не разглежда вариант, в който ще се наложи допълнителна инвестиция от страна на държавата. Ние разполагаме с най-ценното за този проект - с площадка, която е лицензирана, с оборудване, което сме платили, и с нотификация на проекта\", подчерта Петкова.Максималната сума за разходите по този проект е 10,5 млрд. евро, според БАН, цитира Петкова. Отделно от това БАН казва, че лихвата трябва да е под 4,5%, а съотношението дълг - собствен капитал да е 70:30\", поясни министърът.\"БАН определено казва, че има варианти, в които проектът е финансово жизнеспособен\", изтъкна тя.Енергийният министър поясни, че БАН разиграва няколко сценария. Единият е с максимален размер на разходите, с лихва над 4,5% и съотношение дълг - собствен капитал, различно от това, което БАН посочва. При него са разиграни 90 комбинации. \"Когато разходите са максимално завишени, тогава проектът е финансово нежизнеспособен в нито една от 90-те комбинации. Но в другите сценарии се оказва, че проектът е финансово жизнеспособен\", разясни Петкова.Ако започнем изграждането на АЕЦ \"Белене\" през 2019 г., тя ще бъде готова през 2028 - 2029 г., стана ясно още от думите на енергийния министър.Съхранението на атомното оборудване е на площадката на АЕЦ \"Белене\". По думите на енергийния министър това не изисква кой знае какви инвестиции или специални знания и умения. \"За да бъдем абсолютно сигурни, че то ще се съхранява по начин, който ще гарантира неговото качество, НЕК ще подпише договор с \"Атомстройекспорт\", който да ни гарантира, че те ще правят преглед и надзор по отношение на съхранението на оборудването\", посочи енергийният министър.Тя не приема твърденията на бившия енергиен министър Румен Овчаров, че оборудването за АЕЦ \"Белене\" стои под открито небе. \"Оборудването се съхранява, както е разписано в стандартите на заводите производители, така че опасенията са напълно неоснователни\", зави Петкова.Според нея има вариант да се използват реакторите или единият от тях за седми блок на АЕЦ \"Козлодуй\". Това трябва да бъде следващ вариант, ако първият не се реализира успешно, заяви Петкова.", "date": "2017.11.21", "title": "Теменужка Петкова призна, че без \"Росатом\" не правим нищо по АЕЦ \"Белене\""}
{"url": "https://news.bg/world/tramp-goni-60-000-grazhdani-na-haiti.html", "text": "Администрацията на президента на САЩ Доналд Тръмп обяви, че прекратява програмата за издаване на разрешително за временно пребиваване в страната, която позволява на почти 60 000 граждани на Хаити да живеят и работят в Съединените щати, съобщава АП.Програмата е от 2010 г., когато силно земетресение засегна карибската нация.Департаментът за вътрешна сигурност поясни, че условията в Хаити значително са се подобрили, така че разрешителното за пребиваване ще бъде удължено за последен път до юли 2019 г., за да се даде възможност на гражданите на Хаити да се подготвят да се върнат по родните си домове., се казва в съобщение на департамента. Хаити може безопасно да приеме завърналите се граждани, добави ведомството.", "date": "2017.11.21", "title": "Тръмп гони 60 000 граждани на Хаити"}
{"url": "https://news.bg/press/borisov-vlizame-v-shengen-sled-kato-se-promeni-oik-v-septemvri-ostavi-lazar-vlaykov-v-obshtinskiya-savet.html", "text": "Лекция. \"Монитор\":Борисов: Влизаме в Шенген, след като се промени Шенген скоро ще бъде променен. Това ще стане в скоро време. Някои държави не заслужават да са в Шенген, защото свободното движение не означава безконтролно движение.Това заяви премиерът Бойко Борисов на своя академична лекция в УНСС в отговор на въпрос от студент дали предстоящото председателство може да бъде ползвано за бързо влизане на България в Шенген и еврозоната.Борисов изрази надежда, че скоро България ще бъде приета в чакалнята на еврозоната, защото отговаряла на всички критерии. Европа трябва да даде сигнал на Балканите и да ги присъедини поне инфраструктурно, заяви още Борисов. Според него без да бъдат давани обещания за дати за влизана в ЕС, съюзът може да даде ясен знак на балканските държави като изгради инфраструктурата между тях. Ащо не направим това на Балканите ще има много повече джихадисти, отваря се и място за мафията, обясни премиерът. Поредна катастрофа. \"Сега\":Трима загинаха при тежка катастрофа на пътя Шумен-СилистраТрима души загинаха, а четирима са ранени при тежка катастрофа на пътя Шумен-Силистра при село Венец, съобщава БНР.Инцидентът е станал малко след 15 часа край разклоните за селата Дренци и Страхилица. Сред ранените има и 14-годишно дете. Всички пострадали са откарани в тежко състояние в Шуменската болница.Блъснали са се лек автомобил \"Пежо\" с шуменска регистрация и \"Опел\" с благоевградски номера. Полицията, която е на мястото на катастрофата, изяснява причините за нея. Влайков. \"Дума\":ОИК в Септември остави Лазар Влайков в общинския съвет Общинската избирателна комисия в Септември отказа на този етап да прекрати мандата и да отстрани бившия председател Лазар Влайков от местния общински съвет. Извънредното заседание на комисията се проведе, след като новият председател на съвета Кирил Тодорин официално уведоми комисията, че Влайков е отсъствал без уважителни основания от 3 поредни общински сесии, а според закона мандатът му трябва да бъде прекратен.ОИК отказа да се произнесе, защото към момента не били изяснени всички правни факти и обстоятелства по казуса. Оттам са изискали от прокуратурата информация за статуса на Влайков и след като я получат, ще се свика ново заседание, за да се вземе решение. Банско. \"Сега\":Властта за Банско: втори лифт - да, нови хотели - неПравителството все по-категорично подкрепя строителството на втори лифт в Банско. Вицепремиерът Валери Симеонов, в чийто ресори влиза и туризмът, се срещна заедно с министъра на околната среда Нено Димов с природозащитниците, за да ги убеждава, че новото съоръжение е необходимо и полезно.Всички страни искат бързо решаване на проблема с втория лифт на Банско, обясни вицепремиерът след срещата в Министерския съвет. Той изтъкна, че приходите от концесията ще се удвоят, а туристите ще бъдат доволни. Злоупотреба. \"Дума\":Общинар от ГЕРБ ощетил Сливен с над 1 млн. лв. Общинският съветник от ГЕРБ в Сливен Димитър Батаков е ощетил града с над 1 млн. лв. чрез измамна схема за покупка на общински имот. През 2006 г. общината обявява конкурс за продажба на терена под сливенския битак. Площта от 9835 кв. м е с начална цена 950 000 лв., а изискването към купувача е да построи там постоянен пазар за промишлени стоки. Ако собственикът не го направи до 5 години, трябва да плати неустойка на общината от 950 000 лв.На първо и второ място в конкурса се класират \"Кронос екопетролиум\" и \"Билд инвест\", свързани с герберския общинар от три мандата - от 2006 г. насам, съобщава \"Офнюз\". Офертите на фирмите са сходни: \"Кронос\" предлага цена от 3 012 012 млн. лв., с 5 млн. лв. инвестиции и откриване на 200 работни места,\"Билд инвест\" предлага същите условия, но при половин милион по-ниска цена - от 2 525 525 лв. \"Кронос\" обаче се отказва и отстъпва имота на класираната втора \"Билд\".  ", "date": "2017.11.21", "title": "Борисов: Влизаме в Шенген, след като се промени; ОИК в Септември остави Лазар Влайков в общинския съвет"}
{"url": "https://news.bg/society/vavedenie-bogorodichno-e-1.html", "text": "Въведение Богородично се празнува и като ден на християнското семейство и християнската младеж - това е един от големите вселенски празници, който в църковните песнопения се назовава \"предвестник на Божието благоволение към хората\".Въведение Богородично ни напомня за влизането на Светата Дева в Йерусалимския храм. Когато Мария навършила три години, благочестивите й родители Йоаким и Ана изпълнили обещанието си, дадено пред Бога, и оставили дъщеря си в храма - да служи на Господа и да се подготвя за великото си предназначение на Божия майка.Според преданието, Богородица била обречена от родителите си на Бога още преди рождението си. Когато навършила три години, те я завели в Йерусалимския храм. Със запалени свещи всички близки я съпроводили през града до храма. Светата Дева била поставена на първото стъпало и за почуда на всички, неподдържана от никого, тя се изкачила свободно по 15-те стъпала и се спряла на най-горното. Първосвещеник Захария - баща на св. Йоан Кръстител - я посрещнал, благославяйки я. Той я въвежда в светилището на 21 ноември.Когато достигнала възрастта, на която младите възпитанички на храма трябвало да се върнат в света и да се омъжат, тя била \"дадена\" на престарелия си родственик Йосиф, който оттук нататък трябвало да бди над нея.Според църковния ни календар Въведение Богородично попада в периода на Коледните пости. На този ден по време на вярващите приемат Свето причастие, а с него и нови сили за духовен растеж и борба със злото - в себе си и в света.Този ден Църквата е приела и за Ден на християнското семейство. Семейното ходене на църква днес символизира влизането на тригодишната Мария в храма и напомня на родителите за духовните им задължения към децата. Защото семейството е най-доброто училище, което може да даде първите познания за Бога и Православието, за християнските добродетели, на които векове се е крепял българският род.В миналото този ден се е чествал в много ограничен кръг - само с родителите и ония от децата им, които не са встъпили в брак. Всички те отивали заедно в храма, за да измолят за семейството си здраве и благоволение. След това в дома, събрани около огнището, на чаша вино, топла пита и вкусна гозба, чествали - освен празника Въведение Богородично - и здравата връзка помежду си. Масата оставяли неразтребена, за да дойде Богородица през нощта, да си хапне и да благослови дома.", "date": "2017.11.21", "title": "Въведение Богородично е"}
{"url": "https://news.bg/world/sauditska-arabiya-otreche-da-poddarzha-tayni-vrazki-s-izrael.html", "text": "Саудитска Арабия отрече да поддържа тайни връзки с Израел. Това заяви външният министър на Кралството Адел ал Джубеир за египетска телевизия. \"\", заяви той.Припомняме, че вчера израелски министър заяви, че еврейската държава е провеждала тайни разговори със Саудитска Арабия на фона на притесненията във връзка с Иран.Това е първото разкритие от високопоставен представител на една от двете държави, след като дълго се спекулираше, че Рияд и Тел Авив тайно преговарят.Израел и Саудитска Арабия разглеждат Иран като основна заплаха в Близкия изток. Нарасналото напрежение между Техеран и Рияд подхранва спекулациите, че Израел и Саудитска Арабия могат да започнат да работят съвместно.Рияд не поддържа дипломатически отношения с Тел Авив.В интервю за Ройтерс в четвъртък саудитският външен министър Адел Джубейр заяви, че ако израелско-палестинският конфликт бъде разрешен на базата на Арабската мирна инициатива, Израел ще има нормални икономически, политически и дипломатически отношения с всички арабски държави.", "date": "2017.11.21", "title": "Саудитска Арабия отрече да поддържа тайни връзки с Израел "}
{"url": "https://news.bg/world/za-parvi-pat-zasyakoha-asteroid-ot-druga-slancheva-sistema.html", "text": "Астероид във формата на цигара е засечен в Космоса през миналия месец. Скалистият обект е от друга Слънчева система, съобщиха астрономи, цитирани от АФП.Безпрецедентното откритие може да е ключ към разгадаване формирането на други системи, поясниха учените, които публикуваха изследването си в британския журнал Nature.Астероидът, наречен Oumuamua от откривателите, е с дължина 400 метра. Той е силно удължен - вероятно 10 пъти по-дълг, отколкото е широк.Странната форма на обекта е безпрецедентна сред 750 000 астероида и комети, наблюдавани в нашата Слънчева система, където и са се образували, поясняват учените.Те са заключили, че \"нещото\" с форма на цигара е от друга система заради данните за орбитата му.Според учените астероиди като Oumuamua влизат в нашата система веднъж годишно. Но те са трудни за проследяване и до момента не бяха засичани, но това се промени заради по-силните телескопи.Астероидът е засечен от телескоп на Хавайските острови. Oumuamua означава пратеник на хавайски език.", "date": "2017.11.21", "title": "За първи път засякоха астероид от друга Слънчева система"}
{"url": "https://news.bg/int-politics/iran-obyavi-krayat-na-islyamska-darzhava.html", "text": "Иранският президент Хасан Рохани обяви края на ДАЕШ (Ислямска държава) в обръщение, излъчен на живо по държавната телевизия, съобщава \"Ройтерс\".Командирът на революционната гвардия на Иран, генерал-майор Касем Сюлеймани, също обяви края на ислямистите в съобщение, публикувано на сайта Sepah News, новинарският сайт на гвардейците.Видеоклиповете и снимките на Сюлеймани са публикувани често от иранските медии през последните години. Той ръководи силите Quds, извършващи операции извън границите на Иран и са на първите позиции в боевете срещу ДАЕШ в Ирак и Сирия.Миналата седмица иранските медии публикуваха снимки на Сюлеймани в Албу Камал в източната част на Сирия, последната територия под контрола на ислямистите в региона.Революционната гвардия е най-мощната военна сила на Иран, която също така ръководи икономическа империя на стойност милиарди долари, се бори в продължение на няколко години в подкрепа на сирийския президент Башар ал Асад и на централното правителство в Багдад.Повече от хиляда членове на Гвардията, включително старши командири, са загинали в Сирия и Ирак.", "date": "2017.11.21", "title": "Иран обяви краят на \"Ислямска държава\""}
{"url": "https://news.bg/crime/razbiha-narkogrupa-v-pernik-1.html", "text": "Полицаи от Главна дирекция борба с организираната престъпност разбиха група за разпространение на наркотици, съобщава БНР. Групата е заловена в Перник. Бандата е действала на територията на града.По първоначална информация униформените са арестували 5 души. Антимафиотите дълго време са разследвали престъпната група.Спецполицаите продължават акцията в момента и се претърсват се адреси в Перник.", "date": "2017.11.21", "title": "Разбиха наркогрупа в Перник"}
{"url": "https://news.bg/world/yuzhna-koreya-i-yaponiya-dovolni-ot-natiska-na-sasht-varhu-kndr.html", "text": "Южна Корея и Япония приветстваха решението на американския президент Доналд Тръмп да включи КНДР в списък с държави, които спонсорират тероризъм, подчертавайки, че това ще засили натиска върху Северна Корея да се откаже от ядрената си програма, информира Ройтерс.Решението на Белия дом ще позволи на САЩ да наложат още санкции на Северна Корея, която се опитва да се сдобие с ядрени оръжия и балистични ракети в нарушение на ООН.\"\", каза премиерът на Япония Шиндзо Абе пред журналисти.Южна Корея обяви, че очаква решението на Вашингтон да помогне за мирно ядрено разоръжаване на Корейския полуостров.В Пекин говорител на китайското външно министерство заяви, че Китай е взел под внимание информацията от САЩ., добави говорителят.Премиерът на Австралия Малкълм Търнбул също подкрепи решението на Тръмп.Търнбул подчерта, че лидерът на КНДР Ким Чен-ун ръководи световна престъпна операция за търговия с оръжие, наркотици и е въвлечена в киберпрестъпления, а също така заплашва стабилността в региона с ядрените си оръжия.Според експерти решението на Вашингтон е символично, тъй като Северна Корея вече е мишена на тежки санкции.В списъка на САЩ влизат още три държави: Иран, Судан и Сирия.", "date": "2017.11.21", "title": "Южна Корея и Япония доволни от натиска на САЩ върху КНДР"}
{"url": "https://news.bg/tourism/nad-80-ot-balgarite-patuvat-samo-v-stranata.html", "text": "За месеците юли, август и септември 2017 година общо 1 991.8 хиляди български граждани са реализирали туристически пътувания. Това сочат данни на Националния статистически институт за туристическите пътувания и разходите за туризъм на населението. Статистиката обхваща третото тримесечие на настоящата 2017 година.82.3% от българите, реализирали туристически пътувания за посочения период, са пътували само в страната. 14.5% са пътували само в чужбина, а 3.2% са предприели пътешествие както у нас, така и извън граница.67.6% от пътуващите у нас са били на почивка или екскурзия. 23.5% са пътували, за да посетят близки, а 3.8% от всички пътуващи са били на работни посещения.78% от пътуващите българи са били на посещение в чужбина с цел почивка или екскурзия. 14.8% са посетили близки, а 5.9% са били на делово пътуване.В сравнение със същото тримесечие на предишната 2016 година общият брой на пътувалите българи нараства с 31.2%. Пътувалите само в страната са се увеличили с 32.8%, пътувалите само в чужбина бележат ръст с 43.3%. Броят на тези, пътували у нас и в чужбина, обаче намалява с 21.6%. За месеците юли, август и септември 948.6 хиляди души или 47.7% от всички пътуващи лица са били на възраст между 25 и 44 години. Това прави тази възрастова група най-често пътуваща като 83.3% от населението в този възрастов диапазон са предприели пътешествие в страната.В структурата на разходите по видове с най-голям относителен дял са разходите за храна както в страната, така и в чужбина - съответно 45.9% и 32.6% от всички разходи. След това се нареждат разходите за настаняване и транспорт.През третото тримесечие на 2017 г. средният разход при пътуване с лична цел на едно лице на е 353.36 лв. в страната и 645.33 лв. в чужбина. Същевременно разходите на едно лице за професионално пътуване са средно 163.88 лв. в страната и 1 086.27 лв. в чужбина.", "date": "2017.11.21", "title": "Над 80% от българите пътуват само в страната"}
{"url": "https://news.bg/crime/sadyat-50-godishen-fotograf-snimal-porno.html", "text": "Варненската районна прокуратура предаде на съд фотограф за създаване и разпространение на порнографски материали, съобщиха от държавното обвинение.На съд с две обвинения от Районната прокуратура във Варна са предали 50-годишния Николай Г. Той е създавал и разпространявал в интернет порнографски материали.Фотографът се занимавал с актова фотография от около 10 години. Свързвал се с момичета чрез сайтове, които публикували обяви за фотомодели. Предлагал им срещу хонорар от 150 - 200 лева да заснемат еротични сесии. Фотосесиите се снимали на плажната ивица във Варна и трябвало да изглеждат все едно са правени от воайор.След получаване на съгласието на фотомоделите да бъдат снимани, фотографът предоставял снимките и видеоматериалите в интернетсайт, където се провеждало класиране. Според натрупания рейтинг подсъдимият Николай Г. получавал заплащане в долари.В средата на юни 2016 год. в дома на фотографа е имало обиск. От визуално-художествена експертиза на намерените видеофайлове и снимки по делото е установено, че материалите представят открито сексуално поведение, изразяващо се в похотливо показване на половите органи в предизвикателни пози и полово сношение.Подсъдимият е неосъждан, с висше образование и е съдействал за разкриване на обективната истина. Делото срещу 50-годишния фотограф предстои да бъде насрочено за разглеждане във Варненския районен съд.", "date": "2017.11.21", "title": "Съдят 50-годишен фотограф, снимал порно"}
{"url": "https://news.bg/disasters/nezakonnoto-stroitelstvo-izigralo-tsentralna-rolya-v-tezhkite-navodneniya-v-atina.html", "text": "Хаотичното градоустройствено планиране и незаконното строителство в гръцката столица Атина са изиграли централна роля в смъртоносните наводнения, при които загинаха 20 души през миналата седмица. Това обявиха експерти в Гърция, след като властите обещаха спешно финансиране за останалите без жилища хора заради бедствието, съобщава \"Гардиън\".Около 1000 собственици на жилища и компании имат право на помощта, според правителствените инженери, изпратени да инспектират сградите.\"Всички сгради, които са претърпели щети, ще получат спешно финансиране в размер на 5000 евро, докато компании в същото положение ще получат 8 000 евро\", уточни говорителят на правителството Димитрис Цанакопулос.Пет дни след наводненията, които превърнаха пътищата на Атина в буйни реки от кал и отломки, специализирани екипи за спешно реагиране продължиха да издирват изчезнали хора.Двама шофьори, за които се смяташе, че са хванати в капан в превозните си средства, след като поройните дъждове засегнаха района, все още не са намерени. Броят на жертвите се увеличи в неделя, когато спешните екипи откриха две тела в склад в Мандра, западното предградие на Атина, където щетите са най-сериозни.Повечето от жертвите са възрастни хора, открити в сутеренни жилища, които са били залети от придошлата вода. Двама мъже бяха пометени от потопа в морето в Елевсинския залив, на 18 км от центъра на Атина.Лошата инфраструктура, включително дренажните системи, често правят Атина податлива на наводнения. Ала мнозина смятат, че пътищата в трите предградия Мандра, Мегара и Неа Перамос са били наводнени заради човешка намеса.Безконтролното строителство в покрайнините на гръцката столица е довело до бетонирането на множество потоци, оставяйки реки без естествен излаз към морето. Липсата на мерки срещу наводнения е влошила последствията от бедствието.Геолози описват наводненията като трагедия, чакаща да се случи. Мрежа от потоци в подножието на планината, където се намират кварталите, са били застлани през последните десетилетия, включително и участък от речното корито, където общинските власти са построили сгради.\"Трагедията е, че през 1996 г. имахме две жертви в същия район (Мандра), точно защото потокът на водата беше блокиран\", изтъква Димитрис Папаниколау, който е професор по геология в Атинския университет.", "date": "2017.11.21", "title": "Незаконното строителство изиграло централна роля в тежките наводнения в Атина "}
{"url": "https://news.bg/world/velikobritaniya-saglasna-da-dade-poveche-pari-za-razvoda-s-es.html", "text": "Британски министри постигнаха съгласие да предложат повече пари на Брюксел като част от преговорите за Брекзит, но само като част от окончателно споразумение за напускане на ЕС.Това разкриха източници, цитирани от АФП.Ръководещите кампанията за Брекзит, включително и външният министър Борис Джонсън, са се съгласили да увеличат парите за уреждане на финансовите въпроси с ЕС с цел двете преговарящи страни да пристъпят към преговори за бъдещите търговски отношения, пише вестник \"Дейли телеграф\".Правителствен източник потвърди пред АФП, че министри от кабинета са провели среща в понеделник вечерта, на която са се съгласили да предложат повече пари на базата, че ще бъде част от окончателно споразумение, но източникът подчерта, че не са обсъждани конкретни цифри., каза източник от \"Даунинг стрийт\".Източник заяви пред \"Дейли телеграф\", че всяко предложение ще бъде определено по време на преговорите.Според разпространявана информация Великобритания ще продължи да плаща към настоящата бюджетна рамка около две години след Брекзит. Става въпрос за около 20 милиарда евро.Британски медии предполагат, че правителството може да удвои предложението си до 40 милиарда евро, въпреки че ЕС иска Лондон да плати около 60 милиарда евро.", "date": "2017.11.21", "title": "Великобритания съгласна да даде повече пари за развода с ЕС"}
{"url": "https://news.bg/crime/sadat-potvardi-zadarzhaneto-na-balgarin-izdirvan-s-eza-za-ubiystvo.html", "text": "Задържаха българинът Метин Мехмедов с Европейска заповед за арест. Съдът във Варна потвърди решението на съда в Търговище, с което 39-годишният Метин беше задържан. ЕЗА е издадена от компетентните власти в Холандия. Заповедта е от края на октомври от Бреда, Кралство Нидерландия, с която се иска задържането и предаването му в Холандия.Властите в кралството са посочили, че спрямо Метин ще се води наказателно преследване за извършено убийство. Наказанието, което местните закони предвиждат за такова престъпление е лишаване от свобода до 30 години.В Заповедта пише, че убийството е извършено миналия февруари в град Осендрехт. В жилище, където е имало наркооранжения е бил открит прострелян мъж. Свидетели насочили разследващите към няколко българи.Властите в Холандия информират, че Мехмедов е напуснал държавата и се издирва.Българският съд по реда на Закона за екстрадицията и европейската заповед за арест (ЗЕЕЗА) не може да преценява дали има обосновано предположение за авторството на деянието. Това е в правомощията на властите в Холандия.Варненският съд реши, че ЕЗА съдържа всички реквизити, посочени от ЗЕЕЗА. Единствената мярка за неотклонение, която може да гарантира, че Метин ще бъде предаден на холандските власти е задържането под стража.", "date": "2017.11.21", "title": "Съдът потвърди задържането на българин, издирван с ЕЗА за убийство"}
{"url": "https://news.bg/disasters/i-ot-mayak-uveryavat-che-ne-sa-izpusnali-ruteniy-106-v-atmosferata.html", "text": "Производствено обединение \"Маяк\" не е източникът на увеличеното съдържание на рутений-106 в атмосферата. Това съобщиха от \"Маяк\", позовавайки се на \"Росгидромет\" - Федералната служба по хидрометеорология и мониторинг на околната среда на Русия.Припомняме, Федералното държавно унитарно предприятие \"Производствено обединение \"Маяк\" (ФГУП «ПО «Маяк») е в град Озерск, област Челябниск. Това е първият промишлен обект на държавния атомен отрасъл на Русия и е водещо предприятие на ядрения оръжеен комплекс на Русия. То осигурява държавните поръчки с производство на компоненти за съвременните ядрени оръжия, се казва на официалната страница на предприятието.\"Съобщените от \"Росгидромет\" данни за замърсяване с изотопа на рутений-106 позволяват да се направи извода, че дозата, която би могла да бъде получена от човека, е 20 000 пъти по-малка от допустимата годишна доза и не представлява никаква опасност за здравето и живота на хората\", се казва в съобщението от руското федералното предприятие \"Маяк\".Първите данни за повишени стойности на обемната активност на рутений (Ru-106) в атмосферата са регистрирани едновременно в страни от Западна Европа, Татарстан, Волгоград и в Южен Урал с едни и същи нива (10-20 mBq / m3). Изключително високи концентрации на Ru-106 в атмосферата са регистрирани в Словакия (29-30.09.2017 г.) и в Румъния на 30 септември 2017 г., които са на около 3000 км разстояние от ФГУП \"ПО \"Маяк\".Замърсяването на атмосферата с изотопа на рутений-106, посочено в съобщението на \"Росгидромет\", не е свързано с дейността на ФГУП \"ПО \"Маяк\", информират от предприятието.Рутений-106 може да попадне в атмосферата при два случая, изясняват от предприятието. Първият вариант е нарушаване на херметичността на обвивката на твела в ядрения реактор или при радохимична преработка на ядрено гориво.В случая този вариант не е възможен, защото в атмосферата ще има и десетки други остатъчни радионуклиди, които биха били зафиксирани от службите за радиационен контрол.Вторият вариант е при изработване на нови, използване на съществуващите или утилизиране на отработили своя срок източници на йонизиращо лъчение на основата на рутений-106. Типичният източник на рутений-106 има активност около 1-10 Ci (бел. р. \"Ci\" - Кюри, единица за измерване на радиоактивност). При пълно разрушаване на такъв източник измерените концентрации на рутений-106 в атмосферата биха могли да бъдат регистрирани на разстояние от 500 км, а непосредствено на мястото на разхерметизирането на източника би се наблюдавал повишен радиационен фон и силно радиоактивно замърсяване на атмосферата, обясняват от предприятието.Във ФГУП \"ПО \"Маяк\" през 2017 г. източници от рутений-106 не са се произвеждали, увеличаване на попадането на радионуклиди в атмосферата от страна на предприятието не е регистрирано. Радиационният фон е в норма.Дейностите по отделяне на Ru-106 от отработено ядрено гориво (и изработването на неговата основа на източници от йонизиращо лъчение) в нашето предприятие не се извършва от много години.Така, ФГУП \"ПО \"Маяк\" не е източник на повишеното съдържание на рутений-106 в атмосферата, повтарят в съобщението, изпратено от предприятието до медиите.", "date": "2017.11.21", "title": "И от \"Маяк\" уверяват, че не са изпуснали рутений-106 в атмосферата"}
{"url": "https://news.bg/society/protest-iska-lampi-po-ulitsite-na-kardzhali.html", "text": "Стотици семейства и жители на Кърджали се събраха на протест заради липсата на улично осветление в един от най-големите квартали в града, предаде БНР.Според протестиращите в около жилищата им няма ток, защото по време на изкопните работи за изграждането на нова водопроводна мрежа са били скъсани захранващи кабели.По думите на недоволстващите в квартала вече четвърта година през нощите е пълен мрак. Според тях е възможно и да се стигне до тежки инциденти заради липсата на улично осветление.Протестиращите са изпратили подписка до кмета на Кърджали Хасан Азис. В подписката гражданите настояват фирмата изпълнител на водния цикъл, скъсала кабелите при изкопните действия, да възстановят електрическата мрежа.", "date": "2017.11.21", "title": "Протест иска лампи по улиците на Кърджали"}
{"url": "https://news.bg/world/polsha-zastrashena-ot-100-hil-evro-dnevna-globa-zaradi-belovezhkata-gora.html", "text": "Полша има срок от две седмици, за да прекрати унищожаването на защитената от ЮНЕСКО гора. Това става ясно от решение на Европейския съд, информира \"Гардиън\".В следващите две седмици обезлесяването на Беловежката гора трябва да бъде прекратено. В противен случай, държавата ще плаща по 100 хил. евро дневна глоба.Европейският съд постанови, че Полша трябва да докаже, че действа законно в древната гората или да бъде изправена пред годишна санкция от 36,5 млн. евро.", "date": "2017.11.21", "title": "Полша застрашена от 100 хил. евро дневна глоба заради Беловежката гора"}
{"url": "https://news.bg/int-politics/bez-germansko-pravitelstvo-integratsiyata-v-evrozonata-e-v-zastoy.html", "text": "Провалът на преговорите за ново германско правителство означава, че амбициозните планове на еврозоната за по-задълбочена икономическа интеграция могат да останат в застой, съобщава \"Ройтерс\".\"Докато Германия няма ясна позиция, по подразбиране тя няма да се съгласи с нищо. Затова забавянето е най-вероятният вариант\", заяви един от старшите служители в еврозоната, участващи в преговорите за интеграция.Среща на върха трябваше да започне шест месечна работа, която да доведе до решения през юни 2018 г. относно това дали районът на единната валута трябва да има бюджет и финансов министър в Европейския парламент.\"Нещата ще бъдат прекратени, докато няма официално действащо германско правителство\", каза втори служител от еврозоната. \"На този етап не виждам какви стъпки могат да предприемат лидерите през декември или юни за задълбочаване на интеграцията в еврозоната, когато има германско правителство без мандат\", каза той.Някои официални лица заявяват, че евентуалното закъснение в преговорите за интеграция в еврозоната не е голям проблем, тъй като те засягат бъдещата структура на Икономическия и паричен съюз (ИПС), която в момента обхваща 19 страни.\"Няма нищо спешно, което да налага взимането нови решения за ИПС, затова не вярвам, че това е истински проблем\", заявява трети високопоставен служител от еврозоната. \"Крайният срок за юни винаги може да бъде преместен, ако е необходимо\", допълва служителят.Ако разговорите се забавят, решенията по ключови въпроси, често политически чувствителни, могат да бъдат оставени за 2019 г. - година на избори за Европейски парламент, създаване на нова Европейска комисия и избор на нови ръководители на Европейската централна банка и председател на лидерите на ЕС.Някои от служителите заявяват, че вече се разглежда отлагане на декемврийската срещата на върха. ", "date": "2017.11.21", "title": "Без германско правителство интеграцията в еврозоната е в застой"}
{"url": "https://news.bg/int-politics/putin-obyavi-siriya-kontrolira-poveche-ot-98-ot-teritoriyata-si.html", "text": "Повече от 98 процента от територията на Сирия в този момент са контролирани от властите на страната. Това обяви руският президент Владимир Путин, цитиран от руските медии.Путин направи обявлението, коментирайки думите на президента на Чехия Милош Земан за победата в Сирия.\"Г-н президент, да, вие сте прав, действително, под контрола на сирийските правителствени войски сега вече се намират повече от 98 процента от територията на страната, като все още съществуват джобове на съпротива на терористите, но те бързо се топят под ударите на нашите военнокосмически сили и сирийските съюзници\", коментирал Путин.Той също така обещал на чешкия си колега подробно да разкаже за ситуацията в Сирия по време на преговорите за уреждането на конфликта. По-рано се съобщаваше, че Путин е допуснал възможност за \"рецидив\" в Сирия.", "date": "2017.11.21", "title": "Путин обяви: Сирия контролира повече от 98% от територията си"}
{"url": "https://news.bg/int-politics/irak-mesti-v-bagdad-stotitsi-chuzhdestranni-zheni-i-detsa-na-islyamisti.html", "text": "Иракските власти местят стотици чуждестранни жени и деца на ислямисти от ДАЕШ (Ислямска държава) от център за задържане в Северен Ирак в Багдад, като се позовават на опасения за сигурността и трудности при задържането им на отдалечено място, съобщава \"Ройтерс\".Според източници, повече от 800 жени и деца, предимно от Турция, Европа и бившите съветски републики, са преместени в център за задържане в Багдад.Около 700 души все още остават в съоръжението в северния град Тал Кеиф, коментира Мохамед ал-Баяти, ръководител на комисията за сигурност и отбрана на провинциалния съвет на Мосул.Повечето от жените и децата са задържани след 30 август, когато повече от 1300 се предадоха на кюрдската Пешмерга, след като джихадистите са прогонени от Тал Афар, една от последните им крепости в Ирак.Техният брой се е увеличил, тъй като повече чужденци са се предали или са били заловени, коментира Сара ал-Завчари, говорител на Международния комитет на Червения кръст (МКЧК) в Ирак. Иракските власти преместват семействата от няколко дни, а правителството възнамерява да премести всички задържани чужденци в Багдад през следващите няколко дни, допълва Баяти.Преместването в столицата съвпада с натиска на иракските власти да започнат съдебни производства, за да определят съдбата на тези жени и деца и да прекратят продължителното им задържане, заявяват местни служители и източници.\"Правителството трябва да намери начин да реши бъдещето им и какво да прави с тях\", коментира Абдул Рахман ал-Вага, местен съветник в Мосул, където много от жените и децата са живели под управлението на самопровъзгласения халифат на ДАЕШ (Ислямска държава).\"Тези чуждестранни жени и деца имат право на справедлив процес\", коментира Завчари, от комитета на Червения кръст, единствената организация, която има достъп до семействата в Тал Кеиф и им предоставя хуманитарна помощ.През септември МКЧК коментираха, че са \"сериозно загрижени\" за съдбата на семействата, след като 1300 души са преместени без предупреждение към Тал Кеиф от транзитната зона на юг от Мосул, където първоначално са държани.", "date": "2017.11.21", "title": "Ирак мести в Багдад стотици чуждестранни жени и деца на ислямисти "}
{"url": "https://news.bg/regions/dvama-rabotnitsi-postradaha-pri-intsident-v-kazanlak.html", "text": "Двама работници пострадаха при инцидент в Казанлък.Пострадалите са работници в общинско предприятие \"Комунални дейности и поддръжка на инфраструктурата\", предаде Фокус. Те са пострадали, докато са изпълнявали дейности по подрязване клоните на дървета по булевард \"24-ти Пехотен шипченски полк\" в Казанлък.Към момента е изяснено, че по време на подрязването на дърветата вишката се скъсва и пада от един метър височина.Единият от работниците е откаран е МБАЛ \"Христо Самболски\" с натъртвания. Другият работник е по-тежко пострадал. Той е настанен в болницата в Стара Загора със счупена ръка и фрактури по черепа.", "date": "2017.11.21", "title": "Двама работници пострадаха при инцидент в Казанлък"}
{"url": "https://news.bg/world/shveytsarsko-seltse-bori-obezlyudyavaneto-s-finansov-stimul-ot-eur60-hil.html", "text": "Малко швейцарско селце, заплашено от обезлюдяване, по необичаен начин се опитва да увеличи населението си, съобщава Euronews.В Албинен населението се е стопило до 240 души. Селцето се намира до Лойкербад в кантон Вале. Местното училище е затворило врати и много от къщите в селото се използват като ваканционни вили за кратък период от годината.Жителите на селцето ще гласуват план, който предвижда новозаселените семейства да получат финансов стимул. Общо 60 000 евро ще получи четиричленно семейство - 21 500 (25 000 франка) ще получи един човек, докато децата ще получат по 8 500 евро (10 000 франка).Към предложението има и условия. Новопристигналите трябва да са на възраст под 45 г. и да са подготвени да останат в селцето най-малко 10 г. Имотът, който те ще закупят или построят, трябва да струва най-малко 171 500 евро. Изисква се това да бъде основното им жилище.Работата в селото е оскъдна, но градове като Висп и Сион са много близо до селцето. Берн е на около 2 часа с влак или кола, а Женева - под три часа.", "date": "2017.11.21", "title": "Швейцарско селце бори обезлюдяването с финансов стимул от €60 хил. "}
{"url": "https://news.bg/world/arestuvaha-trima-balgari-po-podozreniya-za-podpomagane-na-gyulenisti.html", "text": "Турската полиция в Одрин е задържала 5 души от турски произход по подозрение за връзка с терористичната организация на Фетуллах Гюлен - Фето. Хората са задържани при опит да преминат нелегално в България с микробус.Освен петимата турски граждани властите в южната ни съседка са арестували и трима български граждани. Те са арестувани по подозрение, че са помагали на гюленистите нелегално да преминат границата с България.Генералното консулство на България в Одрин съобщи, че турските власти са информирали за арестите. Българите са били задържани на 17 ноември, петък.С решение на Втори наказателен съд - Одрин от 20 ноември т.г. на тях е наложена мярка \"задържане под стража\" и тримата се намират в затвора от закрит тип \"F\" в град Одрин. Тримата български граждани са обвинени в \"нелегален трафик на мигранти и умишлено подпомагане на престъпна организация\".Хората са задържани, след като екип на граничните власти за борба срещу терора и нелегалния трафик в Одрин спира за проверка микробус в района на селището Йеникадън. Те спрели микробуса, защото получили сигнал, че няколко души ще избягат в България. В микробуса пътували шестима души, сред които едно дете, съобщи Нова телевизия.В хода на проверката се оказва, че срещу двама от пътниците в микробуса е издадена съдебна заповед за задържане заради връзки с Фето и осуетения . Останалите трима задържани също фигурирали в списък на лица, спрямо които има подозрения за същото.Властите арестували петимата турци. Те са предадени на съда, който постановил да бъдат изпратени в затвора. Детето било предадено на близки хора.Полицаите арестували и трима български граждани с инициали на латиница N.M.K, G.Y.M и S.H.V. Те са били задържани по подозрения, че са организирали нелегалното прехвърляне на групата в България.При обиска на българите е открита голяма сума в евро. Предполага се, че парите са били за прекарването на турците в България.Съдът в Одрин постановил българите да бъдат изпратени в затвора.", "date": "2017.11.21", "title": "Арестуваха трима българи по подозрения за подпомагане на гюленисти"}
{"url": "https://news.bg/politics/prezidentat-obsadi-elektronnoto-pravosadie-s-noviya-shef-na-vas.html", "text": "Президентът Румен Радев се срещна с новоизбрания председател на Върховния административен съд Георги Чолаков.Президентът проведе днес среща на \"Дондуков\" 2 с Георги Чолаков и му пожела успех във високоотговорната му дейност.По време на срещата са обсъдени теми, свързани с взаимодействието между институциите, въвеждането на електронното правосъдие и въпроси на административното правораздаване в България.Припомняме, Георги Чолаков два пъти бе избиран за председател на Върховния административен съд (ВАС). След гласуване ВСС повторно предложи на президента да издаде указ за назначаването му. Румен Радев трябваше да издаде указ и не можеше да върне процедурата.С пленум ВСС препита повторно Георги Чолаков, който беше , но  за назначаването му. Така се стигна до препитване и от новия ВСС месец по-късно.", "date": "2017.11.21", "title": "Президентът обсъди електронното правосъдие с новия шеф на ВАС"}
{"url": "https://news.bg/int-politics/tramp-i-putin-obsadiha-po-telefona-siriya-severna-koreya-i-ukrayna.html", "text": "Президентите на САЩ и Русия - Доналд Тръмп и Владимир Путин, са разговаряли по телефона, съобщиха от Белия дом, цитирани от \"Асошиейтед прес\".Основните теми, които двамата са обсъдили, са били Сирия, Северна Корея и Украйна, като разговорът се състоя ден след срещата на Путин със сирийския президент Башар Асад в руския черноморски курорт Сочи.Руският президент прие сирийския си колега в Сочи, където утре ще се проведе среща на президентите на Русия, Турция и Иран, които играят основна роля в сирийската криза.От Кремъл уточниха днес, че Асад е бил извикан в Русия, за да даде съгласието си за евентуална мирна инициатива, която трите страни се готвят да лансират на срещата си.", "date": "2017.11.21", "title": "Тръмп и Путин обсъдиха по телефона Сирия, Северна Корея и Украйна"}
{"url": "https://news.bg/world/v-sasht-uvolniha-izvesten-televizionen-vodesht.html", "text": "Телевизията Си Би Ес Нюз уволни известния американски водещ и журналист Чарли Роуз.Това се съобщава на уеб сайта на медията.Уволнението на Чарли Роуз става факт, след като осем жени го обвиняват в сексуален тормоз.Роуз е съводещ на сутрешната програма на Си Би Ес - \"Тази сутрин\" This Morning.\"Въпреки важният журналистически принос Чарли, няма нищо по-важно от сигурността в професионалната медия- благоприятна среда, в която хората да се чувстват, че могат да се справят най-добре в работата си,\" се посочва изявлението на директора на канала Дейвид Роудс.По-рано се съобщава, че осем жени са обвинили Роуз за сексуален тормоз и неприлично поведение.През 2015 г. в навечерието на 70-ата сесия на Общото събрание на ООН в Ню Йорк Чарли Роуз интервюира руския президент Владимир Путин.", "date": "2017.11.21", "title": "В САЩ уволниха известен телевизионен водещ"}
{"url": "https://news.bg/world/makkeyn-tramp-barka-za-obshtite-interesi-na-sasht-i-rusiya.html", "text": "Американският сенатор от Аризона и републиканец Джон Маккейн смята, че американският президент Доналд Тръмп погрешно вярва, че Вашингтон и Москва имат общи интереси. Тази гледна точка той заяви във вторник в страницата си в Twitter.Така Маккейн коментира разговорите на Доналд Тръмп с руския му колега Владимир Путин за сирийската криза.Според Тръмп този факт също така подчертава неотложната необходимост текущата американска администрация да изработи стратегия за действие в Сирия.\"Разговорът между Путин и Тръмп за Сирия още веднъж показва, че президентът погрешно смята за наличието на руски и американски общи интереси. Освен това за пореден път се доказва, че ние спешно се нуждаем от стратегия за Сирия\", отбелязва Джон Маккейн.Путин също така информира Тръмп за основните резултати от срещата, проведена на 20 ноември с Башар Асад, в която сирийският лидер потвърди ангажимента си за политическия процес, конституционната реформа и, така и за провеждането президентски и парламентарни избори.Обсъдено беше и предстоящите на 22 ноември в Сочи тристранни преговори с участието на президентите на Русия, Иран и Турция, по време на които се очакват стъпки за по-нататъшното нормализиране на ситуацията и различните аспекти на политическото уреждане в Сирия, заявиха от пресслужбата на Кремъл.", "date": "2017.11.21", "title": "Маккейн: Тръмп бърка за общите интереси на САЩ и Русия"}
{"url": "https://news.bg/world/seks-skandal-i-v-kongresa-na-sasht.html", "text": "Секс скандал и се вихри в в конгреса на САЩ, съобщава АП.Агенцията отбелязва, че под ударите е попаднал най-възрастният член на Камарата на представителите в Конгреса на САЩ и демократ Джон Кониърс.Скандалът се отнася за 2014 г. и 2015 г. Според \"Бъзфийд\" Джон Кониърс имал навика да назнача своите любовници като сътрудници в Конгреса.Все пак през 2015 г. той бил принуден да плати $27 000 на бивша своя парламентарна сътрудничка. По този начин той скрил, че я е уволнил, понеже отхвърлила сексуалните му щения.Без да назове Кониърс, председателят на Камарата на представителите - републиканецът Пол Райън - окачестви разкритията като крайно смущаващи. Той повтори, че са в ход реформи за недопускане на сексуални посегателства в Конгреса.Самият конгресмен отрече обвиненията. Джон Кониърс е легендарна фигура на Демократическата партия. Той се слави с ореола на борец за правата на чернокожите.Той е най-възрастният член на Камарата на представителите в Конгреса на САЩ. 88-годишният Кониърс е представител на Детройт в долната камара на Конгреса от 1965 г.Разкритията за политика идват на фона на уволнението на журналиста от Си Би Ес Чарли Роуз.Той също беше уволнен за сексуален тормоз.", "date": "2017.11.21", "title": "Секс скандал и в конгреса на САЩ"}
