{"url": "https://news.bg/regions/i-pozharat-v-stara-planina-e-ovladyan.html", "text": "Разпространението на пожара в Стара планина е спряно, съобщава БНР.Директорът на Дирекция \"Пожарна безопасност и защита на населението\" комисар Николай Николов увери, че вече няма никаква опасност за близките населени места.2/3 от пожара вече е ограничен, като по предварителни данни общата му площ надхвърля 40 000 дка. От тях 1/3 са в България.Днес над 300 души се бориха с огнената стихия в Чипровския балкан. Тази нощ ще се извършва наблюдение на две рискови огнища, а утре те трябва също да бъдат локализирани.Комисар Николов отбеляза, че според директора на Северозападното горско предприятие засегнатата, но не изгоряла, гора е не повече от 2000 дка. Останалото са пасища, сухи треви и храсти.Той заяви, че се следи и обстановката в сръбската част от пожара и има готовност да бъде оказана помощ.Към момента по-големите пожари са четири, като всички без този над Чипровци вървят към напълно изгасяване по думи на комисар Николов.Припомняме, по-рано днес стана ясно, че големият .", "date": "2019.10.29", "title": "И пожарът в Стара планина е овладян"}
{"url": "https://news.bg/world/minsk-i-vashington-obsadiha-razpolaganeto-na-us-voyski-do-granitsata-s-belarus.html", "text": "Въпросът за разполагането на американски военен контингент на границата с Беларус и провеждането на мащабни учения на НАТО в Европа през 2020 г. са били обсъдени на среща на държавния секретар на Съвета за сигурност на Беларус Станислав Зас с временния посланик на САЩ в страната Дженифър Мур.Информацията разпространява ТАСС, позовавайки се на Съвета за сигурност на Беларус.В съобщението се отбелязва, че на срещата е обсъден въпросът за беларуско-американското взаимодействие, а също така са засегнати проблеми в сферата на международната и регионална сигурност в контекста на плановете за разгръщане на допълнителни въоръжени сили на САЩ в близост до границата на Беларус.Американската страна подробно е информирала Минск за плановете за провеждане на операция \"Атлантическа решимост\" и учения \"Защитник на Европа - 2020\", военния състав и числеността, силите и средствата, а също така срока за връщането им към местата на постоянна дислокация. Двете страни са обменили мнения и за положението в сферата на контрола над въоръжението и укрепването на мерки за доверие и безопасност.През октомври Литва прие около 500 американски военнослужещи, 30 танка Abrams и 25 бойни машини на пехотата Bradley. Те са разположени на полигон на 15 километра от беларуската граница. В отговор на това президентът на Беларус Александър Лукашенко поръча на Съвета за сигурност и на министъра на отбраната на страната да разработят и представят план за адекватен отговор срещу решението за разполагане на натовски сили в Литва.\"Защитник на Европа - 2020\" ще се проведе през април-май 2020 г. и в ученията ще участват 18 държави.", "date": "2019.10.29", "title": "Минск и Вашингтон обсъдиха разполагането на US войски до границата с Беларус"}
{"url": "https://news.bg/crime/dadoha-na-sad-retsidivist-s-19-prisadi-ograbil-vazrasten-mazh.html", "text": "41-годишният С.Х., осъждан 19 пъти за кражби, като са му налагани различни наказания, отново застава пред съда за грабеж на възрастен мъж, съобщава 85-годишният Б.Н. живеел в Дома за стари хора в кв. \"Струмско\" в Благоевград. Възрастният мъж излязъл с намерение да отиде до банка, за да внесе на сметка 1000 лева. С градски автобус слязъл в близост до сградата на ОД на МВР. Тъй като не познавал добре града решил да попита някого къде се намира банката. Така той срещнал С.Х., който се ангажирал да му помогне. Двамата се отправили към бул. \"Васил Левски\", като в района на банката му казал, че трябва да изчакат да свърши обедна почивка.Обвиняемият попитал възрастния мъж дали носи в себе си пари. Тогава Б.Н. извадил от джоба на анцуга си торбичка със сумата от 1000 лева и я показал на Х. Рецидивистът издърпал от ръцете му парите, побягнал по улицата, след което се качил в такси и избягал. На следващия ден той разбрал, че го издирват и решил да се предаде сам в полицията.На 23 август Х. предал доброволно на органите на полицията 400 лева, като заявил, че това е част от сумата от 1 000 лева, която е взел от непознат за него \"дядо\" в близост до банката, след което избягал. Парите са били върнати на пострадалия възрастен мъж.По време на разследването е извършено разпознаване на извършителя на престъплението С.Х.Обвиняемият по другото наказателно производство А.Ч., на 47 г., е извършил грабеж на мъж в Гоце Делчев. На 15 юли тази година Ш.А. изтеглил пари от сметката си в банка в Гоце Делчев. Портфейлът с 660 лева, както и с личните документи, мъжът сложил в джоба на панталона си. Докато вървял по ул. \"Кавала\", забелязал, че на около 2 -3 метра го следва непознат. В един момент А.Ч. го настигнал и го ударил по врата. Пострадалият паднал на земята по лице, а грабителят извадил от джоба на панталона му портфейла и избягал.Полицията открила същия ден извършителя. Обвиняемият Ч. ги завел в местността \"Хаим баир\" в Гоце Делчев, като им показал къде е изхвърлил портфейла на пострадалия мъж. С протокол за доброволно предаване обвиняемият предал отнетите 660 лева, които заедно с други вещи била върната на собственика ми.", "date": "2019.10.29", "title": "Дадоха на съд рецидивист с 19 присъди, ограбил възрастен мъж"}
{"url": "https://news.bg/politics/fandakova-poseti-tsentralata-na-demokratichna-balgariya.html", "text": "Кандидатът за нов кметски мандат Йорданка Фандъкова и досегашният председател на групата на ГЕРБ в Столичния общински съвет Малина Едрева бяха на среща в централата на \"Демократична България\" днес, съобщава OFFNEWS.По думи на Фандъкова срещата с лидерите Христо Иванов и Атанас Атанасов е била по нейна инициатива.\"Те предпочитаха да не идват в централата на ГЕРБ, а аз не обичам срещи по кафенетата, като че ли се крием, затова казах: \"Няма проблем, аз ще дойда\", обясни тя.Фандъкова отрече да е искала подкрепа за балотажа, защото \"Демократична България\" вече съобщи, че на втори тур.\"Но ние трябва да работим заедно в общинския съвет, нормално е да споделят политиките си за София първо с партиите, с които сме близки като част от десния спектър\", обясни Малина Едрева.Фандъкова отрече срещата да е била тайна. Аз казах, че ще разговарям с \"Демократична България\" още в нощта след изборите, напомни тя.", "date": "2019.10.29", "title": "Фандъкова посети централата на \"Демократична България\""}
{"url": "https://news.bg/world/pentagonat-obyavi-tsenata-na-f-35-za-sledvashtite-tri-godini.html", "text": "Пентагонът разкри подробности за споразумението си с Lockheed Martin Co за закупуването на изтребители Ф-35. Цената на един изтребил ще е с 12,7 на сто по-евтина през 2022 г., което може да насърчи други държави да си купят Ф-35, информира \"Ройтерс\".От Lockheed Martin Co обявиха, че всяка държава, която има изтребители Ф-16, е потенциален клиент.Ф-35А, най-разпространената версия на самолета, ще е с цена 82,4 милиона долара през 2020 г., 79,17 милиона долара през 2021 г. и 77,9 милиона долара през 2022 г., обявиха от Пентагона.Споразумението означава, че американското правителство и съюзниците им планират да закупят 478 изтребителя Ф-35 за 34 милиарда долара през следващите три години.През юни Министерството на отбраната на САЩ разкри, че цената на Ф-35А е паднала с 8,8 на сто до 81,35 милиона долара за фискалната 2020 г. Предишната цена, която беше договорена на годишна база, беше 89,2 милиона долара за изтребител Ф-35. Сделката от юни не съдържаше крайна цена на самолетите през 2021 и 2022 г., защото Конгресът все още не е одобрил бюджетите за тези години.Целта на Lockheed Martin е да достави 131 самолета през 2019 г., като производството да нарасне до повече от 149 самолета през 2020 г. и 169 самолета на година в по-късни години.В момента Ф-35 носи 25% от годишните приходи на компанията.Около 10 държави обмислят дали да закупят Ф-35.Норвегия вече получи 22 самолета от Lockheed, като други 18 ще бъдат доставени през следващите три години. Държавата планира да се сдобие общо с 52 изтребителя Ф-35.Ф-35 е в три конфигурации: Ф-35А е за американските ВВС и съюзниците им, Ф-35Б е с късо излитане и вертикално приземяване и Ф-35C е за самолетоносачите на САЩ.", "date": "2019.10.29", "title": "Пентагонът обяви цената на Ф-35 за следващите три години"}
{"url": "https://news.bg/crime/velosipedisti-poiskaha-poveche-sigurnost-na-patya-na-protest-pred-ms.html", "text": "Велосипедисти за пореден път поискаха законови промени, които да гарантират сигурността им на пътя.Те излязоха тази вечер на протест под надслов \"Поход за живот\", предаде БНТ.Шествието им премина по булевард \"Цар Освободител\", улица \"Георги С. Раковски\", улица \"Ген. Гурко\", за да стигнат до Министерството на вътрешните работи.Там легнаха до своите колела.Един от последните случаи на пострадал при катастрофа колоездачПрипомняме, че очина велосипедистът, блъснат дни по-рано на кръстовището при стадион \"Локомотив\" в София.Шофьорът избяга от местопрестъплението Полицията и близките на загиналия продължават да търсят информация и свидетели на случилото се.", "date": "2019.10.29", "title": "Велосипедисти поискаха повече сигурност на пътя на протест пред МС"}
{"url": "https://news.bg/world/tusk-es-ofitsialno-otlozhi-brekzit-no-veroyatno-za-posleden-pat.html", "text": "Председателят на Европейския съвет Доналд Туск съобщи, че ЕС27 официално одобри отлагането на Брекзит, но предупреди, че отсрочката \"може би е последната\", съобщават медии.Брекзит е отложен до 31 януари 2020 г.\"Към моите британски приятели. ЕС27 официално одобри отлагането. Може би е за последен път. Моля ви, използвайте по най-добрия начин това време. Искам също да се сбогувам с вас, тъй като моята мисия тук е към края си. Ще ви стискам палци\", написа Туск в \"Туитър\".Туск напуска поста след няколко седмици. През декември той ще бъде наследен от бившия премиер на Белгия Шарл Мишел.В официално съобщение на Европейския съвет се казва, че са приели решение за отлагане на Брекзит до 31 януари 2020 г. с цел ратифициране на споразумението за напускане. Брекзит може да се случи и по-рано на 1 декември 2019 г. и 1 януари 2020 г., ако споразумението бъде ратифицирано и от двете страни. През този период Великобритания остава страна членка с всички права и задължения, заложени в договорите и законите на ЕС.Решението е взето единодушно от Европейския съвет чрез писмена процедура и със съгласието на Великобритания.", "date": "2019.10.29", "title": "Туск: ЕС официално отложи Брекзит, но вероятно за последен път"}
{"url": "https://news.bg/regions/33-godishen-postrada-tezhko-pri-bitov-intsident-v-blagoevgrad.html", "text": "33-годишен мъж пострада тежко при битов инцидент в Благоевград, съобщава БГНЕС.Той е настанен в реанимацията на местната болница със сериозни наранявания.Сигналът е подаден в 17.15 ч. от улица \"Осогово\" в кв. \"Градама\".Докато е премахвал козирка на къща, тя е паднала и го е затиснала. Пристигналите на място полицейски екипи, линейка на Спешна помощ и пожарникари са успели да извадят пострадалия.Той е с тежка травма на главата, пробит бял дроб и затруднения в дишането.Все още се изясняват причините за инцидента.", "date": "2019.10.29", "title": "33-годишен пострада тежко при битов инцидент в Благоевград"}
{"url": "https://news.bg/world/putin-prie-pokana-za-vizita-v-kuba.html", "text": "Руският лидер Владимир Путин е приел поканата на кубинския президент Мигел Диас-Канел да посети Куба, съобщава ТАСС.По време на среща между двамата Мигел Диас-Канел е предал поздрави от Раул Кастро.\"Ще се възползвам от тази възможност да повторя поканата си да посетите нашата страна, когато ви е удобно\", каза Мигел Диас-Канел.Благодаря ви много за поканата, ще се възползвам от нея. Моля ви, изпратете най-добри пожелания на другаря Кастро, отговорил Путин.Русия винаги е зачитала суверенната политика на Куба, каза руският държавник по време на среща с кубинския си колега и похвали укрепената кубинска държавност.\"Русия винаги е имала специален афинитет към независимата позиция и суверенната политика на Куба\", изтъкна Владимир Путин.Кубинският лидер потвърди, че ще присъства на събитията по повод 75 г. от съветската победа през Втората световна война на 9 май 2020 г.Мигел Диас-Канел подчерта важността на визитата му в Русия, като отбеляза, че това е първото му посещение в чужбина като президент на Куба.", "date": "2019.10.29", "title": "Путин прие покана за визита в Куба"}
{"url": "https://news.bg/world/turtsiya-zadarzha-43-ma-dzhihadisti-ot-islyamska-darzhava.html", "text": "Турските власти задържаха 43 души, заподозрени в принадлежност към групировката \"Ислямска държава\".Според разследващи, те са подготвяли нападения за честванията на Деня на Републиката, който Турция отбелязва във вторник, съобщиха полицията и държавните медии, цитирани от Анадолската агенция и \"Ройтерс\".Задържанията идват само два дни, след като президентът на САЩ Доналд Тръмп обяви, че лидерът на Ислямска държаванападение на американските специални части в северозападна Сирия, близо до турската граница.Заподозрените са задържани в Истанбул и северозападната провинция Бурса при три отделни операции.12 от задържаните са сирийски граждани и тече процедура за депортирането им.", "date": "2019.10.29", "title": "Турция задържа 43-ма джихадисти от \"Ислямска държава\""}
{"url": "https://news.bg/crime/edin-prostrelyan-i-edin-v-aresta-sled-bitov-skandal-v-pernik.html", "text": "Битов скандал завърши с един прострелян и един в ареста в Перник, съобщават от Областната дирекция на МВР.Инцидентът е станал около 16.30 часа вчера. В полицията постъпил сигнал за възникнал скандал пред частен дом.Служителите на реда незабавно пристигнали на мястото и установили, че 41-годишен местен жител е прострелян в крака - той бил стар познайник на полицията.Според първоначалните данни мъжът отишъл пред дома на опонента си - 35-годишен, и след разговори и скандали, последвала стрелба със законно притежаван пистолет от страна на по-младия мъж.Пострадалият е откаран в пернишката болница, където му е оказана медицинска помощ.Все още се изясняват причините за инцидента. Образувано е досъдебно производство. Работата по случая продължава.", "date": "2019.10.29", "title": "Един прострелян и един в ареста след битов скандал в Перник"}
{"url": "https://news.bg/world/rusiya-se-zakani-na-balgariya-za-sluchaya-s-shpionina.html", "text": "Русия ще предприеме ответни мерки във връзка с изгонването на руски дипломат от България. Това предупреди заместник-министърът на външните работи на Русия Александър Грушко, цитиран от ТАСС.\"Разбира се, ние ще разгледаме ответни мерки, както е прието в дипломатическата практика\", заяви той.По-рано днес , че уличеният за шпионин руски дипломат в София е обявен за персона нон грата. Причината е, че дипломатът не е напуснал България, както беше съобщено в понеделник. От МВнР уточниха, че от българска страна е отправено устно искане руските институции да отзоват своя служител в рамките на 72 часа. Днес на дипломата му е била връчена нота, че не е желан у нас и има 24 ч. да напусне България.За случая се разбра вчера, когато от прокуратурата съобщиха, че  от почти една година. Засега името на дипломата не е обявено официално.Припомняме, председателят на движение \"Русофили\"  в полза на чужда държава в аферата, която бе разкрита от прокуратурата през август месец. Освен Малинов други обвиняеми няма, но по разследването бе разпитан и бившият главен редактор на опозиционния  и други лица от движението. Освен това на двама руснаци бе наложена забрана за влизане в страната - на  и на бившия председател на Руския институт за стратегически .", "date": "2019.10.29", "title": "Русия се закани на България за случая с шпионина"}
{"url": "https://news.bg/world/vloshava-se-situatsiyata-v-kaliforniya-borbata-s-pozharite-prodalzhava.html", "text": "Борбата с бързо напредващите горски пожари в американския щат Калифорния продължава.Метеоролози обаче предупреждават, че ситуацията може да се влоши заради силните ветрове, които и в следващите дни няма да отслабнат, съобщиха световните информационни агенции.Точно те затрудняват работата на пожарникарите.До днес пожарът е обхванал повече от 74 000 декара, унищожи повече от 120 сгради и принуди 190 000 души да се евакуират.Припомняме, че около 1,5 милиона души в американския щат Калифорния , след като комунална фирма се опита да спре електрозахранването по повредени кабели, предизвикващи пожари.В две части на щата бушуват горски пожари, подклаждани от силните ветрове.По на север в окръг Сонома, по-голям пожар е принудил 180 000 души да напуснат домовете си.Губернаторът на Калифорния обяви извънредно положение в целия щат.В понеделник регулаторите обявиха официално разследване за това дали енергийните компании са нарушили правилата, спирайки превантивно електроснабдяването на приблизително 2,5 млн. души, след като рисковете от горските пожари са се увеличили.Те не са посочили каквито и да е комунални компании, но анализатори обясниха, че PG&E е отговорна за по-голямата част от \"спирането на електрозахранването, което нарушава сигурността на обществеността\".Компанията обяви фалит през януари, след като срещу нея бяха заведени стотици съдебни дела от жертви на горски пожари през 2017 и 2018 г.", "date": "2019.10.29", "title": "Влошава се ситуацията в Калифорния, борбата с пожарите продължава "}
{"url": "https://news.bg/world/skandal-v-rumaniya-okolo-kandidaturata-za-evrokomisar.html", "text": "Скандал в румънската политика за номинацията на страната за еврокомисар, информира АФП. обяви, че е предложила нова номинация за европейски комисар. Решението беше определено от президента на балканската държава като \"безотговорно\", след като правителството на Дънчила падна преди две седмици при вот на недоверие в парламента.Новоизбраният състав на Европейската комисия, която ще бъде оглавявана от Урсула фон дер Лайен, се очаква да започне работа от 1 декември, което означава месец по-късно от планираното, тъй като не са потвърдени всички 28 еврокомисари от Европейския парламент.Виорика Дънчила заяви, че ще предложи 34-годишния депутат Виктор Негреску за еврокомисар, след като предишните две номинации на страната бяха отхвърлени. Дънчила публикува писмо във \"Фейсбук\" от Фон дер Лайен, в което се призовава Букурещ да излезе с нов кандидат \"без отлагане\".Президентът Клаус Йоханис разкритикува плана на Дънчила. Според него действията на бившия премиер са безотговорни и не зачитат румънските граждани и европейските партньори.\"Виорика Дънчила няма право да предлага нов кандидат от името на Румъния за ролята на европейски комисар\", подчерта държавният глава в съобщение.Йоханис възложи  за формиране на правителство, но новият кабинет ще трябва да получи одобрението на парламента следващия понеделник.Националната либерална партия, която има само 96 депутати в 465-местния парламент, обяви, че един от приоритетите й е да предложи еврокомисар, след като предишните номинации, Рована Плумб и Дан Ника, бяха отхвърлени.Виктор Негреску беше член на Европейския парламент от 2014 до 2017 г., когато той се върна в Букурещ, за да стане министър по европейските въпроси. Той подаде оставка след по-малко от година на поста и почти месец преди Румъния да поеме ротационното председателство на ЕС. Решението му беше изненада за колегите му от Социалдемократическата партия на Румъния.", "date": "2019.10.29", "title": "Скандал в Румъния около кандидатурата за еврокомисар"}
{"url": "https://news.bg/world/pokachvashtoto-se-morsko-ravnishte-zaplaha-za-300-mln-dushi.html", "text": "Покачващото се морско равнище представлява заплаха за 300 милиона души, показва проучване, цитирано от \"Гардиън\".Преди се смяташе, че могат да бъдат засегнати 80 милиона души.300 милиона души живеят на земя, която ще бъде наводнявана най-малко веднъж на година от 2050 г., ако няма драстично намаляване на въглеродните емисии и не се изградят крайбрежни защитни диги, според проучване, публикувано в журнала Nature Communications.Данните се базират на по-прецизна оценка на топографията на крайбрежията по света. При предишни модели бяха използвани сателитни данни, които съдържат преувеличена информация за височината на крайбрежната територия заради високите сгради и дървета. При новото изследване е използван изкуствен интелект, за да се преодолеят грешките.Най-голямата промяна при проучването е в Азия. С повече от 8 пъти се е увеличил рискът от наводнения след 2050 г. в Бангладеш, седем пъти в Индия и три пъти в Китай.640 милиона души могат да бъдат засегнати от наводнения до 2100 г.", "date": "2019.10.29", "title": "Покачващото се морско равнище заплаха за 300 млн. души"}
{"url": "https://news.bg/society/brat-i-sestra-na-balotazh-v-nedelya-v-starozagorsko.html", "text": "Брат и сестра ще спорят за кметския стол на балотажа в неделя в старозагорското село Могила, предаде bTV.Георги Георгиев е кандидат на \"Атака\", а Гинка Колева - от тази на АБВ.Двамата са събрали еднакъв брой гласове на първия тур на 27-и октомври. Получили са 152 гласа.От избирателната комисия в Могила споделиха, че сгрешени бюлетини върнали вота на кантар.", "date": "2019.10.29", "title": "Брат и сестра на балотаж в неделя в Старозагорско "}
{"url": "https://news.bg/crime/plenumat-na-vss-ne-haresa-proekta-za-byudzhet-2020.html", "text": "Пленумът на Висшия съдебен съвет не съгласува проект на решение на Министерския съвет за одобряване на законопроект за държавния бюджет на Република България за 2020 г.В изложените мотиви е посочено, за разлика от предложението на Министерство на финансите да се запази размерът на приходите на нивото на 2019 г. - 116,0 млн. лв. приходи от дейността на органите на съдебната власт, от които 100,0 млн. лв. - съдебни такси, то Висшият съдебен съвет предлага за 2020 г. приходите да се намалят с 6,0 млн. лв., като приходите от дейността на органите на съдебната власт да бъдат определени в размер на 110,0 млн. лв., от които 91,0 млн. лв. от съдебни такси.Проектът изготвен от Министерството на финансите предвижда разходи по бюджета на съдебната власт в размер на 771.3 млн. лв. или разходите за 2020 г. бележат ръст спрямо утвърдените със Закона за държавния бюджет на България разходи за 2019 г. с 67.0 млн.лв., в т. ч. текущите разходи се увеличават с 69.0 млн.лв., а капиталовите разходи се намаляват с 2.0 млн. лв. С разликата от 88,0 млн. лв. между проекта на бюджет на съдебната власт за 2020 г. /859,3 млн. лв./ и предложението на МФ /771,3 млн. лв./ няма да могат да се обезпечат предвидените дейности от ВСС, посочват  в позицията си. По думите им предвидените дейности са назначаване на 110 щ. бр. за съдебни служители, от които 100 бр. за длъжността \"съдебен помощник\" и 10 щ. бр. за ИВСС, както и обезпечаване на свободните щатни бройки за 6 месеца за 2020 г.В тези дейности влизат още заложените средства за основен ремонт и придобиване на сгради в размер на 33,0 млн. лв., като сумата е изцяло съобразена с представената информация за 2020 г. по обекти от дирекция \"Управление на собствеността на съдебната власт\" и актуализиране на възнагражденията и ранговете на съдебните служители и изменение на класификаторите на длъжностите в администрацията на ПРБ, ВКС, ВАС и съдилищата.", "date": "2019.10.29", "title": "Пленумът на ВСС не хареса проекта за Бюджет 2020"}
{"url": "https://news.bg/regions/potushiha-pozhara-v-rila.html", "text": "Пожарът над село Долно Осеново в Рила е потушен окончателно. Това съобщи за БНР директорът на Югозападното държавно предприятие инж. Дамян Дамянов.По негови думи само на две-три места в самия пожар има тлеещи огнища, което обаче не е опасно.Утре екипи на пожарната и ЮЗДП ще дават само дежурства, за да следят за възможни нови вътрешни запалвания.Пламъците са засегнали около 600 дка площи.Припомняме, В гасенето се включиха военнослужещи от Сухопътните войски и Вчера . Тогава стана ясно и че огнената стихия е била причинена от Военнослужещи и техника помагат втори ден и за гасенето на големия За потушаването на огъня в района на Чипровци вертолет Ми-17 извърши три захода и обля обхванатите в пламъци хребети със 7,5 тона вода.За погасяването на пожара в Стара планина днес помагат и 21 военнослужещи от Десети механизиран батальон - Враца.", "date": "2019.10.29", "title": "Потушиха пожара в Рила"}
{"url": "https://news.bg/world/premierat-na-livan-saad-hariri-podade-ostavka.html", "text": "Премиерът на Ливан Саад Харири съобщи, че подава оставка, информират медии.Харири обяви решението си на фона на продължаващите вече две седмици антиправителствени протести, които парализираха страната.Той заяви, че ще отиде в президентството и ще депозира оставката си пред президента Мишел Аун. Харири призова на пресконференция ливанците да защитят стабилността и сигурността на страната.Никой не е по-голям от страната, обяви той.Стигнах до задънена улица в опитите за намиране на изход от кризата, подчерта той.Междувременно поддръжници на \"Хизбула\" атакуваха лагер на протестиращи в централната част на Бейрут. Някои от тях, носещи пръчки, са запалили палатки и са съборили други.Полицията и армията започнаха да се опитват да изтласкат протестиращи от ключови пътни артерии.Лидерът на \"Хизбула\" Хасан Насрала критикува протестиращите, като твърди, че са подкрепяни и финансирани от чужди сили и враждебни политически групи.Протестиращи по улиците на Ливан ликуват след обръщението на Харири към нацията и обявеното от него намерение да подаде оставка.Недоволните ливанци искат по-голяма свобода, по-добри услуги и прекратяване на корупцията и други неща. Тяхната безпрецедентна мобилизация, предизвикана от предложен данък върху обажданията с мобилни приложения на 17 октомври - бързо прерасна в масова демонстрация срещу политическия елит, който буквално остава непроменен от три десетилетия.Протестите, които не се водят от лидери, са организирани от младо поколение мъже и жени, които са родени след Гражданската война (1975-1990).Повече от ¼ от населението на Ливан живее в бедност, според данни на Световната банка.", "date": "2019.10.29", "title": "Премиерът на Ливан Саад Харири подаде оставка"}
{"url": "https://news.bg/politics/manolova-gotova-za-debat-s-fandakova-i-na-mks.html", "text": "Мая Манолова, независимият кандидат, който в неделя излиза на балотаж срещу този на ГЕРБ Йорданка Фандъкова, обяви, че подкрепя районните кметове на промяната.Това са кандидатите, които са срещу модела Борисов и Фандъкова. В 22 района на столицата ще има балотаж. Припомняме, че там кандидатите на ГЕРБ се изправят срещу кандидатите на ДБ или независими.Манолова от своя страна кани Йорданка Фандъкова на лидерски дебат лице в лице. Оставям тя да избере неутрален терен, подчерта Манолова, като увери, че е готова да дебатира и \"на терена на международната космическа станция, ако това за госпожа Фандъкова е неутрален терен\".Манолова обяви, че е готова да разговаря и с щабовете на останалите кандидати - от ДБ и \"Спаси София\" - само и само да се промени управлението на столицата.Управлението в София се извършваше от орлетата на господин Борисов, свили гнездо в Столична община, подчерта бившият омбудсман. Тя обаче заяви, че вярва в овластяването на районните кметове.Манолова се обяви в битка срещу финансовия диспечер на задкулисието. Манолова е притеснена, че Столичната община не може да изпълни инвестиционната си програма. Районните кметове ще участват в обществените поръчки.", "date": "2019.10.29", "title": "Манолова готова за дебат с Фандъкова и на МКС"}
{"url": "https://news.bg/int-politics/tramp-obyavi-za-ubit-i-naslednika-na-bagdadi.html", "text": "Президентът на САЩ Доналд Тръмп обяви, че американските сили са ликвидирали човека, който беше определен за наследник на покойния главатар на терористичната групировка ДАЕШ (\"Ислямска държава\") Абу Бакр ал Багдади.\"Току-що беше потвърдено, че заместник номер едно на Абу Бакр ал Багдади беше ликвидиран от американски войници. Най-вероятно щеше да застане начело - вече и той е мъртъв!\", написа американския държавен глава в профила си в \"Туитър\".През уикенда Тръмп обяви, че САЩ успешно са ликвидирали Багдади. Тръмп уточни, че американски войници са принудили покойния главатар на ДАЕШ да побегне в тунел, където след това е взривил жилетка с експлозиви. Тръмп не посочи името на фигурата от ДАЕШ, която е била ликвидирана днес, но по-ранни информациите в медиите твърдяха, че Абдула Кардаш е готвен да наследи Абу Бакр ал Багдади като главатар на терористичната групировка.", "date": "2019.10.29", "title": "Тръмп обяви за убит и наследника на Багдади"}
{"url": "https://news.bg/world/dzhonsan-zagubi-protsedurno-glasuvane-za-predsrochniya-vot.html", "text": "Правителството на премиера Борис Джонсън загуби при процедурно гласуване на законопроекта за предсрочни избори, което означава, че Камарата на общините ще разгледа предложени от опозицията поправки, пише \"Гардиън\".Парламентът прокара поправката на Стела Кризи от Лейбъристката партия с 312 срещу 295 гласа - мнозинство от 17 гласа.Това означава, че по време на дебата могат да се приемат поправки в проектозакона за предсрочните избори. Сега Лейбъристката партия може да настоява за промяна на долната възрастова граница за гласуване, която да позволи на 16 и 17-годишните да гласуват и да се позволи на гражданите на ЕС на Острова да гласуват.Отделно има спекулации, че консерваторите могат да изтеглят проектозакона. Британското правителство заплашва да се откаже от предложението, ако лейбъристите продължават да настояват да се позволи на гражданите на ЕС на Острова да получат право на глас.", "date": "2019.10.29", "title": "Джонсън загуби процедурно гласуване за предсрочния вот"}
{"url": "https://news.bg/comments/predkoleden-shamar-za-maykite-s-malki-detsa-za-treti-pat.html", "text": "Традиционно в края на есента фокус в работата на парламента е разпределението на държавните пари. Редом до законопроекта за държавния бюджет за 2020 г. и актуализираната средносрочна бюджетна прогноза, на \"тезгяха\" на публичното обсъждане се вади и Законопроектът за бюджета на държавното обществено осигуряване (ДОО) за 2020 г. Изненадите в него не са много, а леките козметични промени са основно свързани с актуализацията на пенсиите - промяна, която надали би дарила с доза утеха средностатистическия български пенсионер.Липсата на сериозни промени в държавното осигуряване за догодина обаче може да се разчете като откровена подигравка към една немалка група граждани, а именно хилядите семейства с малки деца в България. И по-конкретно - за трета поредна година държавните бюджетари не смятат за нужно да променят размера на майчинството, заделян за отглеждане на дете през втората година и той остава \"закован\" на 380 лв. Това се случва на фона на превърналата се в чутовен проблем криза с местата в ясли и градини, особено в столицата, но и в другите големи градове. Проблем, който апропо, умело бе използван като предизборна дъвка в кампаниите на кандидатите за кметове на София, които един след друг обещаваха заветното \"места в градините за всички деца\", а някъде доукрасено и с черешка на тортата - \"място в градина до дома\". Докато чакаме реализация на техните обещания (при някои от кандидатите те имат дългогодишна история), следизборната реалност е съвсем друга - достатъчно места няма, достатъчно места продължава да няма вече години.Очевидно обаче този проблем, макар и удобен като основен пункт в агитационните материали, не интригува достатъчно политиците и кандидатите за такива в дните извън кампания, а в случаите, които това се случи, оправдание се намира в разрастването на София - тенденция, която е съвсем естествена за всяка столица и която би могла да се планира в дългосрочен план, особено когато се касае за демографски показатели и в частност услуги за деца. Същевременно е видно, че построяването на нови детски градини - факт, с който столична община не спира да се хвали, не върви с очакваните темпове, след като за поредна година няколко хиляди деца са на опашката за забавачка.В резултат хиляди майки, чиито деца не са приети в държавна градина, са изправени пред дилемата да търсят частни услуги за отглеждане на детето си, често \"изяждащи\" близо една заплата, или продължаване на майчинството у дома с още една година и кърпене на семейния бюджет със сума под 200 евро. Ситуация, в която често изборът не съществува и която по-скоро би следвало да се опише като принуда.Подигравката към родителите не спира до тук. Липсата на достатъчно места в яслите принуждава немалко български жени да прекъснат за две години кариерата си - ситуация, поради която те напоследък получават откровени нелепи, граничещи с цинизъм обвинения. Тенденциозно или не, все по-често работодателски организации виждат един от най-големите проблеми на икономиката у нас именно в майките, които остават у дома, за да се грижат за децата си. Според Васил Велев, председател на Асоциацията на индустриалния капитал в България,  за срива на раждаемостта у нас. Ако трябва да запазим добрия тон, най-мекият израз, с който може да определим една такава теза, би бил \"удивително любопитна\". Във всеки случай, дни след изборите така щекотливата и любима за политиците тема за достъпа до ясли и градини най-вероятно ще бъде леко позабравена, докато някой нов кандидат за власт не я поизтупа от прахта. През това време може би отново ще слушаме обещания за работещи решения в тази насока, сред които ваучери за неприетите деца, достъпни алтернативни форми за грижи, обвързване на обезщетението за отглеждане на дете през втората година с минималната работна заплата и т.н, и т.н. Все решения, които и централна, и местна власт подмятат от години в предизборните си платформи, но които устойчиво си остават само там. Дотогава, ако не с друго, родните политици могат да се похвалят с едно - \"подариха\" чудесен коледен шамар за майките с малки деца у нас. За трети път.И утре започва обсъждането на проектобюджета за 2020 г.", "date": "2019.10.29", "title": "Предколеден шамар за майките с малки деца - за трети път"}
{"url": "https://news.bg/world/shestima-siriyski-voynitsi-ubiti-pri-parvi-granichni-boeve-s-turtsiya.html", "text": "Най-малко шестима сирийски войници са убити при ожесточени сблъсъци между армията и турските сили. Това е първият случай от военната операция на Анкара в Североизточна Сирия, която започна преди три седмици.Информацията съобщава АФП, позовавайки се на Сирийския център за наблюдение на човешките права.От центъра информират, че близо до Асадия, южно от граничния град Рас ал Айн, е имало размяна на артилерийски и картечен огън.За първи път възникнаха ожесточени боеве между армиите на Сирия и Турция, обявиха от центъра.Турската армия и техните сирийски съюзници атакуваха кюрдски сили в Североизточна Сирия на 9 октомври с цел създаване на буферна зона на 30 километра дълбочина на сирийска територия.Турски артилерийски огън уби петима войници на режима при боеве до село Асадия, обявиха от центъра и добавиха, че протурски сили са използвани от Анкара като основни части за инвазията. Те са екзекутирали сирийски войник.Междувременно Министерството на отбраната на Русия отрече информация, че руската военна полиция в Северна Сирия е атакувана от Турция. По-рано се появи информация, че един или двама руски войници с двама журналисти и няколко други цивилни са пострадали при обстрел.", "date": "2019.10.29", "title": "Шестима сирийски войници убити при първи гранични боеве с Турция"}
{"url": "https://news.bg/world/kyurdskite-militsii-se-iztegliha-ot-zonata-za-sigurnost-v-siriya-potvardi-moskva.html", "text": "Министърът на отбраната на Русия Сергей Шойгу съобщи, че изтеглянето на кюрдските милиции от зоната за сигурност в Североизточна Сирия е завършено преди изтичане на предвидения срок, съобщават ТАСС и РИА \"Новости\".Той добави, че сега регионът е под контрола на сирийските граничари и руската военна полиция.Шойгу разкри още, че руски сили и техни колеги от Армения прочистват региона от мини, като вече са прочистени 100 квадратни километра не само от мини, но от различни невзривени боеприпаси, които представляват заплаха за цивилните.По-рано Турция се оплака, че Турският президент , че сирийските граничари и руската военна полиция ще прочистят региона от бойците на \"Отрядите за народна защита\" в рамките на шест дни, който срок приключва днес.", "date": "2019.10.29", "title": "Кюрдските милиции се изтеглиха от зоната за сигурност в Сирия, потвърди Москва"}
{"url": "https://news.bg/regions/gorya-borova-gora-kray-vetovo-podozirat-umishlen-palezh.html", "text": "Близо 20 декара борова гора горяха в землището на град Ветово, съобщава БНТ.В гасенето на огъня са се включили и огнеборци от Русе.Пламъците са тръгнали от боровата гора в местността \"Амзата\", която е собственост на държавното лесничейство. Засегнати са стволовете на борове.Има съмнения за умишлен палеж, тъй като сечището е било запалено от четири места.Въпреки труднодостъпния терен огнеборците са успели да овладеят огнената стихия, преди тя да обхване и съседните дъбови гори.Местни допускат, че гората е подпалена заради неуредени сметки между дървосекачи и бизнесмена, който ги е наел.Кметът на община Ветово Георги Георгиев също потвърди подозренията.Тепърва ще се изяснява какви са щетите от пожара. Разпитани са работници от Котел, които са били наети, за да секат дърва в района.По случая е образувано досъдебно производство.", "date": "2019.10.29", "title": "Горя борова гора край Ветово, подозират умишлен палеж"}
{"url": "https://news.bg/regions/zapochva-remont-na-patya-pazardzhik-plovdiv.html", "text": "Започва ремонт на пътя Пазарджик - Пловдив, съобщи БНТ.В рамките на 20 дни участъкът ще бъде затворен за движение.Проектът предвижда ремонт на пътната настилка от моста на река Марица по цялото продължение на околовръстната улица на Пазарджик до границата с област Пловдив.За да се подобри безопасността на движението, се предвижда да бъде изградена и ограничителна система.Ремонтът ще струва 14 млн. лева, осигурени от Агенция \"Пътна инфраструктура\".", "date": "2019.10.29", "title": "Започва ремонт на пътя Пазарджик - Пловдив"}
{"url": "https://news.bg/crime/uefa-nakaza-balgariya-za-rasistkiya-skandal.html", "text": "България ще приеме Чехия в квалификация за Евро 2020 пред празни трибуни. Това официално е наказанието на УЕФА за \"лъвовете\" след расисткия скандал в мача с Англия, съобщава topsport.bg.Националите ще приемат и следващия си противник в официален мач без фенове. Освен това е наложена глоба от 85 000 евро.75 000 е санкцията за проявите на расова и друга дискриминация по време, а 10 хиляди са заради освиркване на химна на гостите.Английската футболна федерация също е наказа с 10 000 евро.Очаква се родната централа да предприеме кампания за допускането на стадиона на деца до 14 г., което е позволено от УЕФА при такава санкция.На трибуните на \"Васил Левски\" трябва да бъде издигнат банер, на който пише: \"Не на расизма\".Припомняме, че на 24 октомври Ден по-рано министърът на вътрешните работи Младен Маринов заяви, че След въпросния мач стана ясно, чеТогава стана ясно, че въпросният фенза проявите си и заради това, че е в изпитателен срок на друга присъда.Заради скандала премиерът Бойкоа два часа, след като Михайлов обяви, чеПо-късно  бе поканена в сградата на МВнР. Тя оцени високо толерантността на българския народ и каза, че ще предаде на Лондон извинението за поведението на група от зрителите на стадион \"Васил Левски\".Междувременно британският спортен министър  британският футбол първо да напише собственото си домашно \"преди да започне да проповядва\" за расизъм.", "date": "2019.10.29", "title": "УЕФА наказа България за расисткия скандал"}
{"url": "https://news.bg/finance/nap-napomnya-da-si-podadem-danachnite-deklaratsii-za-tretoto-trimesechie-na-2019-g.html", "text": "Изтича срокът за подаване на декларации за дължими данъци от предприятията и самоосигуряващите се, които са изплатили доходи на физически лица, извън тези по трудов договор, и са задължени по закон да удържат данък.От Националната агенция за приходите напомнят, че авансовият данък за доходите от наем, от друга стопанска дейност и за паричните доходи от други източници, удържан за доходи, изплатени през третото тримесечие на 2019 г., се декларира до 31 октомври.Декларацията се подава и от физически лица, ако предприятието или самоосигуряващото се лице, не е задължено да удържа и съответно да внася данък. Дължимите данъци се декларират в Приходната агенция до края на месеца, следващ тримесечието, през което е придобит доходът.Декларацията за дължими данъци се представя в НАП и за окончателните данъци, удържани върху доходите на чуждестранни физически и юридически лица, както и за окончателните данъци върху доходите от дивиденти и ликвидационни дялове, разпределени на местни и чуждестранни физически лица, на чуждестранни юридически лица и на местни юридически лица, които не са търговци, включително общини.", "date": "2019.10.29", "title": "НАП напомня да си подадем данъчните декларации за третото тримесечие на 2019 г."}
{"url": "https://news.bg/world/velikobritaniya-izdirva-dvama-bratya-ot-severna-irlandiya-za-kamiona-s-39-te-zhertvi.html", "text": "Британската полиция съобщи, че издирват двама братя от Северна Ирландия във връзка със  до Лондон миналата седмица, информира \"Ройтерс\".40-годишният Ронан Хюс и 34-годишният му брат Кристофър от Арма са издирвани по подозрение в непредумишлено убийство и трафик на хора, обявиха от полицията в Есекс.Властите подчертаха, че откриването и разпитването на двамата братя е важно за разследването. Полицията вярва, че са в Северна Ирландия, но те също имат връзки и в Република Ирландия.Има опасения, че повечето от загиналите са виетнамци. В сряда в хладилен камион в Есекс, Югоизточна Англия, бяха открити 8 жени и 31 мъже. Първоначално беше съобщено, че са китайски граждани. Но няколко виетнамски семейства заявиха, че се опасяват, че сред загиналите има техни роднини.Вчера шофьорът на камиона Морис Робинсън се яви пред съда. Той е обвинен в непредумишлено убийство, трафик на хора, подпомагане на незаконна имиграция и пране на пари.По-рано полицията арестува други трима, но впоследствие бяха освободени. Ирландската полиция също арестува мъж във връзка с разследването.", "date": "2019.10.29", "title": "Великобритания издирва двама братя от Северна Ирландия за камиона с 39-те жертви"}
{"url": "https://news.bg/crime/arestanti-ot-burgaskiya-zatvor-obyaviha-gladna-stachka.html", "text": "Арестанти от бургаския затвор обявиха гладна стачка, съобщи БНР.Те недоволстват, че след 22.00 часа в отделението им се спира тока. По думите на директора на затвора Бранимир Мангъров всички мерки, които се прилагат са съобразени със законовите нормативи.Няма никакво напрежение, а само претенциите на няколко души, поясни той и допълни, че токът се спира точно както е предвидено по закон.\"Има издадена заповед за вътрешния ред в ареста, която е издадена и тя не е само за бургаския арест, а за цялата страна. Тя гласи, че трябва да се осигури на арестантите от 22.00 часа до 6.00 часа сутринта условия за покой и почивка\", обясни Мангъров.Той подчерта, че изрично е регламентирано също, че да се гледа телевизия може само във времето от 6.00 до 22.00 часа вечерта и то със съгласието на всички останали арестанти в спалното помещение.Директорът на затвора добави още, че опитите на задържаните да привлекат вниманието върху себе си са ежедневни.", "date": "2019.10.29", "title": "Арестанти от бургаския затвор обявиха гладна стачка"}
{"url": "https://news.bg/crime/razsledvat-prodazhbata-na-raztvorimo-kafe-mente-v-haskovo.html", "text": "Разследват продажбата на разтворимо кафе менте в Хасково.Прокуратурата е започнала досъдебно производство за това, че към 20 октомври без съгласието на притежателя на изключителното право, в търговската дейност е използвано марка кафе, обект на това изключително право, без правно основание.След подаден сигнал от дружеството, което притежава правата върху търговската марка на кафето, се е провела специализирана полицейска операция на отдел \"Киберпрестъпност\"  при Главна дирекция \"Борба с организираната престъпност\" - МВР и съвместно със сектор \"БОП\" - Хасково. До момента са претърсени четири склада в Индустриалната зона на Хасково и са били иззети общо 1 496 кутии, съдържащи общо 41 888 броя от разтворимо кафе, имитиращо продукт на една от най-популярните марки кафе у нас.Все още се изяснява произходът на иззетите стоки. Предстои да бъде назначена експертиза за установяването му.", "date": "2019.10.29", "title": "Разследват продажбата на разтворимо кафе менте в Хасково"}
{"url": "https://news.bg/crime/mazh-napadna-politsai-s-nozh-precheli-mu-da-si-poracha-hamburger.html", "text": "Задържаха мъж за хулиганство във Велико Търново, съобщават от прокуратурата.Той е привлечен като обвиняем за това, че на 26 октомври извършил непристойни действия, грубо нарушаващи обществения ред и изразяващи явно неуважение към обществото.Мъжът влязъл в заведение за хранене през служебния вход, като крещял и показвал неприлични жестове. Влязъл зад щанда и стреснал служителите, след това прередил всички клиенти, за да поръчва, отказал да напусне заведението и настоял да му осигурят тоалетна.С паник бутон персоналът повикал служител на охранителната фирма. Тъй като мъжът отказал да напусне търговския обект, се наложило охранителят да го изведе принудително. Пред заведението агресорът продължил с обидите и заканите, извадил нож от раницата си, буйствал, докато го отвеждали на отсрещния тротоар, и се опитвал да се освободи от охранителите, крещейки \"Остави ме, ще те пребия, ще те убия, ще те намеря\", \"Какъв си ти да ми кажеш да си ходя, ще отида да си взема хамбургера\".На мястото пристигнали и полицейски служители, които мъжът започнал да заплашва и блъска с думите \"Оставете ме да си ходя, никакви обяснения няма да ви давам. Като си имате работа, си я вършете! Аз отивам да ям!\".Той е арестуван, като деянието извършил повторно, след като вече бил осъждан с влязла в сила присъда за друго такова престъпление.От събраните доказателства е било преценено, че има опасност мъжът да се укрие или да извърши ново престъпление, поради което е уважено искането на прокуратура и на лицето е взета мярка за неотклонение задържане под стража.Разследването по случая продължава.", "date": "2019.10.29", "title": "Мъж нападна полицаи с нож - пречели му да си поръча хамбургер"}
{"url": "https://news.bg/int-politics/ukrainski-voyski-i-separatisti-se-izteglyat-ot-frontovata-liniya.html", "text": "Украинските правителствени войски и подкрепяните от Русия сепаратисти започнаха да се изтеглят от ключова фронтова линия в източна Украйна.\"Разделянето на силите в Золоте се случва в момента\", коментира украинският външен министър Вадим Пристайко, цитиран от БиБиСи.Представител на сепаратистите , цитиран от руската РИА, заяви, че и двете страни са изстреляли цветни сигнални ракети, за да отбележат оттеглянето на двете страни.Този месец бе договорено споразумение за прекратяване на петгодишния конфликт в района на Донбас.Съгласно споразумението и двете страни трябваше да започнат да се оттеглят от позициите си в градовете Золоте и Петривско на 9 октомври.Но между украинската полиция и ветераните от войната се стигна до схватки, които се опитаха да предотвратят изстрела на войските.На 26 октомври украинският президент Владимир Зеленски посети мястото и разпореди на ветераните да се разоръжат.Пристайко коментира, че стрелбата в Золоте е спряна на 17 октомври и изтеглянето започва във вторник, след като международните наблюдатели на ОССЕ бяха там, за да проверят двете страни.Украинското военно командване потвърди, че изтеглянето е започнало в 12:00 местно време.", "date": "2019.10.29", "title": "Украински войски и сепаратисти се изтеглят от фронтовата линия"}
{"url": "https://news.bg/world/arzhentinetsat-rafael-grosi-poema-maae.html", "text": "Аржентинецът Рафаел Гроси си осигури достатъчно подкрепа от държавите, за да оглави Международната агенция за атомна енергия (МААЕ). Той наследява Юкия Амано, който. Информацията разпространява \"Ройтерс\", позовавайки се на дипломати, които са следили днешното гласуване.58-годишният Гроси в момента е посланик на Аржентина в организацията. Той има дългогодишен опит в ядрената дипломация. Гроси спечели при оспорвана битка с румънския кандидат Корнел Феруца, който беше заместник на Амано и в момента временно оглавява организацията.При предишните гласувания 35-те държави в Управителния съвет не успяха да изберат генерален директор, но елиминираха други двама кандидати. Днес Гроси получи 2/3 от изискваните гласове, 24 държави го подкрепиха, а 10 страни гласуваха в полза на Феруца. Една държава се въздържа, обявиха дипломатите.", "date": "2019.10.29", "title": "Аржентинецът Рафаел Гроси поема МААЕ"}
{"url": "https://news.bg/crime/obyaviha-za-persona-non-grata-ulicheniya-za-shpionin-ruski-diplomat.html", "text": "е обявен за персона нон грата, съобщиха от Министерството на външните работи. Причината е, че дипломатът не е напуснал България, както беше съобщено в понеделник.От МВнР уточниха, че от българска страна е отправено устно искане руските институции да отзоват своя служител в рамките на 72 часа.Днес на дипломата му е била връчена нота, че не е желан у нас и има 24 ч. да напусне България.Припомняме, че за случая се разбра вчера, когато от прокуратурата съобщиха, че  от почти една година. Засега името на дипломата не е обявено официално.Припомняме, че председателят на движение \"Русофили\"  в полза на чужда държава в аферата, която бе разкрита от прокуратурата през август месец. Освен Малинов други обвиняеми няма, но по разследването бе разпитан и бившият главен редактор на опозиционния  и други лица от движението. Освен това на двама руснаци бе наложена забрана за влизане в страната - на  и на бившия председател на Руския институт за стратегически .", "date": "2019.10.29", "title": "Обявиха за персона нон грата уличения за шпионин руски дипломат"}
{"url": "https://news.bg/regions/vik-shumen-uspokoyava-nyama-da-spira-vodata-vapreki-neplatenite-dalgove.html", "text": "Няма да бъде спряно водоподаването за Шумен, Търговище и Велики Преслав след 5 ноември заради неплатени задължения към електроразпределителното дружество. Това съобщи за БНР директорът на ВиК - Шумен инж. Илиян Илиев.Според него темата се използва пропагандно около изборите. Ръководителят на водното дружество бе категоричен, че нямам как подобно нещо да се случи.\"Записано е в Конституцията, че едно от нещата, които държавата трябва да осигури на всеки жив човек, е вода. И няма жива сила, която да спре водата и достъпа на всеки гражданин до нея\", отсече той.Илиев обясни, че на 5 ноември просто дружеството ще използва друг доставчик.Той обеща, че ВиК - Шумен ще изплати досегашните си задължения независимо от настоящото си лошо състояние, за да може да излезе на свободния пазар за електроенергия.По думи на Илиев цената на водата няма да бъде намалена, но няма да бъде и увеличена от догодина, както предвижда бизнес планът на дружеството.", "date": "2019.10.29", "title": "ВиК - Шумен успокоява: няма да спира водата въпреки неплатените дългове"}
{"url": "https://news.bg/world/shefat-na-boing-prizna-che-kompaniyata-e-dopusnala-greshki-s-737-max.html", "text": "Изпълнителният директор на \"Боинг\" Денис Мюлънбърг ще признае днес, че производителят на самолети е направил грешки. Той ще обещае, че повече няма да се случат инциденти като двете катастрофи с пътнически самолети 737 Max, при които загинаха 346 души, пише \"Гардиън\".Той ще се яви на изслушване в Конгреса на годишнината от катастрофата на пътнически самолет на Lion Air в Индонезия, при която загинаха 189 души. През март компанията приземи всички самолети 737 Max в света след катастрофата на пътнически самолет на Ethiopian Airlines, при която загинаха 157 души.Според писмени показания Мюлънбърг ще каже пред сенатска комисия: \"Ние се научихме и продължаваме да се учим от тези инциденти, Господин Председател. Знаем, че направихме грешки и че някои неща се объркаха\".Мюлънбърг ще разкрие, че компанията е направила някои подобрения на 737 Max, \"които ще гарантират, че инцидентите като тези повече никога няма да се случат\". \"Ние също знаем, че можем и трябва да се справяме по-добре\", ще подчертае той.Мюлънбърг, който по-рано този месец беше отстранен от поста председател на борда на компанията, също ще даде показания пред Комисията по транспорт и инфраструктура към Камарата на представителите в сряда.Приземяването на самолетите 737 Max принуди американски компании да отменят полетите с този модел до януари и февруари. Също така засегна европейски превозвачи като Ryanair, който отмени 30 000 полета и ще обслужва 5 милиона пътници по-малко от планираното през 2020 г. Федералното управление за авиация на САЩ (FAA) не се очаква да одобри използването на 737 Max най-рано до декември.\"Когато 737 Max се върне, ще бъде един от най-безопасните самолети, които някога са летели\", ще увери Мюлънбърг.Припомняме, самолет 737 Max на Етиопските авиолинии . Всички 157 души на борда загинаха. Това беше втората катастрофа с новия самолет 737 Max за по-малко от пет месеца, което принуди .Първата катастрофа с, когато самолет на Lion Air катастрофира в Яванско море. Загинаха всички 189 души на борда.В момента са приземени 387 самолета 737 Max.", "date": "2019.10.29", "title": "Шефът на “Боинг” призна, че компанията е допуснала грешки с 737 Max"}
{"url": "https://news.bg/int-politics/top-ekspert-na-sasht-po-ukrayna-bil-kambanata-za-razgovora-tramp-zelenski.html", "text": "Най-големият експерт по Украйна в Съвета за национална сигурност на САЩ планира да каже пред Конгреса по-късно днес, че телефонният  Володимир Зеленски, го е накарал да бие вътрешна тревога за подозирано подриване на външната политика на САЩ от страна на Белия дом, съобщават американските медии.Очакваните свидетелски показания пред разследващите в Конгреса от Александър Виндман, подполковник от армията, който е бил удостоен с военни почести, след като е бил ранен от крайпътна бомба в Ирак, може да има сериозна тежест при  срещу Тръмп.Планираното начално свидетелство на Виндман, описващо това, което той е сметнал за шокиращо отклонение от политиката на САЩ към Украйна, беше публикувано снощи американско време от CNN.Откъсите от свидетелските показания разкриват, че Виндман, който е планирал да даде показания в нарушение на заповедта на Белия дом за мълчание, е бил готов да потвърди предходните, изобличаващи показания, че администрацията на Тръмп е организирала кампания за натиск върху Украйна да започне разследване срещу Джо Байдън в замяна на военна помощ и евентуално посещение на Зеленски в Белия дом.\"Не смятах, че е правилно да се изисква чуждестранно правителство да разследва американски гражданин, като бях притеснен от последиците за подкрепата към Украйна от страна на правителството на САЩ\", изтъква в показанията си Виндман, допълвайки: \"Осъзнах, че ако Украйна проведе разследване на Байдънови и Burisma, това вероятно ще бъде тълкувано като партизанска игра, която безспорно би довела до това, че Украйна ще загуби двупартийната подкрепа, която досега получаваше.\"Burisma е газова компания, в чието управително тяло Хънтър Байдън, синът на бившия американски вицепрезидент, е бил в продължение на пет години. за установяване на отношения тип quid pro quo (услуга за услуга) с Украйна, но срещу увеличаващите се доказателства за противното защитниците на Тръмп се аргументираха, че поведението на президента не е причина чак за импийчмънт (отстраняване от длъжност).Виндман, който е украинско-американски имигрант и настоящ директор по европейските въпроси в Съвета за национална сигурност, планира да посочи в показанията си, че е бил тревога в съвета за сенчестата политика на САЩ спрямо Украйна. Встъпителното му изложение подсказва, че той може да е бил един от източниците на Белия дом за , който даде старт на разследването за импийчмънт на Тръмп.\"Всичко това би подкопало националната сигурност на САЩ\", ще каже Виндман за разговора на Тръмп със Зеленски на 25 юли.В изявлението на Виндман се допълва: \"Аз съм патриот и за мен е свещен дълг и чест да издигам и защитавам страната ни, независимо от партията или политиката. Изразих някои притеснения сред служители, работещи за националната сигурност в съответствие с десетилетния си опит и обучение, чувство за дълг и задължение да действам в рамките на командната верига.\"В съответствие с предишните показания на настоящи и бивши официални лица, включително  и , Виндман планира да даде показания, че е притеснен за ролята на личния адвокат на президента Руди Джулиани, който също е замесен в непрозрачни интереси в Украйна, която е играл в изработването на политиката на САЩ към Украйна.", "date": "2019.10.29", "title": "Топ експерт на САЩ по Украйна бил камбаната за разговора Тръмп-Зеленски"}
{"url": "https://news.bg/int-politics/sasht-prashtat-b52-stratofortress-v-gartsiya-i-kipar.html", "text": "Засиленото стратегическо сътрудничество между Вашингтон и Атина се предвижда да направи една крачка напред, тъй като два бомбардировач B-52 Stratofortress, ще прелетят над Гърция и Кипър като част от военно учение, съобщава \"Грийк рипортър\".\"Летящите крепости\", както са известни, ще летят над Гърция и през Егейско море, продължавайки към Кипър, където ще извършват надзорни полети над въздушното пространство на Република Кипър.Американските бомбардировачи ще пристигнат в Гърция от базата Феърфорд в Англия.Според съобщения в медиите, те ще бъдат придружени от изтребители F-16 от Гърция и заедно ще проведат серия от учения, включително виртуални бомбардировки на вражески цели и сценарии за защита като част от операция.Очаква се маршрутът да е в регионите за полетна информация на Атина и Никозия.Учението е поискано от Вашингтон преди няколко дни. Американците искат и от гръцкото министерство на отбраната да включи гръцките самолети F-16, които да придружават американските бомбардировачи в техните учения.Гръцки анализатори предполагат, че американската инициатива да представи \"запазената си марка\" за военна мощ над Гърция и Кипър, не само показва отличното и засилено ниво на гръко-американските отношения, но също така изпраща ясно послание до всички, които искат да подкопават правата на Атина и Никозия в региона.B-52 Stratofortresses се използват от американската армия от 50-те години на миналия век и се очаква да е военна служба до 2044 г. чрез непрекъсната техническа поддръжка и подобрения, осигурени от корпорацията Boeing.Освен за военни операции, САЩ традиционно използват тези самолети като индикатор за интереса си към даден регион.Известно е, че те ги прелитат над области, които имат особено стратегическо значение за интересите на Вашингтон.Миналата седмица, , когато е наближил границата на Русия в Черно море.", "date": "2019.10.29", "title": "САЩ пращат B52 Stratofortress в Гърция и Кипър"}
{"url": "https://news.bg/int-politics/chetiri-koraba-na-nato-vlyazoha-v-pristanishte-odesa.html", "text": "Група от четири кораба на НАТО пристигна в Одеса. Това съобщиха във вторник от Министерството на отбраната на Украйна, цитирани от ТАСС.\"Миночистачи от четири страни от алианса, акостираха в пристанището на морския пункт в Одеса: испанският ESPS Sella, румънският Ros Lupu Dinescu, българският BGS Shkval и италианският ITS Numana\", се казва в съобщението.Корабите ще бъдат в пристанище Одеса до седмица. Целта им в украинското военно ведомство не се уточнява.Част от въздушното и морското пространство на Черно море край бреговете на Херсонска област ще бъде затворено от 31 октомври до 4 ноември във връзка със стрелбата със зенитни ракетни системи, съобщава командването на ВВС на въоръжените сили на Украйна.\"От 31 октомври до 4 ноември 2019 г. в Държавната изпитателна площадка\" Ягорлик \"на въоръжените сили на Украйна ще се проведат тактически учения с реална стрелба с подразделения Бук-M1, С-300ПT и изпитания за контрол на ракетите в системи С-300ПT, С-300ПС, С-300В1 и ... тестове на ракетния комплекс С-125-2Д1\", се казва в съобщението.Украинските военни отбелязват, че са издали подходящо предупреждение за опасност във връзка със затварянето на въздушно и морско пространство в района на провеждането на боен огън от системите.", "date": "2019.10.29", "title": "Четири кораба на НАТО влязоха в пристанище Одеса"}
{"url": "https://news.bg/regions/sblasak-mezhdu-kola-i-bus-vze-zhertva-kray-svishtov.html", "text": "Шофьор загина при сблъсък на кола и микробус, съобщават отТежкият инцидент е станал около 12.56 часа на пътя между Свищов и село Царевец.Жертвата е водачът на лекия автомобил.На мястото има екипи на полицията и Спешна помощ.", "date": "2019.10.29", "title": "Сблъсък между кола и бус взе жертва край Свищов"}
{"url": "https://news.bg/politics/korneliya-ninova-zove-kam-obedinenie.html", "text": "Цялата държавна машина била изправена срещу кандидатите на левицата. Това смята лидерът на червените Корнелия Нинова. Стигна се до куриоза да се конфискуват баници, подчерта тя.Към кандидатите от левицата тя се обърна с похвалата: Страхотен национален отбор сме!Лидерът на БСП Корнелия Нинова поздрави всички българи, които са гласували на изборите. Тя благодари на кандидати за силната и усмихната кампания. Никога не се крием, коментираме резултати, а не хипотези, заяви социалистката. Корнелия Нинова не вижда вина в дистанцирането на Мая Манолова от партията.34 общини печели БСП на първи тур. Партията участва на 72 балотажа, отчетено на брифинг в централата на партията. БСП увеличава гласовете си спрямо 2015 с около 100 000 гласа за кметове. С 45-50 000 гласа е ръстът за общински съветници. Запазваме червените общини досега, отчете Корнелия Нинова. В 10 общини партията няма общинари, основно това са смесени райони.15% са невалидните бюлетини, което е около 400 000 души. Решението на това е машинното гласуване, смята лидерът на левите.Оценката й е, че БСП се завръща в местната власт. По думите й увеличава се подкрепата за столетната партия, а в някои по традиция червени общини ГЕРБ е чак трета политическа сила.Емблемата на тези избори, според нея, са гладът и страхът. Тя цитира изявления на избиратели, които са обяснили пред медии защо са продали гласа си. Бедност, страх и репресия - срещу това трябва да се борим в България, категорична бе Нинова.Българи обединявайте се, не позволявайте да ви нахъсват и настройват един срещу друг, призова тя българите. Бойко Борисов със зачервено лице обявил безапелационната си победа срещу левите, по мнението й.ГЕРБ губели общински съветници в много общини. Безапелационно БСП расте, категорична е Нинова и изтъкна, че социалистите гледат напред към промяната.За втори път лидерът на БСП призова българите да се обединят.Състезанието за БСП продължава. Мобилизираме се и отиваме на балотаж.Иначе лидерът на БСП чула абсурди в коментарите на резултата. Ще видим в неделя, закани се Нинова.", "date": "2019.10.29", "title": "Корнелия Нинова зове към обединение"}
{"url": "https://news.bg/world/fon-der-layen-podkrepi-nominatsiite-na-frantsiya-i-ungariya-iska-barzi-deystviya-ot-rumaniya.html", "text": "Новоизбраният председател на Европейската комисия Урусла фон дер Лайен официално номинира за членове на следващия състав на Комисията френския  и унгарския , съобщава \"Политико\".Урусла фон дер Лайен също засили натиска върху Румъния да излезе с нова кандидатура за еврокомисар.Париж, Будапеща и Букурещ трябва да представят нови номинации, след като Европейският парламент отхвърли първия им избор. Това от своя страна забави началото на мандата на Комисията на Лайен, която трябваше да встъпи в длъжност от 1 ноември.Интервютата с новите кандидати на Франция и Унгария се проведоха в понеделник вечерта. Лайен изпрати писмо на Съвета на ЕС, че официално ги номинира за еврокомисари, обяви говорител на Европейската комисия.Сега двамата кандидати трябва да бъдат потвърдени от Европейския парламент на изслушвания. Те ще бъдат изслушани от най-малко една комисия, а правната комисия към европарламента ще разгледа финансовите им дела.Франция издигна генералния директор на компанията Atos за кандидат за еврокомисар за вътрешния пазар, промишлеността и предприемачеството. Тиери Бретон като цяло е непозната фигура в Брюксел. Но около номинацията му възникнаха въпросителни, свързани с конфликт на интереси, тъй като е шеф на Atos, в която има акции за 34 милиона евро.Вархели е посланикът на Унгария в ЕС. Дипломати и унгарски представители описаха Вархели като изключително интелигентен и изключително запознат с делата на ЕС. Но някои бивши унгарски представители се оплакват от грубия лидерски стил на Вархели, като понякога крещи, вика и заплашва служители.Унгарският кандидат се очаква да поеме ресор политиката на съседство и разширяването на ЕС.Румъния трябва да номинира еврокомисар, приемлив за Фон дер Лайен, след като правната комисия на Европейския парламент . Тя трябваше да поеме транспорта.Впоследствие румънците , но Фон дер Лайен не го потвърди.Фон дер Лайен и екипът й призоваха Румъния бързо да излезе с нова кандидатура.", "date": "2019.10.29", "title": "Фон дер Лайен подкрепи номинациите на Франция и Унгария, иска бързи действия от Румъния"}
{"url": "https://news.bg/world/tramp-i-si-dzinpin-sklyuchvat-vremenno-targovsko-sporazumenie-na-17-noemvri.html", "text": "Президентът на САЩ Доналд Тръмп и китайският му колега Си Дзинпин ще подпишат временно търговско споразумение между двете държави на 17 ноември в Чили, съобщава вестник South China Morning Post, позовавайки се на източник, запознат с преговорите.Двамата ще подпишат търговско примирие веднага след форума Азиатско-тихоокеанско икономическо сътрудничество, \"ако всичко мине гладко\", поясни източникът.Търговските екипи на двете страни финализират споразумението, докато президентът Тръмп обяви по-рано, че сделката може да бъде подписана \"преди планираното\".В средата на октомври , което би могло да доведе до примирие в търговската война и да послужи за основа на по-широка сделка, която президентите Доналд Тръмп и Си Дзинпин да подпишат по-късно тази година.", "date": "2019.10.29", "title": "Тръмп и Си Дзинпин сключват временно търговско споразумение на 17 ноември?"}
{"url": "https://news.bg/crime/davat-na-sad-kradetsa-na-lotariyni-bileti-za-nad-90-000-lv.html", "text": "Дават на съд плевенчанина, открадналСрещу него е повдигнато обвинение за това, че на 17 януари тази година при условията на опасен рецидив е откраднал 742 билета с изплатена печалба на \"Националната лотария\" 18 282 неизползвани билета на обща стойност 91 614 лева.Обвиняемият е многократно осъждан за тежки умишлени престъпления. След като излязъл от затвора на 11 октомври 2018г., решил да извърши кражба на лотарийни билети. За целта се опитал да привлече свой познат за съучастник, но той му отказал. Тогава обвиняемият решил сам да извърши кражбата и след полунощ във въпросния ден отишъл до набелязания офис, отрязал метална решетка на прозорчето на офиса и я демонтирал. През прозорчето успял да влезе в помещение и да облепи датчика на охранителната система. Скрил се и изчакал пристигането на служителите на СОТ, които не забелязали нищо необичайно и си тръгнали. След като охранителите се оттеглили, обвиняемият необезпокояван откраднал лотарийните билети.В края на месеца решил да започне да проверява и осребрява печалбата от отнетите билети. За да не предизвика подозрение, помолил свой познат върши това вместо него.Сред печелившите билети имало и такъв за сумата от 5 000 лв. Тогава обвиняемият помолил своя познат да се яви в телевизионното предаване, за да получи сумата.През март той отново се свързал със същия мъж, предал му още билети и му заявил да ги осребрява само в определени бензиностанции, тъй като билетите били изтъркани и печалбата за тях вече била получена.Същият месец на бензиностанция в София неговият познат бил задържан за това, че осребрява билети с изплатена печалба.Предстои делото да бъде насрочено за разглеждане от съда. За престъплението мъжът може да получи от 10 до 20 години затвор.", "date": "2019.10.29", "title": "Дават на съд крадеца на лотарийни билети за над 90 000 лв."}
{"url": "https://news.bg/int-politics/netanyahu-iska-da-prehvarli-sredstva-ot-grazhdanski-kam-voenni-razhodi.html", "text": "Израелският премиер Бенямин Нетаняху планира да прехвърли средствата, определени за граждански цели, за военни разходи, за да отговори на всякакви заплахи от Иран, заяви правителствен служител, цитиран от \"Ройтерс\".Нетаняху не уточнява размера на средствата, но трябва да бъдат преместени \"сега\".\"Докато не бъде приет бюджет 2020 г., не могат да се правят промени в разходите. Бъдещите бюджети ще трябва да вземат предвид придвижването на средствата\", заяви официалният представител.Все още не е ясно дали Нетаняху или неговият политически съперник Бени Ганц ще съставят ново правителство или ще е необходимо ново гласуване след неубедителните избори през април и миналия месец.\"За да бъдем военно силни, сега трябва да прехвърлим пари от цивилните дейности към военните дейности\", допълва Нетаняху.\"Що се отнася до гражданските разходи в много голяма степен неговите ръце са вързани\", заяви главният икономист на лидера, по капиталови пазари, Джонатан Кац.\"Звучи като страхотен лозунг, но това, което е по-реалистично в тълкуването на изявлението му, е, че разходите за отбрана ще растат по-бързо от гражданските.\"Той каза, че около 80% от гражданските разходи са заплати в публичния сектор и те няма да бъдат пипани. Вместо това инфраструктурни проекти могат да бъдат забавени, докато субсидиите за след училищни грижи за малки деца могат да бъдат спрени, заедно с повишаване на данъците.Намаляването на гражданските разходи може да навреди на растежа, тъй като при 30% от икономическата продукция Израел е на второ място по такива разходи извън страните от ОИСР.Банката на Израел посочва, че при толкова ниски граждански разходи \"правителството е трудно да разпредели ресурси за политически мерки, които ще укрепят дългосрочния икономически растеж\".", "date": "2019.10.29", "title": "Нетаняху иска да прехвърли средства от граждански към военни разходи"}
{"url": "https://news.bg/world/dauning-striyt-logistichno-e-nevazmozhno-izborite-da-sa-na-9-dekemvri.html", "text": "Логистично е невъзможно провеждането на предсрочни парламентарни избори на 9 декември, обяви говорител на британското правителство, цитиран от местни медии.Либералните демократи и Шотландската национална партия искат изборите да се проведат на 9 декември.Говорителят подчерта, че Джонсън е заявил пред кабинета, че изборите трябва да прекратят \"парализата\" и да осъществят Брекзит. Правителството планира да придвижи на второ четене законопроекта за предсрочни избори, който е подкрепян от целия кабинет, добави представителят и увери, че правителството не възнамерява да намалява долната възрастова граница, както поискаха лейбъристите, защото ще причини \"административен хаос\", ако почти 3 милиона британски граждани получат право на глас.В понеделник Джонсън обяви, че ще, след като парламентът отхвърли предложението му за избори според процедурата към Fixed-term Parliaments Act, при която беше необходимата подкрепа на 2/3 от депутатите. Но източници заявиха, че правителството е склонно да премести датата на изборите на 10 или 11 декември.Говорителят на британското правителство подчерта, че ако бъде решено изборите да се проведат на 9 декември, парламентът ще трябва да бъде разпуснат от този петък, за да се осигурят необходимите 25 работни дни между разпускането на парламента и изборите. Според представителя това ще затрудни ситуацията с приемането на законопроекта за изборите и отделен проектозакон за бюджети за парламента на Северна Ирландия, които трябва да бъдат прокарани в двете камари на британския парламент и да бъдат подписани от кралицата навреме. Освен това, по думите на говорителя, 9 декември е понеделник, което означава, че подготовката ще е през уикенда, а това ще е трудно и скъпо логистично.По-рано днес ", "date": "2019.10.29", "title": "„Даунинг стрийт”: Логистично е невъзможно изборите да са на 9 декември"}
{"url": "https://news.bg/crime/dve-detsa-se-lekuvat-vav-varna-sled-kato-bratcheto-im-pochina.html", "text": "Две момичета от едно семейство на 11 г. и 7 г. са приети УМБАЛ \"Св. Марина\" - Варна. Те са от едно семейство и са в родствена връзка с починалото в Кардам момче.Децата се приети с остри симптоми на повръщане, коремна болка и неразположение. Голямото момиче е в много тежко състояние със засягане на сърдечния мускул и с опасност за живота. Лекарите провеждат интензивни диагностични, реанимационни и лечебни действия.От Апелативната прокуратура във Варна съобщиха за news.bg, че останалите 5 деца от семейство ще бъдат изведени от семейството за наблюдение от социалните. Те ще бъдат настанени в лечебни заведения, като все още не е ясно дали ще бъдат в Добрич или Варна. Припомняме, че вчера в Кардам почина 9-годишно момче със същите симптоми. Медицинските лица заподозряха хранително натравяне.В районната прокуратура в Генерал Тошево е започнато разследване за установяване на причините и обстоятелствата, от село Кардам, съобщават от обвинението.От прокуратурата съобщават, че състоянието на 11-годишното момиченце се подобрява, след като е било прието в критично състояние първо в добричко лечебно заведение, а впоследствие транспортирано до Варна.В къщата в село Кардам, където е починало деветгодишното дете, се отглеждат общо 6 деца на възраст от 4 до 13 години. Основно грижи за отглеждане на децата полагали техните баба и дядо - на 63 и на 53 години. Те вече са разпитани. Извършени са и два огледа в къщата. Установено е, че условията за живот в нея не са особено благоприятни за отглеждане на шест деца.Починалото момченце и още две от децата в многодетното семейство са ученици в основно училище в Генерал Тошево.Районната прокуратура е разпоредила проверка на храната, която са консумирали децата и техните баба и дядо, и на търговския обект, където са купували хранителните продукти. Ще бъде проверен и училищният стол в училището, където са учили починалото момченце, сестричката му и още едно от децата. Проверката на храните в училищния стол е възложена на областната дирекция по безопасност на храните в Добрич.Социалните ще наблюдават останалите деца от многодетното семейство.Назначение са токсикологични експертизи. Изследват се проби, взети при аутопсията на деветгодишното момче. При нея не са установени видими причини или увреждания на вътрешните органи на детето, които да са причинили смъртта му.Действията по разследването продължават.", "date": "2019.10.29", "title": "Две деца се лекуват във Варна, след като братчето им почина"}
{"url": "https://news.bg/society/balgarite-vyarvat-poveche-na-lekarite-otkolkoto-na-polititsite.html", "text": "53% от българите не са удовлетворени от здравното обслужване у нас. Близо 40% са доволните. Това показва социологическо проучване, проведено сред 1006 респонденти в периода 11-18 октомври 2019.Данните бяха представени на националната конференция \"Заедно за повече здраве\". Оказва се ,че хората имат високо доверие в медицинските специалисти-във фармацевтите -73%,в лекарите -64%, в професионалистите по здравни грижи -65%.На 42% от анкетираните не им се е налагало да доплащат за медицинска помощ, 50% от запитаните са доплащали. Около 86% от участниците са на мнение, че държавата трябва да отделя повече средства за здравеопазване.Близо 96% са на мнение, че парите за здравеопазване трябва да се харчат по-ефективно. 38% искат средствата за здрав да отидат за подобряване на материалната база с болниците. Според 54% от запитаните българските пациенти нямат добър достъп до съвременни лекарства.Проучването показва, че българите повече вярват на медиците, отколкото на политиците. Лекарите, сестрите имат по-висок рейтинг, отколкото който и да е политик в България.Вицепремиерът Томислав Дончев акцентира върху негативните стереотипи в здравеопазването. Ако се сравни ситуацията отпреди 10 години има удвоени ръст на средствата за сектора. Не се сравняваме със себе си, а със старите и богати страни членки, изтъкна той. Имаме нужда освен от политически и от обществен дебат, смята Дончев. Има нови предизвикателства, за които трябва да се подготвят специалистите и хората- застаряването и иновациите.Вицепремиерът иска повишаване на авторитета на всички в системата. Един от всеки трима българи ще е на възраст над 65 години през 2050, сочи прогноза. Продължителността на живота у нас се е увеличила, но все пак сме в дъното в сравнение с ЕС.Българският мъж късно отива на лекар, затова и силният пол е с по-ниска продължителност на живота спрямо жените.Заместник-министър на здравеопазването Бойко Пенков изтъкна наличието на успехи в здравеопазването. Държавата приоритизира майчиното и детско здравеопазване, изтъкна той. Намалява детската и пренатална смъртност, похвали се Пенков. Продължителността на живот се удължава през инвестиции, по думите му. Над 5 милиарда са разходите за здраве тази година. През 2022 разходите ще са над 6 милиарда лева.500 милиона лева повече ще има за здраве догодина, стана ясно още от думите на заместник-министърът Бойко Пенков. Обновява се автопарка на спешната помощ, обновяват се спешните отделения на болниците. Повече пари за майчино и детско здраве ще има. Инвестираме в човешките ресурси, каза доктор Пенков.Хората трябва да са сигурни, че попадат в добри ръце, по думите му. Председателят на БЛС доктор Иван Маджаров посочи, че все по-малко лекари напускат страната. Повечето напускат за временна работа в чужбина и после се връщат в страната.", "date": "2019.10.29", "title": "Българите вярват повече на лекарите, отколкото на политиците"}
{"url": "https://news.bg/int-politics/siriyskite-kyurdi-vnedrili-shpionin-otkradnal-dolnite-gashti-na-bagdadi-za-dnk-test.html", "text": "Сирийските кюрди обявиха, че са успели да внедрят шпионин в обкръжението на Абу Бакр ал Багдади, който е откраднал два чифта долни гащи на главатаря на терористичната групировка ДАЕШ (\"Ислямска държава\"), за да докажат самоличността му и след това са помогнали за насочването на американските войници в сирийското му скривалище, пише \"Гардиън\".Сирийските демократични сили (СДС), водещ елемент в които са сирийските кюрди, твърдят, че са изиграли ключова роля в проследяването на Багдади до укритие в Северна Сирия, където той е планирал бягството си през намиращата се в близост граница в Турция.Президентът на САЩ Доналд Тръмп омаловажи ролята на СДС, които се сражаваха заедно с американски сили срещу ДАЕШ, но  по-рано този месец, като нареди на американските войски да се оттеглят преди  срещу сирийските кюрди.\"От 15 май работим заедно с ЦРУ, за да проследим Багдади и да го наблюдаваме изкъсо\", заяви в \"Туитър\" Полат Кан, високопоставен член на СДС, като допълни: \"Един от нашите източници успя да стигне до къщата, където се е криел Багдади. Багдади сменяше местоживеенето си много често. Той беше на път да се премести на ново място в Джераблус (на границата с Турция).\"Той продължи: \"Нашият собствен източник, който успя да се добере до Багдади, донесе бельото на Ал Багдади, за да се проведе ДНК тест и да се уверим (100%), че въпросният човек е самият Багдади.\"Тръмп си приписа заслугата за оркестрирането на операцията, довела до смъртта на Багдади, но според версията на СДС изтеглянето на американските сили е довело до отлагане на операцията.\"Преди повече от месец беше взето решението за ликвидиране на Багдади. Оттеглянето на САЩ и турската инвазия обаче ни накараха да прекратим нашите специални операции, включително преследването на Багдади. Турската инвазия предизвика забавяне на операцията\", изтъкна Полат Кан.\"Нашият разузнавателен източник участваше в изпращането на координати, насочваше парашутния десант, участваше в и правеше операцията успешна до последния момент\", допълни тойВ интервю за американски медии в понеделник командирът на СДС ген. Мазлум Абди също спомена шпионин на СДС в обкръжението на Багдади.Попитан за ролята на СДС в операцията в провинция Идлиб късно вечерта в събота, председателят на съвместните началник щабове на САЩ ген. Марк Мили даде внимателно формулиран отговор, като заяви, че \"няма да коментира какво може или може да не се е случило със СДС\", но подчерта, че въздушната операция и изпратените в скривалището войници са били изключително американски спецчасти.Мазлум каза пред NBC, че агентът на СДС е бил в скривалището на Багдади при нападението, и че е бил съветник по сигурността на главатаря на ДАЕШ и предателството му било мотивирано от отмъщение.", "date": "2019.10.29", "title": "Сирийските кюрди внедрили шпионин, откраднал долните гащи на Багдади за ДНК тест"}
{"url": "https://news.bg/politics/otlichiha-borisov-s-nagradata-fakla-na-svobodata.html", "text": "Министър-председателят Бойко Борисов беше отличен със специалната награда \"Факла на свободата\" на Националната коалиция в подкрепа на евразийското еврейство - американска неправителствена организация за подпомагане на евреите и еврейските общности в Източна Европа и Евразия.Българският премиер е първият чуждестранен лидер, удостоен с отличието, което до момента е било присъждано единствено на американски граждани с особено големи заслуги и лидерски качества в областта на международните отношения и правата на човека.От създаването си през 1991 г. до момента наградата е връчвана на представители на Конгреса и Сената на САЩ, на посланици и американски общественици за цялостния им принос и за заслуги в областта на предотвратяването и борбата с антисемитизма.Министър-председателят получи наградата от председателя на Националната коалиция в подкрепа на евразийското еврейство Даниел Рубин.Той изтъкна, че България работи активно с българската и световната еврейска общност и припомни за спасяването на близо 50 000 евреи, живеещи у нас през Втората световна война.Борисов посочи и че по повод Националния ден на спасението на българските евреи и почитане паметта на жертвите на Холокоста на 10 март тази година Столичната община и Организацията на евреите в България \"Шалом\" са организирали шествие под надслов \"Заедно за България, заедно за Европа\", към което са се присъединили високопоставени лидери на Световния еврейски конгрес, както и председателят на българското Народно събрание и министърът на външните работи.Чрез шествието българското общество показа непримиримост към нетолерантността и речта на омразата, към ксенофобията и всички форми на расизъм, заяви премиерът и подчерта, че българският народ винаги се е противопоставял на опитите за антисемитски прояви.На срещата присъстваха и посланикът на САЩ у нас Херо Мустафа и посланикът на Израел Йорам Елрон.Борисов заяви, че българското правителство работи за надграждане на стратегическото партньорство със САЩ и за постигане на конкретни резултати в ключови области, като сигурността и отбраната, контратероризмът, енергийната сигурност, правоприлагането, образованието и връзките между народите. По негови думи основната цел за засилване на двустранното икономическо сътрудничество е привличането на нови преки американски инвестиции.Премиерът посочи и че България отдава голямо значение на отношенията си с Израел.Награди като днешната потвърждават, че както в миналото, така и в бъдещето оставаме силно свързани, за да посрещаме по-лесно световните предизвикателства, заяви той, допълвайки, че отличието \"Факла на свободата\" е награда за целия български народ.", "date": "2019.10.29", "title": "Отличиха Борисов с наградата \"Факла на свободата\""}
{"url": "https://news.bg/society/remonti-ogranichavat-dvizhenieto-v-nyakoi-uchastitsi-na-am-trakiya.html", "text": "От Агенция \"Пътна инфраструктура\" съветват шофьорите да се движат с повишено внимание в някои участъци на магистрала \"Тракия\" заради ремонти.До 18 ч. шофьорите да се движат с повишено внимание по следните участъци от АМ \"Тракия\":- от км 2 до км 3 на АМ \"Тракия\" в посока Бургас движението се осъществява в една лента поради ремонтни дейности на асфалтовата настилка. Ограничава се движението в изпреварващата и втора активна лента, трафикът преминава по първа активна лента.- движението от км 41 до км 42 на АМ \"Тракия\" в посока София се осъществява в изпреварващата лента поради ремонтни дейности на асфалтовата настилка в активната лента;До 17 ч. шофьорите трябва да се движат с повишено внимание по следните участъци от АМ \"Тракия\":- преминаването при 89-ти км се осъществява в една лента в двете пътни платна поради ремонтни дейности на моста на река Елшишка;- трафикът от км 38 до км 40 и от км 43 до км 45 в посока София преминава по активната лента. Поради монтаж на мантинели в разделителната ивица е ограничено движението по изпреварващата лента;- движението от км 40 до км 41 и от км 48 до км 49 на АМ \"Тракия\" в посока София се осъществява с повишено внимание поради монтаж на мантинели в аварийната лента;Участъците са сигнализирани с пътни знаци.", "date": "2019.10.29", "title": "Ремонти ограничават движението в някои участици на АМ \"Тракия\""}
{"url": "https://news.bg/int-politics/zaev-predupredi-che-otkazat-ot-evrochlenstvo-riskuva-sdelkata-za-imeto.html", "text": "Премиерът на Северна Македония Зоран Заев предупреди, че решение да не започват преговори за присъединяване към Европейския съюз с балканската нация може да изложи на риск сделката за името, тъй като двата процеса са присъщо свързани, съобщава \"Катимерини\".Говорейки пред гръцкото издание на \"Евронюз\" в Скопие, Заев заяви, че някои основни глави от  през лятото на 2018 г., уреждащо десетилетия спор за името, са свързани с напредъка на присъединяването на страната му към ЕС. споразумението от Преспа на 25 януари, а Скопие ратифицира .\"Някои глави ще бъдат замразени, защото не могат да бъдат приложени. Ще се опитаме да ги приложим, но двете са свързани помежду си\", обяснява Заев, подчертавайки, че спорните глави се отнасят главно до вътрешното използване на новото име на страната.Заев, който свика предсрочни избори за април, след като кандидатурата на страната му за присъединяване към ЕС бе блокирана по-рано този месец, главно от Франция, каза, че приемането в блока е единственият път за страната и другите страни от Западните Балкани.\"Нямаме алтернатива. Няма други оферти, които биха могли да послужат като алтернатива. Възможно е други предложения да не ни дават демокрация, върховенство на закона и свободи. Ако светлината на звездите на знамето на Европейския съюз угасне, тук ще имаме тъмнина. И може да се изгубим в този мрак\", обяснява Заев.\"Ако на радикализацията и възраждането на национализма се даде плодородна почва, това ще нанесе много вреда на целите Балкани. И когато Балканите имат проблем и Европа има проблем\", допълва премиерът., че  за Албания и Северна Македония.Държавният секретар на САЩ Майк , по-рано Американският сенат  с гласовете на 92-ма сенатори.В същото време и .Миналата седмица , която призовава страните-членки на ЕС на следващото заседание да вземат решение за започване на преговорите за присъединяване.Датата за начало на преговорите за членство в ЕС на Македония и Албания ще бъде . Тя предстои да се проведе през май 2020 г. в Загреб в рамките на Хърватското председателство.", "date": "2019.10.29", "title": "Заев предупреди, че отказът от еврочленство рискува сделката за името"}
{"url": "https://news.bg/world/yuzhna-koreya-sravni-yaponskoto-zname-na-izgryavashtoto-slantse-sas-svastika.html", "text": "Южна Корея засили кампанията си за забрана на японското знаме на изгряващото слънце на Олимпийските игри в Токио. Това е поредният дипломатически спор между двете държави, свързан с военната им история, пише \"Гардиън\".През септември спортното министерство на Южна Корея поиска от Международния олимпийски комитет да забрани флага, възприеман от много корейци като символ на японския милитаризъм и колониалното управление. Но след като не успя да си осигури подкрепата на комитета, наскоро южнокорейски депутати приеха резолюция, с която призовават да се забрани флагът на Олимпиадата. Според депутатите флагът е като нацистка свастика.\"Флаг, който символизира война, не е подходящ за мирни Олимпийски игри. Флагът на изгряващото слънце е подобен като символ на дявола за азиатците и корейците, както свастиката беше символ на нацистите, който напомня на европейците за инвазия и ужас \", коментира през септември южнокорейски депутат от управляващата Демократическа партия.Организаторите на Олимпийските игри в Токио обявиха, че не планират да ограничат използването на флага по време на игрите, като подчертават, че е широко използван в Япония и няма никакво политическо значение.Флагът kyokujitsuki, използван от японските имперски военноморски сили при кампании в Азия и Тихия океан преди и по време на Втората световна война, съдържа червен диск и 16 лъча. Той е приет от морските сили за самоотбрана през 1954 г.Министерството на външните работи на Япония обяви, че тази седмица ще актуализира обяснението си за флага в отговор на кампанията на Южна Корея. Ведомството описва знамето като интегрална част от японската култура.", "date": "2019.10.29", "title": "Южна Корея сравни японското знаме на изгряващото слънце със свастика"}
{"url": "https://news.bg/regions/dvama-v-bolnitsa-sled-verizhna-katastrofa-kray-gorna-oryahovitsa.html", "text": "Двама пострадаха при верижна катастрофа край Горна Оряховица, съобщават от Областната дирекция на МВР във Велико Търново.Пътният инцидент е станал около 17.15 часа вчера. По първоначална информация лек автомобил \"Шкода Румстър\", шофиран от 64-годишен мъж от Лясковец, предприел заобикаляне на друга спряла кола \"Форд Фиеста\" с водач 28-годишен мъж от Велико Търново.Шкодата обаче блъснала фиестата, тя ударила друг лек автомобил \"Нисан\", управляван от 54-годишен мъж от Горна Оряховица, който се ударил в шкодата и излязъл от пътното платно.При удара са пострадали шофьорите на шкодата и нисана. Двамата са настанени за лечение във великотърновската болница без опасност за живота.Водачите са изпробвани за употреба на алкохол. Причините за инцидента се изясняват.По случая е образувано досъдебно производство.", "date": "2019.10.29", "title": "Двама в болница след верижна катастрофа край Горна Оряховица"}
{"url": "https://news.bg/politics/rezultatite-ot-mestnite-izbori-na-100-ot-tsik.html", "text": "В Благоевград се очертава оспорван балотаж между досегашния кмет Атанас Камбитов от ГЕРБ, който събра подкрепата на 25.65% от гражданите, и независимия кандидат Румен Томов, който заема втора позиция с 20.5% от гласовете.В Бургас настоящият кмет Димитър Николов от ГЕРБ печели безапелационна победа за четвърти пореден мандат, събирайки 65.83% подкрепа от гражданите.ГЕРБ остава първа сила и в Общинския съвет с 43.21%, следвана от БСП (12.15%), Средна европейска класа (9.27%) и \"Демократична България - Обединение\" (3.82%).В Общинският съвет резултатите също са изключително изравнени, като ГЕРБ заема водеща позиция с минимална преднина от 12.25%. Следват Местната коалиция \"ЕНП(ЕНП-СДС-БДО)\" с 11.39%, БСП (11.09%) и Земеделски съюз \"Ал. Стамболийски\" (8.99%).Във Варна на балотаж отиват Иван Портних от ГЕРБ и Костадин Георгиев от партия \"Възраждане\". Портних събра 49.29% - около 500 гласа не му достигнаха за победа на първия тур. Костадинов е с подкрепа от 14.3%. Трета остана Анелия Клисарова от \"БСП за България\" с 14.02%, четвърта е Стела Николова от \"Демократична България\" с 8.67%. В гласуването за общински съветници ГЕРБ събира 32.16%, \"БСП за България\" - 14.20%, партия \"Възраждане\" - 7.65%, Земеделски съюз \"Ал. Стамболийски\" - 7.29%, \"Демократична България\" - 6.75%.Във Велико Търново Даниел Панов от ГЕРБ печели трети мандат с 60.55% от гласовете. Водещата политическа сила в Общинския съвет също ще бъде ГЕРБ с 39.95%, следвана от Местната коалиция БСП за България (16.48%), Българска демократична общност (8.01%) и \"Демократична България - Обединение\" (6.81%).Във Враца кандидатът на ГЕРБ за кметския пост Калин Каменов победи на първия тур със 72.82%. С втори резултат е претендентът от \"БСП за България\" Момчил Младенов, който получи 14.10%. Сред листите за общински съветници с най-висок резултат е ГЕРБ с 40.72%, следван от \"БСП за България\" с 11.85%, местната коалиция \"Български демократичен център\" -БДЦ (АБВ, ЗС Александър Стамболийски, РДП) с 9.09%, ВМРО с 8.12%, местната коалиция \"Българи за алтернатива на страха, тоталитаризма и апатията\" (БАСТА) с 6.61%, Земеделския народен съюз с 5.99%, Демократична България с 5.50%.Ясна е и развръзката на кметската надпревара в Габрово. Там за трети път печели кандидатът на ГЕРБ Таня Христова, която събра 58.63% от гласовете на габровци.Начело в Общинския съвет отново е ГЕРБ с 49.22%. Следват Местната коалиция на БСП (19.92%), коалиция \"Ние, Гражданите\" (8.18%) и Местна коалиция ВМРО-Българско национално движение (6.66%).В Добрич битката за кметския пост ще се реши на балотаж между Йордан Йорданов от Местна коалиция ДБГ, събрал 41.22% от гласовете, и кандидата на ГЕРБ-СДС Надежда Петкова с 29.46%.В Общинския съвет води Местната коалиция ГЕРБ (СДС) с 32.77%, следвана от Местна коалиция ДБГ (28.13%), БСП (14.08%) и Местна коалиция НФСБ (5.21%).Кърджали се сдобива с кмет още на първи тур - това е досегашният градоначалник Хасан Азис от ДПС, който е подкрепен от 53.02% от гражданите.Традиционно в Общинския съвет ДПС запазва първа позиция с 54.86% от вота. Следват ГЕРБ с 25.49%, БСП с 11.32% и ДОСТ с 3.01%.В Кюстендил още на първи тур печели досегашният кмет Петър Паунов, издигнат от Местна коалиция ГЕРБ. С 11 793 гласа, или 54.96%, той си завоюва пореден мандат.Първа сила в Общинския съвет е Местна коалиция ГЕРБ с 43.82%, следвана от БСП с 21.52%, Партия на Зелените с 10.34% и Местна коалиция \"Глас народен\" с 5.45%Изключително оспорвана е битката за Ловеч, където настоящият кмет Корнелия Маринова от ГЕРБ събира почти равна подкрепа с кандидата на БСП Радина Банкова. Двете ще се срещнат на втори тур при резултати от първия съответно 28.82% и 26.3%.Сравнително изравнени са силите на ГЕРБ и БСП и в Общинския съвет, където партията на Бойко Борисов получава 25.73% от гласовете, а социалистите - 22.94%. На следващите позиции се нареждат ВМРО с 11.98% и партия \"Български социалдемократи\" с 10.68%.В Монтана кандидатът на Местна коалицията \"СДС (ГЕРБ, БНД, ВМРО-БНД и ЗНС)\" Златко Живков печели убедителна победа със 71.75% от гласовете.В Общинския съвет място намират Местна коалиция \"СДС (ГЕРБ, БНД, ВМРО-БНД и ЗНС)\" с 57.36%, Местна коалиция \"НДСВ (ДПС, НОВОТО ВРЕМЕ)\" с 18.56%, БСП с 13.26% и Местна коалиция \"ВОЛЯ\" с 3.08%.В Пазарджик настоящият кмет Тодор Попов, издигнат от Местната коалиция \"Новото време\" ще се съревновава за поста с кандидата на Местна коалиция БСП Благо Солов, като двамата събират съответно 44.72% и 18.90% от гласовете. Водеща сила в Общинския съвет е Местна коалиция \"Новото време\" (30.17%), следвана от ГЕРБ (19.71%), Местна коалиция БСП (15.26%) и Глас народен (5.11%).В Перник се очертава оспорван балотаж за кметския пост между кандидатката на ГЕРБ Вяра Церовска и избраника на \"БСП за България\" Станислав Владимиров. Церовска събра 40.98%, Владимиров - 39.61%. В гласуването за общинския съвет разликата между ГЕРБ и БСП е под два процента. ГЕРБ е с 23.12%, \"БСП за България\" с 21.37%. Следват две местни коалиции - ВМРО-БНД (ОЗ,ЗНС,ОБТ \"Български лейбъристи\") със 17.39% и Български демократичен център - БДЦ (ЗС \"Александър Стамболийски\", РДП, БСДП) с 13.50%. Пета е партия АБВ с 5.08%В Плевен ще има балотаж между настоящия кмет Георг Спартански, който се яви на изборите като независим кандидат, и Мирослав Петров от ГЕРБ. Спартански получи 36.9% от гласовете, Петров - 30.29%. В гласуването за общински съветници най-висок резултат има ГЕРБ - 21.49%. Следват \"БСП за България\" със 17.55%, местната коалиция \"Демократична България - обединение\" (СДС,БЗНС) с 15.24%, ВМРО с 9.5%, Български демократичен център - БДЦ с 8.00%.В Разград се очертава изключително оспорван балотаж, след като на първи тур досегашният кмет Денчо Бояджиев от БСП спечели 25.38% от вота, следван плътно от кандидатът на ГЕРБ Валентин Василев, който получи подкрепа от 24.36% от гласоподавателите. Разликата между двамата е едва 200 гласа.В Общинския съвет най-много места ще получи ГЕРБ (21.51%), следвана от Местна коалиция Демократична България-Обединение (18.49%), БСП (17.54%), ДПС (16.92%) и Земеделски народен съюз (10.54%).Русе със сигурност ще има нов кмет, след като досегашният градоначалник Пламен Стоилов, издигнат от ГЕРБ, не се включи в надпреварата. Кой обаче ще застане начело на града ще стане ясно след втория тур, който ще се проведе между Пенчо Милков от Местната коалиция на БСП, който до момента води с 35.16% от гласовете, и новия кандидат на ГЕРБ Диана Иванова с 25.13%.В Общинския съвет най-голяма подкрепа събира ГЕРБ (26.65%), следвана от Местната коалиция БСП за България (24.5%), Местна коалиция ВМРО-НФСБ (13.97%) и Местната коалиция на СДС (7%).В Силистра настоящият кмет Юлиян Найденов, издигнат от ГЕРБ, ще трябва да премери сили на втори тур с кандидата на Местната коалиция на БСП Момчил Неков, тъй като не успява да прескочи границата от 50%. Найденов събира 48.51% от гласовете, а Неков е подкрепен от 29.02%.В Общинския съвет начело е ГЕРБ с 32.28%. Следващите позиции са съответно за Местната коалиция на БСП (17.6%), Местна коалиция \"Алтернативата на гражданите\" (10.02%) и Социалдемократическата партия (7.35%).Втори тур ще има и в Сливен. Въпреки голямата преднина на досегашния кмет Стефан Радев от ГЕРБ (48.47%), той ще трябва да затвърди позицията си и на балотаж срещу кандидатът на БСП Кольо Милев, получил 23.33% от гласовете.В Общинския съвет разпределението е следното: ГЕРБ (35.55%), БСП (20.5%), СДС (4.79%), Местна коалиция БАСТА (4.49%).В Смолян битката за кметския пост на втори тур ще бъде между настоящия градоначалник Николай Мелемов от ГЕРБ, който получи 39.84% от вота, и кандидатът на БСП Стефан Сабрутев с 21.46%.ГЕРБ печели най-много места в Общинския съвет с 33.46%, следвана от Местна коалиция \"Новото време\" (19.40%), БСП (18.59%) и ДПС (7.55%).В Стара Загора кандидатът на ГЕРБ Живко Тодоров печели убедително с 68.63% от вота, което означава, че застава начело на града за трети пореден мандат.В Общинския съвет разпределението на първите позиции е следното: ГЕРБ (38.69%), БСП (14.06%), Земеделски народен съюз (12.21%) и \"Демократична България - Обединение\" (5.09%).Балотаж ще разреши битката за Търговище, където настоящият градоначалник Дарин Димитров от ГЕРБ успя да събере 48.43% и има скромна преднина пред кандидата на ДПС Хамди Илиязов, който получава 37.36% от гласовете.В Общинския съвет обаче позициите на ГЕРБ и ДПС са разменени. Там начело застава ДПС с 39.03%, докато ГЕРБ се нареждат втори с 35.53%. Следват ги Местната коалиция на БСП (13.21%) и коалиция \"Ние, Гражданите\".Ямбол със сигурност ще има нов кмет, след като настоящият градоначалник Георги Славов от ГЕРБ остана едва четвърти на първи тур. Битката за поста ще се разреши на балотаж между кандидата на \"Пряка демокрация\" Валентин Ревански (40.18%) и Катя Георгиева от БСП (21.54%).\"Пряка демокрация\" запазва водеща позиция и в Общинския съвет с 30.40% подкрепа, следвана от БСП (20.98%), ГЕРБ (20.38%) и Българска нова демокрация (6.19%).При 100% обработени резултати стана ясно, че в Пловдив ще има балотаж. За кметския стол ще спорят кандидатът на ГЕРБ Здравко Димитров, който е подкрепен от 36,14% от имащите право на глас и Славчо Атанасов от Местна коалиция \"НФСБ (ВМРО-БНД)\" с подкрепа от 16,15%.Разпределението в общинския съвет е следното: ГЕРБ - 30,59%, БСП-12.64%, Местна коалиция \"НФСБ (ВМРО-БНД)\"-10,12% , Съюз за Пловдив - 9,38% и Коалиция Кауза Пловдив - 9,02%.Във Видин също ще има балотаж, като разликата между двамата кандидати е минимална. В неделя за подкрепата на гражданите ще се борят Огнян Ценков от ГЕРБ, който събра 32,12% и Цветан Ценков от Местна коалиция СДС (НДСВ, Нова алтернатива, ЗНС, БЗНС, БДСР), който получи 30,41% от гласовете.В общинският съвет ГЕРБ получава 31,70%, СДС - 27,49% и БСП с 20,08%.В Хасково кандидатът на ГЕРБ Станислав Дечев беше избран за кмет на първия тур с подкрепа от 51.75%. В гласуването за листите първа сила отново е ГЕРБ с 36.24%. Следват ДПС с 18.16%, \"БСП за България\" с 13.51%, \"Демократична България\" с 8.11%. ", "date": "2019.10.29", "title": "Резултатите от местните избори на 100% от ЦИК"}
{"url": "https://news.bg/disasters/zemetresenieto-ot-6-6-udari-ostrov-mindanao.html", "text": "Земетресението с магнитуд 6,6 удари остров Минданао, хора избагяха от домове и сгради, а училищните часове в един град са преустановени за проверки на сгради. Загинали са 67-годишен строителен работник и 15-годишен студент, съобщава \"Ню Йорк Таймс\".Според Филипинския институт по вулканология и сеизмология, земетресение с магнитуд 6,4 е ударило южните Филипини, малко повече от седмица, след като силен трус разтърси района и причини смъртта на 7 души.Говорител на президента Родриго Дутерте призова хората в Минданао да не изпадат в паника.\"Молим нашите граждани да останат спокойни, но бдителни и настоятелно ги призоваваме да се въздържат от разпространяване на дезинформация, която може да причини ненужна тревога, паника и стрес за много хора\", коментира Салвадор Панело пред \"Таймс\".Кметът на Давао Сара Дутерте прекрати учебните часове, за да позволи на властите да проверяват сгради за евентуални щети след последния трус.Земетресение по-рано този месец в същия регион причини смъртта на петима души и причини щети на няколко училища и други сгради.През юли, земетресения с няколко часа разлика, удариха група от слабо населени острови в протока Лузон в северните Филипини, при което загинаха осем души.Земетресение с магнитуд 7,7 причини смъртта на близо 2000 души в северните Филипини през 1990 г.", "date": "2019.10.29", "title": "Земетресението от 6,6 удари остров Минданао"}
{"url": "https://news.bg/int-politics/protestite-v-irak-obshto-pone-250-zaginali-nay-malko-18-ubiti-prez-noshtta.html", "text": "Най-малко 18 души са били убити и 865 са били ранени през нощта, след като иракските сили за сигурност са открили огън с бойни патрони по протестиращите в свещения за шиитите град Кербала, съобщиха източници от силите за сигурност, както и медицински източници, цитирани от \"Ройтерс\".Трима протестиращи са загинали в южния град Насирия от рани, получени от предишни протести, уточниха медицински източници. Според различни съобщения в социалните мрежи още около двайсет души са били убити през нощта в понеделник.Иракчани излязоха по улиците за четвърти ден в понеделник във втора вълна от протести срещу правителството на премиера Адел Абдул Махди и политическия елит, за когото казват, че е корумпиран и откъснат от хората и техните проблеми.Общият брой на жертвите след началото на размириците на 1 октомври вече е най-малко 250 души.Размириците, подклаждани от недоволство от икономическите затруднения и масовата корупция, нарушиха близо две години относителна стабилност в Ирак, който от 2003 до 2017 г. претърпя чужда окупация, гражданска война и настъпление на терористите от ДАЕШ (\"Ислямска държава\").Силите за сигурност са използвали сълзотворен газ срещу ученици и студенти вчера, които не са се подчинили на предупреждение от премиера Адел Абдул Махди и са се присъединиха към хиляди в Багдад, протестиращи срещу неговото правителство.Войници са били видени да бият гимназисти с палки в два района на Багдад. В изявление на военното министерство инцидентът беше осъден и се уверяваше, че тези войници не представлявали иракската армия като цяло. Не се казваше дали те ще бъдат наказани.Популисткият шиитски духовник Моктада ал Садр, който подкрепя най-големия парламентарен блок и помогна за издигане на власт на крехкото коалиционно правителство на Абдул Махди, призова вчера за предсрочни избори, след като в столицата Багдад беше обявен полицейски час.", "date": "2019.10.29", "title": "Протестите в Ирак: Общо поне 250 загинали, най-малко 18 убити през нощта"}
{"url": "https://news.bg/int-politics/belgiya-otlozhi-ekstraditsiyata-na-puchdemon-ispaniya-e-vazmutena.html", "text": "Съдът в Белгия отложи за 16 декември решението за европейската заповед за екстрадиция на Карлес Пучдемон в Испания, съобщава \"Ел Паис\".Магистратите уважиха искането на каталунския лидер да получи повече време, за да подготви защитата си.По-рано днес белгийската прокуратура официално внесе искане за предаването му на Испания по обвинения в размирици и разхищаване на публични средства.Решението, подкрепено от защитата, е вследствие на Това обаче не означава, че белгийският съд ще подкрепи връщането на Пучдемон в Испания. Всъщност още през 2017 г. Белгия поиска екстрадирането на каталунския лидер и на още четирима бивши съветници. Миналата година същото стори и германската прокуратура, но искането така и не беше изпълнено.От Испания заявиха, че не разбират защо Белгия не им предава \"бегълците от испанското правосъдие\". От правителството посочиха, че \"ще вземат решения\", без обаче да уточнят какви точно ще бъдат те.По думи на заместник министър-председателя на служебното правителство Кармен Калво не е уважително на толкова добра демокрация, каквато е испанската, да й бъде отказана \"гаранцията, че правосъдието е еднакво за всички\".Припомняме, на 14 октомври  за задържане спрямо бившия каталунски лидер заради размирици и разхищаване на публични средства. С такива присъди се сдобиха и още деветима от каталунските лидери, отговорни за неуспешния опит за обявяване на независимост на Каталуния.", "date": "2019.10.29", "title": "Белгия отложи екстрадицията на Пучдемон, Испания е възмутена"}
{"url": "https://news.bg/world/nepalets-vleze-v-istoriyata-pokori-14-te-osemhilyadnika-samo-za-189-dni.html", "text": "Непалски бивш войник от британската армия влезе в историята. Той изкачи 14-те най-високи планиниски върха в света над 8000 метра само за 189 дни. Така е подобрен предишният рекорд от почти 8 г., пише \"Гардиън\".Нирмал Пурджа, наричан Нимс, който привлече международно внимание тази година с публикуването на негова шокираща снимка с опашки от алпинисти близо до върха на Еверест, изкачи последния 8-хилядник, Шишапангма, в 8,58 часа местно време във вторник, което е почти според изготвения от екипа му план през миналата седмица.\"Мисията е изпълнена\", обяви Пурджа от върха, придружаван от още трима души.Изкачването на всички 14 осемхилядника е върхът на алпинизма, постигнато от Райнхолд Меснер през 1986 г., който е първият човек на планетата, изкачил всички осемхилядници без кислородна бутилка. През 2010 г. Едурне Пасабан стана първата жена, изкачила всички осемхилядници.Пурджа използва допълнителен кислород при изкачването на осемхилядниците, като се оправда с голямото предизвикателство.Поразителното е, че докато други алпинисти покоряват всички 14 върха в продължение на години, Пурджа го прави само за 6 месеца и 6 дни. Предишният рекорд е на южнокорееца Ким Чанг-хо, който ги изкачва за седем години, 11 месеца и 14 дни.Нирмал Пурджа започна проекта си с изкачването на Анапурна на 23 април тази година. На 22 май той изкачи Еверест с 320 алпинисти. Той направи снимката, разпространена по света, на която има \"задръстване\" при изкачването на върха.Пурджа постига и други рекорди, включително най-много изкачвания на осемхилядници за една пролет - Анапурна, Дхаулагири, Канченджунга, Еверест, Лотце и Макалу; най-бързо изкачване на трите най-високи върха в света и най-бързо изкачване на някои осемхилядници, с последователно изкачване на Еверест, Лотце и Макалу (четвъртият и петият в света) за 48 часа.Освен успешните изкачвания тази година, Пурджа е участвал и в четири спасителни операции.", "date": "2019.10.29", "title": "Непалец влезе в историята – покори 14-те осемхилядника само за 189 дни"}
{"url": "https://news.bg/int-politics/tuitove-na-tramp-podhranvat-politichesko-razdelenie-i-nova-grazhdanska-voyna-v-sasht.html", "text": "С флаг на Конфедерацията близо до поле, задимено от оръдейни залпове, където се провежда възстановка на битка от Гражданска война преди 155 години, Лари Колдуел Пиърси-младши обяснява, че вижда нова война в САЩ - и роля за себе си във всяка битка, пише \"Ройтерс\".\"Всичко това ще бъде партизанска война, а не това нещо на открито\", допълва той, като посочва битката при Сидър Крийк от 1864 г. в Мидълтън, Вирджиния. \"Вероятно бих бил офицер в тези усилия.\"62-годишният Пиърси е един от мотоциклетистите, известни като \"механизирана конница\" на синовете на ветераните от Конфедерацията, които имат приблизително 30 000 членове и се описва като \"неполитическа организация за наследство\", която съхранява историята и наследството на войниците от Конфедерацията през Гражданската война 1861-1865 г.Той е и яростен привърженик на президента Доналд Тръмп.Докато демократите настояват за импийчмънт на Тръмп и възникват спорове за това дали да бъдат премахнати паметници на конфедеративни генерали като Робърт Лий и Стоунъл Джаксън, Пиърси предупреждава, че предстои нова гражданска война.\"Гледате към селските райони и не ни виждате, но нас ни има и много ще излязат от тези хълмове, ако нещата продължават да се влошава. Вероятно всички членове на ветераните от Конфедерацията\".Синовете на ветерани от Конфедерацията, която ограничава членството до мъже с предци, ветерани от Гражданската война, не се стреми да се отдели от нацията или да възроди робството. Но те казват, че се опитват да запазят честта на Конфедерацията, като празнуват нейното знаме, паметници и други символи, които са широко критикувани като почит към институционалния расизъм.\"#CivilWar2\" се появи в Туитър през септември, след като Тръмп цитира пастор в публикация в \"Туитър\", казвайки, че \"ще предизвика гражданска война\" в САЩ, ако бъде отстранен от длъжност.На следващия ден десни милиции Oath Keepers потвърдиха туита на Тръмп в своя публикация: \"Това е истината. Това е мястото, където сме. Ние сме на прага на гореща гражданска война. Както през 1859 г.\"Мери Маккорд, която ръководи отдела за правосъдие на Министерството на правосъдието от 2016 г. до май 2017 г., отбелязва техния отговора и на други въоръжени групировки подкрепящи Тръмп и заявява, че членовете са показали готовността си да предприемат действия въз основа на коментарите на президента.Белият дом не отговори на искане за коментар.Въпреки че няма доказателства, че радикални групировки отдясно или отляво организират военна кампания за потапяне на страната в гражданска война, редица нападения през последните години предизвикват опасения за скок на политическото насилие.Една жена е убита, когато бял националист връхлетя с колата си в контра протестиращи на митинг на десни екстремисти в Шарлотесвил, Вирджиния, през 2017 година.През август заподозрян бял националист застреля 22 души в магазин Walmart в Ел Пасо, Тексас, малко след публикуването на антииспански манифест в интернет.Засилва се реториката за предстояща гражданска война, заявява Дж. Дж. Макнаб, специалист по антиправителствен екстремизъм в Програмата за екстремизъм на университета Джордж Вашингтон. \"Преди бяха само онези момчета от милициите, които казваха тези неща, сега вече е напълно мейнстрийм\", обяснява тя.Тя посочва видеоклип в YouTube, публикуван през юни, който достига 1,4 милиона гледания. Видеото описва как електрическата мрежа в \"големите леви градове\" може да бъде разбита и че друга гражданска война е неизбежна и ще бъде спечелена от дясното крило.Институтът за политика и обществени услуги на университета Джорджтаун този месец пусна анкета, според която мнозинството от американците смятат, че политическите, расовите и класовите разделения се влошават и че средният избирател смята, че САЩ са на две трети от пътя към ръба на гражданска война.Привържениците на Тръмп при възстановката на Сидър Крийк заявяват, че демократичната опозиция срещу президента възпламенява стари разриви в американското общество и притиска някои до крайни позиции.\"Има някои синове на ветерани от Конфедерацията, които могат да започнат да стрелят още утре\", коментира Джейк Дженет, 79-годишен, който играе генерал Лий.Той и неговият приятел Уейн Нюнам, който представлява генерал-лейтенанта на Лий Джубал Ърли, заявяват, че са били част от групата, но са напуснали, защото не са харесали насилствения завой, който предприемат някои членове.Дейв Кларк, който раздава литература и стоки на Синове на конфедеративните ветерани при възстановката, коментира, че насилствените борещи се за превъзходството на бялата раса са си присвоили знамето на Конфедерацията и че той вярва в системата на управление на САЩ за разрешаване на различията по мирен начин.\"Вероятно тук има хора, които имат в багажниците си АК-47, но това не е отговорът. Вече сме го правили. Това не е начинът\", допълва Джанет, спомняйки си собствената си военна служба във Виетнам и посещението на сина му във Афганистан.Той също подкрепя Тръмп и вярва, че най-добрият начин да се избегне война би било \"тоталното унищожение на либералите\" на избори, в които Тръмп иска втори четиригодишен мандат през 2020 г.70-годишният Нюнам коментира, че смята, че САЩ са излекувани от Гражданската война до 20-те години на миналия век, но \"се връщат\" към състояние на поляризация. Той обвинява главно либералната съпротива срещу Тръмп за разделението, но признава, че някои от туитовете на Тръмп не помагат.\"Недоволството е там и е лесно да се натрупа отново. Социалните медии позволиха на хората да бъдат гадни един към друг, без да се налага да се сблъскват с тях очи в очи. Може би Тръмпстър извади малко това. Бог знае някои сутрини, бих искал той да поспи малко до по-късно\", допълва той с усмивка.", "date": "2019.10.29", "title": "Туитове на Тръмп подхранват политическо разделение и нова гражданска война в САЩ"}
{"url": "https://news.bg/world/leybaristite-podkrepyat-predsrochni-izbori-predi-koleda.html", "text": "Джереми Корбин обяви, че Лейбъристката партия е готова да подкрепи предсрочни парламентарни избори, след като ЕС27 гарантира ново отлагане на Брекзит, пише \"Гардиън\".Днес Либералните демократи и Шотландската национална партия ще подкрепят законопроект, внесен от правителството на премиера Борис Джонсън, за организиране на предсрочни избори. Лидерът на лейбъристите потвърди, че партията му също ще подкрепи проектозакона.Корбин заяви на среща на кабинета в сянка, че е изпълнено последното условие на лейбъристите за предсрочен вот, а именно избягване на Брекзит без сделка.Сега чухме от ЕС, че отлагането на Брекзит до 31 януари е потвърдено, така че през следващите три месеца нашето условие за избягване на Брекзит без сделка е изпълнено, обяви Джереми Корбин.Сега ние ще започнем най-амбициозната и радикална кампания за реална промяна в нашата страна, отбеляза той.От \"Даунинг стрийт\" обявиха, че планират да насрочат изборите за 12 декември, но днес източник от британското правителство отбеляза, че ще са готови да приемат промяна, ако бъде предложена от Либералните демократи и Шотландската национална партия да се проведат ден по-рано - 11 декември.Източник от Либералните демократи заяви, че партията е склонна да разгледа датата 11 декември. От Шотландската национална партия все още не са взели решение.Джонсън  в Камарата на общините при гласуването вчера да се проведат избори на 12 декември. Вчера лейбъристите се въздържаха при гласуването.", "date": "2019.10.29", "title": "Лейбъристите подкрепят предсрочни избори преди Коледа"}
{"url": "https://news.bg/crime/opitaha-da-podpalyat-kashtata-na-kandidat-kmet-v-dupnishko.html", "text": "Заляха с машинно масло къщата на кандидат-кмет на дупнишко село, съобщава БНР.Общо пет буркана с автомобилно масло са били хвърлени вчера сутринта по входната врата и фасадата на къщата на кандидата за управник в село Крайници.Версията, по която се работи, е опит за палеж.Припомняме, това поредно посегателство върху имуществото на същата кандидатка за кметския пост. През септември тя , целящи да я разубедят да се кандидатира за изборите.Сигнал за посегателството е подала потърпевшата, която тази неделя отива на балотаж.По случая е започнато досъдебно производство.", "date": "2019.10.29", "title": "Опитаха да подпалят къщата на кандидат-кмет в Дупнишко"}
{"url": "https://news.bg/int-politics/izborite-v-tyuringiya-postavyat-partiyata-na-merkel-pred-izpitanie.html", "text": "Каква каша само се забърка в Тюрингия! Двете политически крайности вече представляват мнозинство в тази германска провинция. Лявата партия, наследница на някогашната ГЕСП, управлявала по времето на ГДР, събра най-много гласове. А втори са десните популисти от \"Алтернатива за Германия\".Така малката Тюрингия, със само 2,1 милиона жители, стана федералната провинция с най-силно изразена политическа поляризация. Разединението се усещаше още по време на предизборната кампания и можеше да се предвиди какво ще последва - политическо противопоставяне със силно противоборство.Утвърдените политически партии се провалиха грандиозно на изборите в Тюрингия. Социалдемократите, либералите и Зелените получиха доста оскъдни, едноцифрени, резултати. А Християндемократическият съюз (ХДС), който отбеляза масивни загуби на гласове, все пак успя да събере над 20подкрепа - свидетелствоза това, че все още има някакъв политически център. Затова изборният резултат е не само тревожен сигнал, но и лъч на надежда.Сега ХДС е длъжен да поеме ролята на обществен посредник, независимо от това колко трудни ще бъдат коалиционните преговори и сформирането на провинциално правителство. Защото в случая не става дума само за Тюрингия.Търсенето на компромисни решения и на политически баланс са политически и граждански добродетели, които трябва да бъдат възродени. И това важи не само за ХДС в Тюрингия, а и за политиката му в цяла Германия.Партийната лидерка Анегрет Крамп-Каренбаур би трябвало да преследва една основна цел - да подготви ХДС за ролята му като партия на отговорността, която залага на политическото сътрудничество. Неразумно ще е партията да налива още масло в огъня, само за да се профилира допълнително. Ако ХДС реши да се държи така, сякаш Лявата партия и  не съществуват, или се задоволява само с това да ги атакува вербално, проблемите ще си останат нерешени.ХДС има традиция да поема политическа отговорност за управлението на Германия. Във времената на Студената война Съюзът се застъпваше за единението в Европа и продължаваше да вярва в германското единство. Сегашната му работа би трябвало да е насочена към опазването на това единство и поставянето на политическите крайности под контрол.ХДС навярно би успял в това, ако конкретизира политическия си профил, така че да е привлекателен за центристките сили в обществото. В Европа могат да се намерят и други подобни примери. Напоследък някои християндемократически партии с ясен либерално-консервативен профил успяха да отбележат добри изборни резултати и така отново да укрепят политическия център - например в Австрия.По предизборните плакати и партийните форуми ХДС постоянно претендираше, че е центристка партия. Това не бе особено трудно във времената, когато и редица други партии се тълпяха в центъра, но днес ситуацията е друга. ХДС сега трябва да покаже, че има сили да реализира тези свои претенции.Ако процесът на поляризация не бъде спрян, един ден и на национално ниво може да се повтори това, което се случи в Тюрингия. Създаването на правителствена коалиция от центристки сили явно ще става все по-сложно.", "date": "2019.10.29", "title": "Изборите в Тюрингия поставят партията на Меркел пред изпитание"}
{"url": "https://news.bg/regions/tretoklasnik-pochina-v-dobrichko-podozirat-natravyane-s-hrana.html", "text": "Третокласник в Добрич почина, а сестра му е приета в болница в тежко състояние, съобщи Нова телевизия.Семейството е от Кардам. Семейството има шест деца.Взети са проби и се очакват резултатите от токсикологията.Лекари предполагат, че причината е натравяне с храна. Децата са яли наденица и са пили някакви газирана напитка. Изследват се и храните.11-годишното момиченце е в тежко състояние, с опасност за живота. Направена е консултация с национален консултант по кардиология за Североизточна България. ", "date": "2019.10.29", "title": "Третокласник почина в Добричко, подозират натравяне с храна"}
{"url": "https://news.bg/world/protestite-v-chili-prodalzhavat-stigna-se-do-novi-sblasatsi.html", "text": "Продължават масовите протести в Чили, въпреки смяната на министри в правителството. Стотици демонстранти излязоха по улиците на столицата Сантяго в понеделник, 28 септември, предадоха информационните агенции. Протестиращите влязоха в сблъсъци с полицията. Служителите на реда употребиха водни оръдия и сълзотворен газ, за да разпръснат протестиращите край двореца \"Ла Монеда\" - официалната резиденция на президента.Съобщава се и за палежи и грабежи в столицата.Часове по-рано президентът Себастиан Пинера обнови състава на правителството, като смени осем членове на кабинета, включително министъра на вътрешните работи. Държавният глава обясни мерките с Протестите в Чили -0 една от най-стабилните страни в Южна Америка, започнаха в средата на октомври. Те бяха предизвикани от повишаването на цената на обществения транспорт и от социалните проблеми като цяло.", "date": "2019.10.29", "title": "Протестите в Чили продължават, стигна се до нови сблъсъци"}
{"url": "https://news.bg/regions/ot-balgarska-i-srabska-strana-gasyat-razrastvashtiya-se-pozhar-v-stara-planina.html", "text": "Разраства се пожарът в Стара планина над Чипровци до границата със Сърбия, гаси се както от българската, така и от сръбската страна, съобщава БТВ.Фронтът му вече е близо десет километра и е на труднодостъпно място. Доброволци коментира, че обхватът е голям, а достигането му е сложно и се диша трудно.Не е и валяло отдавна, като гъстият дим е голяма пречка и за доброволци, и пожарникари. Запалени са предимно високи храсти и сухи треви, гората е частично засегната.Районът е труднодостъпен, местността е пресечена и се стига с високопроходим автомобил. Няма опасност за населените места, причините за пожара се разследват.Вече трети ден продължава и гасенето на пожара в Рила. Над 170 души участват в гасенето, вчера бяха включени и 2 военни хеликоптера.Засегнати са над 550 декара борово-смърчова гора, клек и хвойна. като мястото е труднодостъпно, но пожарът в гората е локализиран.\"Времето е спокойно, нормално, няма природни причини за възникването, така че очевидно е човешка небрежност\", обяснява инж. Дамян Дамянов, директор на ЮЗДП. Усилията са насочени в алпийската част. ", "date": "2019.10.29", "title": "От българска и сръбска страна гасят разрастващия се пожар в Стара планина"}
{"url": "https://news.bg/int-politics/kiev-i-moskva-ne-se-razbraha-za-tranzita-na-gaz.html", "text": "Тристранните консултации в Брюксел между Украйна, ЕС и Русия по транзита на руски газ бяха прекъснати снощи без да се постигне споразумение, предаде агенция \"Укринформ\".Киев е отхвърлил предложените от Москва условия, тъй като те са предвиждали \"пакетен подход\" - подписване на договор за транзит едновременно с решения по други въпроси, значими за руската страна.Украйна настоява договорът да не бъде обвързван с други въпроси, които не са свързани с неговия предмет, съобщи украинският министър на енергетиката и околната среда Алексей Оржел.Предвижда се в близко време консултациите да продължат.В средата на септември, руският министър на енергетиката Александър Новак обясни, че  г., ако Киев приложи европейските стандарти в своето законодателство. Все още обаче няма гаранции, допълни министърът., исторически са свързани, но Киев се стреми изцяло да се интегрира в европейската енергийна система. Това заяви преди 2 седмици заместник-министър на енергетиката и опазване на околната среда Виталий Шубин.В началото на октомври украинските медии съобщиха, позовавайки се на \"Укренерго\", оператора на енергийната система на страната, че Украйна е възобновила вноса на електроенергия от Русия.По-рано \"Нефтогаз Украйна\" съобщи, че дъщерно дружество е започнало да внася електроенергия от Беларус и да я продава на украинския пазар по дългосрочен договор с \"Беленерго\".", "date": "2019.10.29", "title": "Киев и Москва не се разбраха за транзита на газ"}
{"url": "https://news.bg/int-politics/nato-obmislya-investitsiya-v-albanska-voennomorska-baza.html", "text": "НАТО възнамерява да инвестира във военноморска база в Албания, заяви генералният секретар на НАТО Йенс Столтенберг по време на среща с албанския президент Илир Мета, съобщава \"Спутник\".По-рано този месец идеята е представена и от албанския министър на отбраната Олта Шака в официално писмо.\"На първо място, Албания играе важна роля в НАТО. Това е важно за Албания, това е важно за НАТО. Както споменах, сега имаме програма, в която инвестираме и работим в авиобаза в Албания\", обяснява Столтенберг.По думите му, \"засега няма решение във връзка с всякакви допълнителни инвестиции във военноморска база, но това е нещо, което се оценява от нашите военни власти и нашите военни експерти и въз основа на това НАТО ще взема решения\", допълва той.В момента НАТО финансира обновяването на авиобаза Кучова в централна Албания, която ще бъде първата авиобаза на алианса в Западните Балкани.Припомняме, Русия и Беларус преразглеждат , като вземат предвид настоящата ситуация в региона и планират да проведат съвместно разузнаване във връзка с  Defender Europe.Лукашенко заяви по-рано, че  в Западна Европа и .От Сърбия, Дмитрий Медведев обясни, че \" на стремежа на НАТО да разположи военни бази в близост до руските граници, тъй като това застрашава националната сигурност на страната.Руският посланик в САЩ Анатолий Антонов заяви в неделя, че ако ракетите от ИНФ, бъдат разположени в Европа, това .. \"Възпирането и спечелването на преднина пред конкуренцията на ревизионистите като Китай и Русия няма да е лесно\", коментира заместник-секретарят по отбраната на САЩ Джон К. Рууд, цитиран от Пентагона.Русия се стреми да се позициониране като на , като част то това е и разширяването на военновъздушната база \"Хмеймим\" в Сирия, коментира центърът \"Джордж Маршал\".", "date": "2019.10.29", "title": "НАТО обмисля инвестиция в албанска военноморска база"}
{"url": "https://news.bg/politics/iznasyaneto-na-informatsiya-sred-nay-tezhkite-narusheniya-v-denya-na-vota.html", "text": "Изнасянето на данни от проучвания за вота е най-сериозното нарушение, отчетено от Централната избирателна комисия в деня на местните избори. Това заяви в ефира на Нова телевизия говорителят на ЦИК Александър Андреев. За това комисията е взела съответните мерки. Като цяло тази година и на тези избори регистрираните нарушения са по-малко обаче.Андреев не коментира ситуацията в Пловдив, където екзитполът даде сериозна а пред Славчо Атанасов, кандидат на ВМРО. Първите резултати изпратиха Каназирева на балотаж, но , но и Атанасов изпревари сериозно Каназирева и . По думите на Александър Андреев сигналът се разглежда и правилно е подаден в Общинската избирателна комисия.ЦИК регистрира и други нарушения, като най-много са свързани с недопускане на избиратели до секциите. Нарушенията са предизвикани от разминаване между настоящ и постоянен адрес, както и с желанието на някои избиратели да гласуват в определена изборна секция, въпреки условията на уседналостта от 6 месеца преди изборите.", "date": "2019.10.29", "title": "Изнасянето на информация сред най-тежките нарушения в деня на вота"}
{"url": "https://news.bg/politics/pargov-obyavi-bsp-za-vtora-sila-v-sofiya-lalov-vidya-konsensus-mezhdu-gerb-i-bsp-v-sos.html", "text": "Калоян Паргов обяви БСП за втора сила в София, след като бе трета досега, като според него ще има 15 общински съветници, коментира той пред БТВ. Относно гласовете на \"градската десница\" за балотажа между Фандъкова и Манолова, хората сами да изберат статукво или промяна.\"БСП не е била на балотаж от 14 години, това е успех. Резултатът на Мая Манолова е на всички, които са подкрепили гражданския кандидат\", допълва той.Методи Лалов от \"Демократична България\" очаква 13-14 съветници в София. Няма да има никакво връщане на жестове, безпринципни коалиции и договорки не може да има, всичко ще е на светло, пред гражданите, добави той.По думите на Лалов, по съществените въпроси ГЕРБ и БСП гласуват заедно, а демократите не са готови на компромис с обществения интерес, в СОС той вижда непрозрачна работа.Ще имаме събиране и ще изразим позиция, обясни Паргов, дали БСП ще поиска подкрепа от демократи. Според него кандидатите на промяната в София са Манолова, Игнатов и Бонев.Лалов призова гражданите на София да подкрепят кандидатите на \"Демократична България\" за районни кметове, защото те могат да доведат до промяна.Попитан как общинските съветници от \"Демократична България\" ще гласуват в общината, ако Манолова стане кмет, Лалов обясни, че \"всяко решение, което е в полза на гражданите и съответства на нашата управленска програма ще бъде подкрепяно. Не подкрепяме личности и управленски решения, ако не съответстват на програмата ни.\"За Паргов, \"голямата цел е Мая Манолова да бъде кандидатът на промяната, която всички ще подкрепим\".", "date": "2019.10.29", "title": "Паргов обяви БСП за втора сила в София, Лалов видя консенсус между ГЕРБ и БСП в СОС"}
{"url": "https://news.bg/politics/sotsiolozi-ideyata-na-radan-kanev-vyarna-no-neosashtestvima-sega.html", "text": "Избирателите, подкрепили Борислав Игнатов в неделя, в по-голямата си част няма да отидат да гласуват на балотажа.Профилът им е на избиратели не подсказва да са склонни да дадат подкрепата си нито за кандидатът на ГЕРБ Йорданка Фандъкова, нито за Мая Манолова, която въпреки че се явява като независима, си има ясен партиен профил.Около това мнение се обединиха социолозите Анастас Стефанов от \"Тренд\" и Стойчо Стойчев в студиото на Нова телевизия. И според двамата обаче за избирателите на Борис Бонев е трудно да се прогнозира, тъй като те са млади хора, непартийно обременени, от една страна, но и носители на протестния вот.Освен това те нямат и стимул да гласуват, тъй като Борис Бонев го няма на картата на балотажите за районни кметове.Нито ГЕРБ, нито БСП са мобилизирани, обясни Анастас Стефанов. Предвижданията са, че едва ли ГЕРБ ще успеят да мобилизират своите 200 000 гласа в София, с които разполагаха на предишните избори, но ако успеят да го направят, Йорданка Фандъкова ще спечели.Въпреки умората от десетгодишното управление на София от страна на ГЕРБ, Мая Манолова не е успяла да обере протестния вот, според Стойчев, който открои ясната тенденция, негативната кампания, каквато е водила Мая Манолова, не дава резултат.Позитивната такава обаче дава и доказателство за това са . Според него в столицата кандидатури като тази на Борис Бонев имат шанс за в бъдеще.\"Вече столицата не е синьо-червена по разбивки, тя е на много повече части\", допълни и Стефанов.Стойчев предупреди, че и в последната седмица, която ни предстои, добавено с умората от кампанията, една острота може да произведе негатив повече, отколкото позитив.Стойчев и Стефанов са на едно мнение и по отношение на екстравагантното предложение на евродепутатът Радан Кънев, което според него може да доведе нов кмет в Столична община - и Мая Манолова, и Борислав Игнатов да се оттеглят от балотажа в София и като опонент на Йорданка Фандъкова да се яви Борис Бонев.Социолозите смятат, че идеята на Радан Кънев е юридически, математически и социологически издържана и при един такъв вариант е напълно възможно Бонев да спечели. Самият Борис Бонев има по-добри шансове на балотаж, показва по-добри познания за София, има по-добри шансове, защото вотът към него може по-лесно да се пренасочи, най-малкото защото посланията на Бонев са по-лесно смилаеми и за леви, и за десни избиратели, обясни Стойчо Стойчев.Това обаче надали ще стане, смятат както Стойчев, така и Анастас Стефанов, който допълни, че политиката и идеологията не са механика, а и от кандидатите, които останаха на второ и трето място не може да се очаква такава реакция.", "date": "2019.10.29", "title": "Социолози: Идеята на Радан Кънев вярна, но неосъществима сега"}
{"url": "https://news.bg/disasters/oshte-1-5-mln-dushi-v-kaliforniya-ostavat-bez-tok-zaradi-pozharite.html", "text": "Приблизително още 1,5 милиона души в американския щат Калифорния ще останат без ток днес, след като комунална фирма се опитва да спре електрозахранването по повредени кабели, предизвикващи пожари, съобщават американските медии.Компанията Pacific Gas & Electric (PG&E) вече е разследвана от страна на регулаторите, след като спря електроснабдяването на 970 000 домове и предприятия.От компанията обявиха, че още 650 000 имота ще трябва да изтърпят предпазни спирания на тока днес заради силните ветрове.В две части на щата бушуват горски пожари, подклаждани от силните ветрове.На хиляди жители близо до квартала на богатите Брентууд в Лос Анджелис им е било казано да се евакуират заради горски пожар, който е избухнал рано в понеделник.Известни личности, сред които актьорът Арнолд Шварценегер и баскетболната звезда Леброн Джеймс, са сред онези, които са напуснали района на бързо развиващия се пожар \"Гети\", който е започнал близо до художествения комплекс \"Гети\".По на север в окръг Сонома, по-голям пожар е принудил 180 000 души да напуснат домовете си.Губернаторът на Калифорния обяви извънредно положение в целия щат.В понеделник регулаторите обявиха официално разследване за това дали енергийните компании са нарушили правилата, спирайки превантивно електроснабдяването на приблизително 2,5 млн. души, след като рисковете от горските пожари са се увеличили.Те не са посочили каквито и да е комунални компании, но анализатори обясниха, че PG&E е отговорна за по-голямата част от \"спирането на електрозахранването, което нарушава сигурността на обществеността\".Компанията обяви фалит през януари, след като срещу нея бяха заведени стотици съдебни дела от жертви на горски пожари през 2017 и 2018 г.От 970 000 имота, засегнати от последните спирания на тока, на по-малко от половината е възстановено електрозахранването, уточнява \"Асошиейтед прес\".Въпреки критиките, че предпазните спирания на тока са твърде масови и предизвикват много аварии, PG&E заяви, че още прекъсвания на електрозахранването ще има във вторник и сряда, тъй като се очакват още силни ветрове.От компанията изтъкнаха, че са регистрирали повече от 20 информации за щети по мрежата си от последната вятърна буря.Във видео, публикувано в \"Туитър\" в събота, губернаторът Гавин Нюзъм подчерта, че прекъсванията на тока \"вбесяват всички и с право\".В Лос Анджелес пожарът в Гети е унищожил над 600 акра, а около 10 000 сгради са в зоната на задължителна евакуация.Най-малко осем къщи са били унищожени, а други пет са повредени.\"Ако сте в зона за евакуация, не се мотайте\", написа Арнолд Шварценегер в \"Туитър\", допълвайки: \"Махайте се.\"", "date": "2019.10.29", "title": "Още 1,5 млн. души в Калифорния остават без ток заради пожарите"}
{"url": "https://news.bg/politics/balgarinat-ne-bil-mnogo-kritichen-kam-pregresheniyata-na-polititsite-shte-pechelyat-ot-zatvora.html", "text": "Избирателната активност едва ли ще се повиши в неделя на втория тур на местните избори, когато в две трети от областните центрове избирателите ще решават на балотаж кой ще е кмет. Това коментираха политологът Петър Чолаков и социологът Стефан Георгиев в сутрешния блок на Би Ти Ви.Според Чолаков повечето хора, особено в столицата, ще решат, че битката е предрешена и няма да излязат да дадат своя глас.Политологът коментира и че има пропукване на хегемонията на ГЕРБ, но без основната опозиционна сила БСП да успява да надделее решително в тази битка.Според Стефан Георгиев пък областният победител е ГЕРБ, но картината в страната е много шарена, понеже в някои общински центрове управляващата партия е на трето място.Той обясни, че на втори тур ще се наблюдава конфигурацията статукво - промяна.Чолаков пък изтъкна, че българският избирател не е толкова критичен към прегрешенията на политиците и вероятно това е и бъдещето - политици да печелят избори от затвора, като визира , който спечели убедително в морската община с близо 60% подкрепа, докато беше в ареста.В сутрешния блок на БНТ политологът Стойчо Стойчев коментира, че е интересно, че в Пловдив и Варна кандидатите на БСП са отстъпили и на балотаж са представители на патриотите. На практика коалиционни партньори са на балотаж.Социалистите не са били в кондиция на тези избори, смята той. Причина за това били вътрешните проблеми в партията, които очевидно са доста по-големи, отколкото предварително са представени.От своя страна проф. Александър Маринов смята, че изненада е сравнително . Иначе според него се е очаквало, че на тези избори ще бъде ерозирано влиянието на ГЕРБ. Той отбеляза и спада на вота за партиите от патриотичния блок. По негово мнение не бива управлението да се успокоява, защото най-важният белег на нестабилност на едно управление е отлив на реално доверие.", "date": "2019.10.29", "title": "Българинът не бил много критичен към прегрешенията на политиците - ще печелят от затвора"}
{"url": "https://news.bg/crime/rasistkiyat-skandal-v-macha-balgariya-angliya-e-preeksponiran.html", "text": "Расисткият скандал в мача България-Англия е преекспониран, като генерал Васил Василев, бивш началник на Национална полиция коментира пред БНТ, че не очаква голямо наказание от УЕФА.\"Не вярвам да е някакво тежко максимално наказание, защото този проблем, за който ние сме изправени, 2-3 дена след това възникна в самата Англия. На вътрешното им първенство прекъсват мача с много сериозни атрибути на расизъм. В България расизъм няма по футболните терени. Хулиганщина, вандалщина и използване на пиротехнически техники - има\", обясни той.Според него, расисткият скандал у нас е преекспониран, защото чуждестранните футболисти у нас не са обект на расистки обвинения, а обвинения срещу страната ни ще има и за освиркване на химна на Великобритания.По думите му, агресията е причинена от възпитанието на агресорите, като най-важното е да се засили контрола по време на мачовете.Той припомня случай с починал фен на ЦСКА заради нападение с бомбичка и когато полицията намира самоделно взривно устройство, майката на заподозрения обяснява, \"защо вземате играчките на детето\".Василев обясни, че предотвратяване на проблеми става с лицево разпознаване още на входа на стадиона. Трябва да има наказания, ако някой със забрана влезе на стадиона.Припомняме, че министърът на вътрешните работи Младен Маринов заяви, че .Общо 27 са установените за расистки прояви по време на мача между националните отбори на Англия и България от понеделник миналата седмица, заради които се разрази и .След въпросния мач стана ясно, че . Тогава стана ясно, че Цветан Гечев  за проявите си и заради това, че е в изпитателен срок на друга присъда.В тази връзка премиерът Бойко , а два часа, след като Михайлов обяви, че , .Във връзка със случая президентът Румен Радев заяви, че  Той поиска драконовски мерки за футболното хулиганство.Футболният треньор Велислав Вуцов заяви, че По-късно  бе поканена в сградата на МВнР. Тя оцени високо толерантността на българския народ и каза, че ще предаде на Лондон извинението за поведението на група от зрителите на стадион \"Васил Левски\".Междувременно британският спортен министър  британският футбол първо да напише собственото си домашно \"преди да започне да проповядва\" за расизъм.", "date": "2019.10.29", "title": "Расисткият скандал в мача България-Англия е преекспониран"}
{"url": "https://news.bg/politics/tsik-se-pohvali-s-dobra-organizatsiya-na-mestnite-izbori.html", "text": "Българският избирател вече е запознат и свободно използва преференциите. Това коментира говорителят на ЦИК Александър Андреев в сутрешния блок на БНТ. Според него след всеки изминал избор формата на мажоритарен вот се използвала все повече от избирателите.Избирателната активност на тези избори е приблизително около 50%. Запазва се тенденцията за висока избирателна активност на местни изборни.\"Тези избори бяха организирани добре. Работата, която имаше да се свърши в тези сложни избори, беше добре подготвена\", увери Андреев.Той даде висока оценка на работата на ЦИК и на изборната администрация.Общият брой на постъпилите жалби и сигнали е около 260, като не е имало сериозни нарушения, които да повлияят на самия изборен процес в деня на изборите. Една голяма част от сигналите обаче можели да се определят като въпроси, които се поставят пред СИК, ОИК и ЦИК във връзка с упражняването правото на глас.", "date": "2019.10.29", "title": "ЦИК се похвали с добра организация на местните избори"}
{"url": "https://news.bg/society/silno-zamarsen-vazduh-otchetoha-vav-vidin-ruse-i-plovdiv.html", "text": "Замърсяване в опасно високи стойности е регистрирано тази сутрин във Видин, Русе и Пловдив, съобщи Нова телевизия, позовавайки се на портала \"Air Quality Index\" на Европейската комисия.Във Видин измервателните уреди на изпълнителната агенция по околна среда са отчели концентрация на фини прахови частици 125 микрограма на кубичен метър, което е повече от 2 пъти над нормата.В Пловдив станцията в ж.к. \"Тракия\" е регистрирала замърсяване 2 пъти над допустимото - 122 μg/куб.м при норма 50 μg/куб.м. В черната статистика попада и Русе, където стойностите на ФПЧ 2.5 са 56 μg/куб.м.Въздухът в трите града е \"много замърсен\" според показателите на \"Air Quality Index\" и опасен за здравето. С особена сила това важи за деца, хора от третата възраст, както и за всички с белодробни заболявания и дихателни проблеми.Освен Пловдив, Видин и Русе, в още 6 града въздухът е замърсен над нормите, но в по-малка степен. Плевен, Ловеч, Горна Оряховица, Шумен, София и Перник отбелязват концентрация на фини прахови частици над нормата от 50 μg/куб.м.Очаква се с нахлуването на по-студен въздух атмосферата да се раздвижи и концентрацията на замърсители да намалее. По-осезаем вятър ще има в сряда по поречието на река Дунав, около Черноморието и в централните райони на Готрнотракийската низина.", "date": "2019.10.29", "title": "Силно замърсен въздух отчетоха във Видин, Русе и Пловдив"}
{"url": "https://news.bg/society/pochina-aktyorat-josif-shamli.html", "text": "На 47-годишна възраст почина актьорът Йосиф Шамли от трупата на Народния театър \"Иван Вазов\", съобщава Нова телевизия, позовавайки се на Съюза на артистите в България.В последният си сезон той е бил част от спектаклите \"Нощна пеперуда\" от Пьотр Гладилин, \"Наблюдателите\" от Константин Илиев, \"Опит за летене\" от Йордан Радичков, \"Калигула\" от Албер Камю, \"Спускане от връх Морган\" от Артър Милър, \"Теремин: музика, любов и шпионаж\" от Петър Зеленка\".Зад гърба си Йосиф Шамли има и десетки филмови роли, сред които в хитови български сериали като \"Под прикритие\", \"Връзки\", \"Откраднат живот\", \"Дървото на живота\", \"Дяволското гърло\". Участва и в \"Хитман\", \"Дзифт\", \"Източни пиеси\".", "date": "2019.10.29", "title": "Почина актьорът Йосиф Шамли"}
{"url": "https://news.bg/crime/mvr-preduprezhdava-za-ryazka-smyana-na-vremeto-i-shofirane-v-zimni-usloviya.html", "text": "С оглед очакваната рязка промяна във времето, пътна полиция апелира водачите, на които им предстои пътуване през идните три дни, да тръгват на път с подготвени за движение в зимни условия моторни превозни средства и да шофират със съобразена с променящите се условия скорост.В сенчести участъци е възможно на пътното платно да се образува лед.Време е за смяна на гумите на автомобилите, обяснява пътна полиция. Съгласно Закона за движение по пътищата от 15 ноември моторните превозни средства трябва да са с гуми, предназначени за зимни условия или с дебелина на протектора не по-малка или равна на 4 мм.Прогноза за времето през идните три дни:В сряда ще преобладава облачно време, на места, главно в Северна и Източна България с превалявания от дъжд. Вятърът ще се ориентира от изток-североизток и ще бъде умерен. Температурите ще се понижават, като в североизточните райони максималните ще останат под 10°, в останалата част от страната ще бъдат между 12° и 17°, на отделни места в Южна България и до 20°.В четвъртък вече навсякъде дневните температури ще са предимно между 7° и 12°. На повече места из цялата страна ще има превалявания, в планините над около 1500 м ще вали сняг.В петък вятърът ще се ориентира от югоизток и ще започне затопляне. Ще остане предимно облачно, слаби превалявания ще има все още на места в Южна България, в процес на спиране.", "date": "2019.10.29", "title": "МВР предупреждава за рязка смяна на времето и шофиране в зимни условия"}
{"url": "https://news.bg/weather/vse-oshte-ostava-toplo-za-sezona-pochti-bez-valezhi.html", "text": "Времето във вторник все още остава предимно слънчево и топло за сезона.Ще има разкъсана висока облачност, която временно ще се разраства, по-значително в северните райони.През нощта срещу сряда облачната покривка в Северна България ще продължи да се увеличава, но все още почти няма да има валежи.Максималните температури над по-голямата част от страната ще бъдат в интервала 18-23 градуса, малко по-високи в крайния югозапад, където ще има най-много слънцеМинималните ще варират между 3 и 8 градуса. По-високи ще бъдат по Черноморието, където ще са около 10-11 градуса.", "date": "2019.10.29", "title": "Все още остава топло за сезона, почти без валежи"}
{"url": "https://news.bg/int-politics/istoricheskiyat-muzey-v-moskva-zabrani-diskusiya-za-pakta-molotov-ribentrop.html", "text": "Държавният исторически музей в Москва отмени дискусия за пакта Молотов-Рибентроп, организирана от списание \"Дилетант\", съобщи радио \"Свобода\". Според ръководството на музея, дискусията е \"неетична\".Пактът, представляващ споразумение за ненападение между Германия и Съветския съюз, има ключова роля за избухването на Втората световна война. Към него е приложен таен допълнителен протокол, в който двете страни очертават зони на интерес в Източна Европа в случай на \"териториално и политическо преразпределение\".\"В навечерието на Деня на народното единство и 75-годишнината на Победата организирането на това мероприятие няма да е съвсем уместно\", се казва в официална позиция на институцията.Събитието трябваше да се състои на 30 октомври, а негов водещ щеше да бъде един от съоснователите на радио \"Ехото на Москва\" - Сергей Бунтман.Пактът Молотов-Рибентроп е подписан в Москва от руския комисар по външните работи Вячеслав Молотов и германския министър на външните работи Йоахим фон Рибентроп на 23 август 1939 г. На ратифицирането му лично присъства и Йосиф Сталин.По силата на допълнителния протокол към договора на 1 септември 1939 г. Германия започва настъпление срещу Полша, а на 17 септември 1939 г. на полска територия нахлуват съветски войски, с което е започната Втората световна война. На 18 септември Германия и СССР излизат със съвместна декларация, подписана от Рибентроп, Сталин и Молотов, с която обявяват подялбата но Полша помежду си.\"Правителствата на Райха и на СССР чрез подписания днес договор, като уреждат границите между двете държави вследствие разпадането на Полската държава и създавайки по този начин сигурна основа за продължителен мир в Източна Европа, единодушно изказват своето гледище, че е в интерес на всички народи да приключат положението на война, което съществува между Германия, от една страна, и Франция и Англия, от друга. Двете правителства, прочее, ще направят общи усилия да се постигне тази цел, колкото е възможно по-скоро. В случай че това не се достигне, ще се докаже, че Англия и Франция са отговорни за войната.\" - се казва в декларацията. (Уикипедия)След това Съветският съюз напада Финландия и откъсва нейни територии, а през 1940 г., нарушавайки договореностите за сферите на влияние, навлиза в балтийските държави Литва, Латвия и Естония и ги анексира. Същата съдба имат Бесарабия и Северна Буковина. Така от съюзници Германия и СССР се превръщат в противници - на 22 юни 1941 г. Германия напада Съветския съюз.Темата за пакта е основна в последния брой на списание \"Дилетант\". На 24 октомври стана известно ,че една от най-големите книжарници в Москва е отказала да го продава заради карикатура на Сталин и Хитлер на корицата, на която Сталин е изобразен като булка, а Хитлер като младоженец.До 1989 г. от съветска страна съществуването на протокола официално се отрича, макар че още през 1946 г. копие от него е публикувано по нареждане на президента на САЩ Хари Труман. При управлението на Владимир Путин в официалната информационна политика на Москва темата се премълчава.", "date": "2019.10.29", "title": "Историческият музей в Москва забрани дискусия за пакта Молотов-Рибентроп"}
{"url": "https://news.bg/press/razkriha-ruski-shpionin-kanev-s-kuriozna-ideya-za-balotazha-v-sofiya-folksvagen-mozhe-da-izbere-slovakiya.html", "text": "Местните избори остават тема номер едно за всекидневниците.\"ВАРНА - Балотаж на кантар Досегашният кмет на града Иван Портних печели 49,31% от гласовете при обработени 93,50% от протоколите, съобщи ЦИК. На огромна дистанция след него са Костадин Костадинов (Възраждане) с 14,30% и Анелия Клисарова (БСП) с 14,06%. Тъй като резултатите на Костадинов и Клисарова са твърде близки, трябва да се изчака обработката на всичик протоколи, за да е ясно ще има ли нова надпревара в неделя и ако да - кой ще се яви срещу Портних ВИДИН - Ценков vs. Ценков Ценков срещу Цеков. Това ще е дуелът във Видин в неделя. При обработени 100% протоколи първи е досегашният кмет Огнян Ценков, когото ГЕРБ издигна за нов мандат и който спечели 32.12%. Срещу него ще се състезава Цветан Ценков от Местна коалиция СДС (НДСВ, Нова алтернатива, ЗНС, БЗНС, БДСР). Той взе 30.41 % от гласовете. БЛАГОЕВГРАД - Челен сблъсък ГЕРБ - БСП Челен сблъсък ГЕРБ - БСП в Благоевград. На балотажа ще се състезават досегашният кмет Атанас Камбитов (ГЕРБ) и Румен Томов от БСП. При обработени 100% протоколи Камбитов има 25.65%, а Томов - 20,50%.ДОБРИЧ - Слаба надежда за ГЕРБ Надеждата на ГЕРБ за Добрич - кандидатката Надежда Петкова, се стопи след първия тур. Тя получи 29.46% и ще ес яви на балотажа срещу досегашния кмет Йордан Йорданов от Местна коалиция ДБГ (ДБГ, НДСВ, ССД, ГН). Подкрепата за него обаче е почти двойна. При 100% обработени протоколи тя е 41.22% ЛОВЕЧ - Тежък дамски дуел В Ловеч при обработени 100% протоколи сили ще мерят Корнелия Маринова от ГЕРБ с 28.82% и Радина Банкова от БСП с 26.30%. ПЕРНИК - БСП диша във врата на Церовска Много оспорвана битка предстои на досегашната кметица на Перник Вяра Церовска. Резултатите от първия тур дават знак за инфарктен балотаж ГЕРБ - БСП. При обработени 92.70% протоколи за Церовска бюлетини са пуснали 40.50% от перничани. Подкрепата си за Станислав Иванов Владимиров от БСП са дали същия брой хора - 40.00%. ПЛЕВЕН - Трудна битка Трудна за ГЕРБ ще е и битката за Плевен. Срещу досегашния кмет Георг Спартански управляващите издигнаха областния управител Мирослав Петров. Въпреки огромните очаквания към него обаче той остана втори с 30,12%. Спартански, който е издигнат от Инициативен комитет - ОБЩИНА ПЛЕВЕН, бе подкрепен от с 37 на сто от плевенчани. ПЛОВДИВ - Зико срещу Славчо Здравко Димитров, кандидатът на ГЕРБ за кмет на Пловдив спечели 36.14%. Най-големият обрат в изборната нощ обаче дойде именно под тепетата и то не за първото, а за второ място. Социолозите часове наред тръбяха, че на балотаж отива Дани Каназирева, докато накрая се оказа, че второто място е за кандидата на ВМРО и НФСБ Славчо Атанасов. При 100% обработени протоколи той има 16.15%. РАЗГРАД - БСП поведе на ГЕРБ БСП има всички шансове да вземе Разград на балотажа. Оспорваната битка там приключи с факта, че кандидатът на социалистите Денчо Бояджиев излезе едни гърди пред сегашният кмет Валентин Василев (ГЕРБ) Бояджиев, който получи 25.38% от гласовете, бе кмет на града преди Василев. Кандидатът на ГЕРБ има при 100% обработени протоколи 24.36%. Дуелът в неделя ще е кървав. РУСЕ - Гордостта на БСП Резултатът в Русе е гордостта на БСП от първия тур на местните избори. Кандидатът на социалистите - депутатът Пенчо Милков излезе с огромна преднина пред претендентката на ГЕРБ Диана Иванова. Милков, който е подкрепен от Местна коалиция БСП за България (АБВ, Движение за радикална промяна Българската пролет, ПД Социалдемократи) има 35.16%, Иванова взе едва 25.13%. СИЛИСТРА - Огромна преднина за ГЕРБ Съвсем малко не достигна на досегашния кмет на града д-р Юлиян Найденов да спечели нов мандат още на първи тур. При обработени 100% протоколи той има 48.51% от гласовете. В неделя срещу него ще играе станалият известен като евродепутат 15/15 Момчил Неков от Местна коалиция БСП за България (БСП за България, НДСВ, ДРП Българската пролет, МИР). Той получи 29.02% от гласовете. СЛИВЕН - Дежа вю Дежа вю битка ще има в Сливен. Сегашният кмет Стефан Радев (ГЕРБ) отива на балотаж с предишния градоначалник ген. Кольо Милев от БСП. На Радев също не му достигна малко, за да спечели от раз. При 100% обработени протоколи той има 48,47%, а Милев - 24.33%. СМОЛЯН - Неочакван балотаж за БСП Стефан Сабрутев неочаквано зарадва БСП. Той се класира за балотажа, получавайки 21,46 на сто от гласовете. Така Сабрутев измести с малко кандидата на Новото време Кирил Хаджихристев, за когото в изборната нощ всички твърдяха, че е сигурен играч на втория тур. Балотажът ще е особено тежък за досегашния кмет Николай Мелемов, който постигна едва 39.84% подкрепа. Прогнозите сочат като несигурно оставането му на поста, особено ако гласовете на Новото време се прелеят към Сабрутев. ТЪРГОВИЩЕ - Големи шансове за ДПС Балотажът в Търговище ще е един от най-интересните. Кандидатът на ГЕРБ - досегашният кмет д-р Дарин Димитров не успя да спечели на първи тур, въпреки че първите резултати в изборната нощ сочеха именно това. При обработени 100% протоколи се оказа, че той има 48.43%. Срещу него излиза Хамди Илиязов от ДПС, която направи много добър резултат - 37.36% и според прогнозите има шансове за успех. ШУМЕН - Оспорвана надпревара Оспорвана ще е надпреварата в Шумен. При обработени 99.28% протоколи досегашният кмет Любомир Христов от ГЕРБ получава 32.35%, а Венцислав Венков от БСП е с 22.02%. Социалистите обаче са си поставили за цел да мобилизират широка подкрепа около Венков и да обърнат резултата в своя полза. ЯМБОЛ - Болката на ГЕРБ Ямбол остава болката на ГЕРБ в тези местни избори. Управляващата партия загуби града, но кой ще го управлява - кандидатът на партия \"Пряка демокрация\" Валентин Ревански или социалистката Катя Георгиева, ще стане ясно в неделя. Ревански има огромна преднина - 40,18 на сто при 100% обработени протоколи. Георгиева е с 21.54%. ПАЗАРДЖИК - Сблъсък на местни коалиции В Пазарджик при обработени 100% протоколи първото място е за Тодор Попов от Местна коалиция НОВОТО ВРЕМЕ с 44.72%. Второто място е за Благо Солов от Местна коалиция БСП за БЪЛГАРИЯ (Земеделски народен съюз, Партия на зелените, Социалдемократическа партия, НФСБ, Движение за радикална промяна \"Българска пролет\"). Солов има 18.90%.\" - в. \"Стандарт\".\"Работата в зала \"Арена Армеец\" е приключила. Вече са приети протоколите на секционните избирателни комисии в София и членовете на комисиите са си тръгнали. \"Чакаме да се сканират протоколи, да се потвърдят разписките и когато резултатът е готов, ще го предадем на ЦИК и ще излезем с решение кой е избран и кой отива на балотаж\", обясни председателят на ОИК - София, Полина Витанова пред \"Дневник\". Тя посочи, че в протоколите е имало грешки, но според нея те няма да се отразят на изборния резултат. Приемането на протоколите продължи над 20 часа и бе забавено и затруднено заради допуснатите грешки. Още вчера Витанова обясни, че почти всяка секция има поне един сгрешен протокол.\" - в. \"Дневник\".\"Евродепутатът от Демократична България Радан Кънев определи във ФБ профила си като екзотична идея, че, ако Мая Манолова се откаже от балотажа на местните избори, същото направи и третият класирал се - Борислав Игнатов, тогава четвъртият - Борис Бонев от \"Спаси София\", може да консолидира голям вот, който да победи Йорданка Фандъкова. Ето какво написа първо бившият лидер на ДСБ в социалната мрежа: \"Между двата тура не е време за анализи и оценки, освен тези, които са подчинени на стратегия за балотажи. Демократичната общност (която очевидно не се изчерпва с Демократична България, въпреки сериозните резултати в някои големи градове) показа значителен, дори неочакван потенциал. Той може да се реализира на балотажите в: - районите на столицата; - Плевен; - Добрич; - Перущица; - Долна Оряховица (и множество други общини и населени места, където още се брои) Но искам много сериозно да подчертая, че промяната в София, на ниво \"голяма община\" е още възможна и градът ни може да има нов кмет. Промяната обаче не може да дойде с БСП. И името на новия кмет няма как да е Мая Манолова...\" Няколко часа по-късно Кънев поясни: \"Тъй като твърдението ми, че София може да има НОВ кмет, и той да не се казва Мая Манолова, предизвика интерес, нека уточня: Чл. 246 Ал.8 ИК (пардон - чл. 452 ал. 8 от новия ИК, малко наизуст писах) дава възможност и г-жа Манолова, и г-н Игнатов да се откажат от участие в балотажа. В такъв случай, срещу г-жа Фандъкова ще се изправи кандидат, който може с лекота да обедини целия опозиционен вот и да стане кмет. Това е безспорният победител от първия тур г-н Бонев. Така всички ще покажем, че наистина сме готови на жертви в името на промяната, че тя не е просто дума, платформа за партийно позициониране. И да, г-жа Манолова няма как да вземе София - на първи тур тя просто консолидира червения електорат. Взе гласове колкото Татяна Дончева или Георги Кадиев. Но тя все още има шанс да не бъде забравена като поредния червен кандидат, изгубил София. Може да докаже, че нейната кауза наистина е по-доброто управление на града. И за тази кауза е готова на жертви.\" ...\" - в. \"Сега\".\"СДС към лидерите на Демократична България: Очакваме да подкрепите десния кандидат в София СДС се обърна с призив към лидерите на Демократична България Атанас Атанасов, Христо Иванов и Владислав Панев, в който се казва: Уважаеми лидери на Демократична България, Поздравяваме Ви за доброто представяне на първия тур на местните избори в София! Резултатите показаха, че гласовете на столичани за кандидатите на десницата са значително повече от тези за кандидата на задкулисието - Мая Манолова. Ние приемаме втория тур като сблъсък на дясната и демократична общност с яркия представител на ретроградната социалистическа партия и дългогодишно тяхно острие - Манолова, сега прикриваща се зад гражданите. Уважаеми лидери, С някои от вас вървяхме рамо до рамо в една партия - СДС. После сме били и конкуренти, и партньори. Имали сме и различия. Но никога по отношение на бившата компартия, сега изявяваща се като БСП. Защото нашите социалисти нямат нищо общо с европейските. Не се срамуват от Народния съд, не осъдиха престъпленията на комунизма, докараха държавата до три национални кризи през прехода. Не се отрекоха от миналото си, а първият конгрес на БСП продължи като броене последния на БКП. Да, те непрекъснато говорят за промяна - но винаги, когато имат възможност да я направят, изкарват хората на улицата. Това е партията, която на думи е евроатлантическа, а на дела - тегли към Евразия и Путин. Това са хората, които се кланят най-искрено на паметника на Съветската армия, а ние с Вас искаме да го махнем. Мислите ли, че Мая Манолова ще го направи, ако стане кмет?! Уважаеми лидери на Демократична България, Десницата в София има историческа мисия и дълг на 3 ноември - да избере кандидата на партия-член на ЕНП, почтен и компетентен досегашен кмет, в лицето на Йорданка Фандъкова. Другият избор означава подкрепа на БСП/БКП/! Можем ли дори и да си помислим, че след 30 години борба за демокрация с червената партия, ще я върнем на бял кон в синя София?! Сигурни сме, че не бихме го направили! Не бихме се прикрили зад призива \"Гласувайте по съвест!\" Очакваме от Вас, като отговорни хора, демократи и лидери, да призовете гласувалите за арх. Борислав Игнатов да подкрепят десния кандидат за София - Йорданка Фандъкова.\" - в. \"24 часа\".Вестниците съобщават също, че е засечен руски шпионин, работил в посолството на Русия у нас.\"В посолството на Русия в София като първи секретар работи руски гражданин със статут на дипломат, който събира с цел да издаде на чужда държава информация, представляваща държавна тайна. Това обяви в съобщение до медиите прокуратурата. Малко по-късно Министерството на външните работи уточни, че дипломатът вече е напуснал България. От съобщението на прокуратурата се разбира, че след получаване на съответен сигнал от ДАНС за това в Специализираната прокуратура е образувано досъдебно производство за престъпление срещу републиката. Шпионската дейност е развивана от септември 2018 г. В резултат на проведените бързи действия по разследването, фактите в сигнала са потвърдени изцяло, посочва прокуратурата. Установено е, че действително от септември 2018 г., в продължение на близо година, гражданин на Руската федерация е осъществявал разузнавателна дейност, като е провеждал регулярни конспиративни срещи с български граждани, включително и с ръководен служител, разполагащ с достъп до класифицирана информация на България, ЕС и НАТО. Целта на срещите е била придобиване с разузнавателна цел на такава информация, включително и чрез предложения за материални облаги. Заради това, че по Виенската конвенция \"дипломатическият агент се ползва с имунитет по отношение на наказателната юрисдикция на приемащата държава\" той не е привлечен като обвиняем и наказателното производство е спряно. Главният прокурор Сотир Цацаров е уведомил министъра на външните работи Екатерина Захариева. Ръководеното от нея ведомство допълни, че при тази ситуация същия ден бе проведена среща с руския посланик, на която са обсъдени въпроси от двустранен интерес, включително и този. Срещата е преминала в конструктивна атмосфера. От българска страна е отправено искане руските институции да отзоват своя служител до края на деня днес - понеделник, и по информация на МВнР той вече е напуснал територията на България. Миналия месец с обвинения за шпионаж в полза на руски организации, но не и на руската държава, се сдоби председателят на движение \"Русофили\" Николай Малинов. Разследва се и влиянието на пенсионирания генерал от КГБ Леонид Решетников в политическия живот на страната. На 22 октомври в Москва Захариева (по информация на руския \"Комерсант\") е обсъдила шпионския скандал с \"Русофили\" с колегата си Сергей Лавров като го е уверила, че правителството няма нищо общо с него. Не е известно дали новите разкрития на прокуратурата са свързани с този случай. През септември в телевизионно интервю бившият външен министър на България в кабинета на НДСВ Соломон Паси беше изброил 68 руски шпиони в посолството в София. България се въздържа да гони руски дипломати след случая \"Скрипал\", а наскоро \"Ню Йорк таймс\" направи връзка между този случай и отравянето на българския оръжеен бизнесмен Емилиян Гебрев.\" - в. \"Дневник\".\"Боян Чуков: Щом службите ни разследват руски дипломат, имат основание Не мога да поставя под съмнение работата на нашите служби. Щом се е стигнало до това (разследване на руски дипломат за шпионаж), значи има основание\", заяви външнополитическият анализатор Боян Чуков пред БТВ. Чуков коментира съобщението на МВнР за разследването на служител на руското посолство у нас от ДАНС и прокуратурата, като отбеляза, че в такива случаи има два варианта. Първият сценарий е уличеният дипломат да бъде изгонен шумно и това да бъде обявено показно в медиите, а другият вариант е да бъде помолена съответната легация да отзови своя служител тихомълком. В нашия случай има комбинация между двете, смята Чуков и отбелязва, че руският служител е бил отзован по договорка между България и Русия, но след това е съобщено в медиите за случилото се.\" - в. \"Труд\".В. \"Стандарт\" съобщава, че \"Фолксваген\" може да реши да строи новия си завод в Словакия: \"Германският концерн \"Фолксваген\" (Volkswagen) скоро трябва да реши къде да построи новите съоръжения за производство на средноголеми автомобили, след като замрази плановете за завод за 1,3 млрд. евро (1,4 млрд. долара) в Турция, пише специализираното издание \"Отъмотив нюз Юръп\", цитирано от БТА. Компанията може да реши в бъдеще да произвежда модела \"Пасат\" (Passat) в Словакия вместо в Турция, посочват източници.Надзорният съвет на \"Фолксваген\" трябва да се събере тази седмица, за да реши дали да продължи с планираната инвестиция. Концернът замрази плановете за вложенията в Турция на фона на международните критики срещу военната операция, която турската армия започна в Сирия, припомня изданието. Решението трябва да бъде взето бързо, тъй като автомобилостроителят иска заводът да заработи до октомври 2022 година, когато дейността в германския град Емден, където в момента се произвежда \"Пасат\", ще се пренасочи към изцяло електрически коли. Сред решенията, които се обсъждат, е производството на средноголемия модел да бъде прехвърлено към огромния завод на концерна в Братислава, Словакия, посочват източници пред изданието \"Аутомобилвохе\". Моделите, произвеждани в словашкия завод, включват \"Туарег\" (Touareg) и \"Ауди\" Кю 7 (Audi Q7), автомобили с висока проходимост, компактните \"Фолскваген ъп\" (VW Up), \"Сеат Мии\" (Seat Mii) и \"Шкода Ситигоу\" (Skoda Citigo). Планира се производството на миниколите в завода постепенно да бъде спряно, тъй като този пазарен сегмент е в упадък, което ще освободи производствен капацитет. След замразяването на плановете за Турция сега България, Румъния и Сърбия се надяват, че \"Фолксваген\" ще се върне към \"краткия списък\" от възможни локации, който включваше тези балкански страни и Северна Африка, отбелязва изданието.\"", "date": "2019.10.29", "title": "Разкриха руски шпионин, Кънев с куриозна идея за балотажа в София, Фолксваген може да избере Словакия… "}
{"url": "https://news.bg/world/vlak-s-600-t-yadreni-otpadatsi-otpatuva-ot-germaniya-za-rusiya.html", "text": "Влак, натоварен с 600 тона уранов хексафторид, замина от Германия за Русия, съгласно договор за транспортиране на ядрени отпадъци, сключен между двете страни. Композицията е потеглила от град Гронау на 28 октомври, съобщи Дойче веле. Крис Бройер - официален представител на компанията Urenco Deutschland, осъществяваща договора, потвърди, че пратката е отпътувала за Русия.Вероятно товарът ще бъде превозен до пристанището на Амстердам, откъдето ще бъде транспортиран по море.По думите на Бройер, общият обем на ядрените отпадъци, изнесени от Германии в Русия, до края на 2019 г. ще достигне 6000 тона или 725 контейнера. През месец май от Гронау, където компанията е разположила инсталация за обогатяване на уран, са отпътували 600 тона уранов хексафторид.В ЕС темата за превозването на ядрени отпадъци е дискусионна заради свързаните с това рискове.Бройер коментира, че контейнерите, които се използват за тази цел, са със стени от стомана, дебели 16 мм.Екоактивистите в Германия упрекват правителството, че то умишлено премълчава информация за превозването на ядрени отпадъци.", "date": "2019.10.29", "title": "Влак с 600 т ядрени отпадъци отпътува от Германия за Русия"}
{"url": "https://news.bg/world/v-moskva-zadarzhaha-34-ma-opozitsioneri-ot-drugata-rusiya.html", "text": "Полицейски служители влязоха в московския щаб на опозиционната партия \"Другата Русия\" по време на седмичното му събрание, предаде Дойче веле.Задържани са 34-ма души, сред които има и непълнолетни. Сред задържаните е и Мария Алехина, известна с участието си в групата Pussy Riot.Няколко часа по-късно повечето от активистите са били освободени, след като са им съставени актове.През нощта в полицията са останали двама непълнолетни, като се обяснява, че родителите им не са дошли да ги вземат.Не се съобщава каква е причината активистите да бъдат отведени в полицията.Това не е първият случай на масови арести в щаба на \"Другата Русия\" през последните седмици. При обиск на 16 септември бяха задържани 29 души. В документа за обиск пише, че полицията е търсила \"оръжие и боеприпаси\". По-рано през същия ден активист на партията окачиха плакат \"Свобода за политическите затворници\" на оградата на централното полицейско управление в Москва.", "date": "2019.10.29", "title": "В Москва задържаха 34-ма опозиционери от „Другата Русия“"}
{"url": "https://news.bg/crime/prodalzhava-izdirvaneto-na-shofyora-blasnal-velosipedist-pri-stadion-lokomotiv.html", "text": "Продължава издирването на шофьора, който блъсна велосипедист и избяга в София, съобщава БНТ.Припомняме, че инцидентът стана преди седмица на столичния булевард \"Рожен\" в близост до стадион \"Локомотив\". Няколко дни след това Шофьорът избягал, а на кръстовището на бул. \"Рожен\" няма камери, така че неговото издирване продължава.Полицията и близките на загиналия продължават да търсят информация и свидетели на случилото се.Очаква се велоорганизации и близки на загиналия колоездач да излязат на поход тази вечер.", "date": "2019.10.29", "title": "Продължава издирването на шофьора, блъснал велосипедист при стадион \"Локомотив\""}
{"url": "https://news.bg/int-politics/mnozinstvoto-germantsi-iskat-turtsiya-da-bade-izhvarlena-ot-nato.html", "text": "Мнозинството от германците искат Турция да бъде изключена от НАТО заради офанзивата на Анкара в Североизточна Сирия. Това е установило социологическо проучване на YouGov, цитирано от ДПА.58 на сто от анкетираните са се обявили в подкрепа на изключването на Турция от западния военен алианс, а 18 на сто са се изказали против. на 9 октомври, като нарече операцията \"Извор на мир\". Обявената от нея цел беше прочистването на сирийските кюрди от 30-километровата зона от турската граница навътре в територията на Сирия.Сирийските кюрди впоследствие се изтеглиха от зоната. Турция планира да засели в \"зоната за сигурност\" сирийски бежанци, които се намират на нейна територия. ", "date": "2019.10.29", "title": "Мнозинството германци искат Турция да бъде изхвърлена от НАТО"}
{"url": "https://news.bg/crime/zhandarmeristi-ot-11-strani-obmenyat-dobri-praktiki-v-balgariya.html", "text": "Дирекция \"Жандармерия\" е домакин на опознавателно посещение от ръководни служители на жандармерийски структури от 11 страни от цял свят.То е част от курс по съвместен проект на френската и румънската жандармерии, чиято цел е надграждане на доброто сътрудничество, постигнато между тези структури от и извън Европейския съюз, обмен на добри практики за изграждане на единен подход за справяне със съвременните предизвикателства.В рамките на посещението чуждестранните гости са приети от ръководството на Дирекция \"Жандармерия\". Те са запознати със структурата и задачите, които служителите й изпълняват, със системата за сигурност у нас и с основните заплахи и предизвикателства пред структурите, занимаващи се с правоприлагане.Гостите наблюдават и четири демонстрации на служители на Дирекция \"Жандармерия\" и на техни колеги от Специализирания отряд за борба с тероризма.", "date": "2019.10.29", "title": "Жандармеристи от 11 страни обменят добри практики в България "}
{"url": "https://news.bg/int-politics/litovskiyat-prezident-uspokoyava-sasedite-che-voyskite-na-nato-sa-samo-za-otbrana.html", "text": "Разгръщането на батальон на армията на САЩ с повече от петдесет единици тежки бронирани машини в Литва за шест месеца за съвместни учения с литовските военни е мярка за засилване на отбраната на Балтийската република, коментира пред Ziniu radijas президентът на Литва Гитанас Науседа, цитиран от ТАСС.\"Единствената цел на разполагането на войските и оборудването на НАТО в Литва е да се гарантира, че жителите на страната са в безопасност от възможни намеси\", обяснява той.Според президента Литва никога не е имала и няма намерения да заплашва някой от своите съседи. \"Литва е миролюбива страна, която никога няма да действа агресивно към своите съседи\".През октомври в Литва е дислоциран батальон от въоръжените сили на САЩ, който включва около 500 войници, 30 танка \"Абрамс\" и 25 бойни машини на пехотата \"Брадли\".Звеното се намира на тренировъчна площадка в \"Пабрад\", на 15 км от беларуската граница.Вчера президентът на Беларус Александър Лукашенко заяви, че Минск ще бъде принуден да отговори на разполагането на войски близо до границите на страната.Лукашенко поиска и по-сериозна отбрана на АЕЦ. Той е уверен, че Литва разбира, че в случай на аварийна ситуация в атомната електроцентрала, това ще се отрази и на двете страни на границата.Лукашенко обърна внимание на факта, че тренировъчната площадка, където са разположени силите на НАТО, е буквално на няколко километра от АЕЦ.", "date": "2019.10.29", "title": "Литовският президент успокоява съседите, че войските на НАТО са само за отбрана"}
{"url": "https://news.bg/regions/srednoshtni-palezhi-i-pogromi-v-kardzhaliyski-sela.html", "text": "За погром в центъра на кърджалийското село Черноочене и опит за палежи съобщава bTV.Стотици автомобилни гуми са разхвърляни, като част от тях са запалени. Подпален е и контейнер за боклук, а стъклата на автогарата и на кметствата в селата Житница, Минзухар и Дядовско са изпотрошени.Сериозни щети са нанесени и на четирите автобуса, които извозват децата от селата в училищата и детските градини. Техните гуми са нарязани, поради което днес учебните заведения в общината не работят.Камерите на кметството са заснели вандалите, които са били с качулки. По думи на зам.-кмета на Община Черноочене те са вилнели между 3.00 и 4.00 часа снощи.Въпреки че полицейското управление се намира само на 50 метра от центъра, на мястото не се е отзовал екип. На местопроизшествието е директорът на Областната дирекция на МВР в Кърджали комисар Атанас Илков.", "date": "2019.10.29", "title": "Среднощни палежи и погроми в кърджалийски села"}
{"url": "https://news.bg/world/tramp-varna-amerikanskite-sili-v-siriya-za-ohrana-i-eksploatirane-na-petrolnite-poleta.html", "text": "Американските военни започнаха да подсилват позициите си около петролни полета в Източна Сирия. Вашингтон обяви, че новото дислоциране на сили е част от продължаващата мисия срещу тероризма след , информират медии.Началникът на Съвета на началник щабовете на въоръжените сили на САЩ Марк Мили заяви, че американските сили ще останат в сирийския район Танф по иракската граница и ще бъдат изпратени допълнителни сили за охрана на петролните полета в Дейр ез Зор в Източна Сирия, в които оперира енергийната корпорация ConocoPhillips.Видеоматериали от региона показват американски военни конвои да навлизат в Сирия. Само преди дни Доналд Тръмп нареди да се изтеглят преди турската инвазия. Промяната идва, след като представители на Пентагона убедиха президента, че е от съществена важност да се защитят петролните ресурси в Източна Сирия.\"Пазете петрола, винаги съм казвал това. Ние подсигурихме петрола\", каза Тръмп. Той подчерта, че целта му е да се подсигури американски дял от сирийските петролни приходи, което потенциално е военно престъпление.Министърът на отбраната на САЩ Марк Еспър заяви, че задачата е да се охраняват петролните полета и да се попречи на ДАЕШ да трупа приходи от продажбата на петрол, но също така да не попаднат под контрола на сирийския режим или Русия, така че ползите да са за водените от кюрдите Сирийски демократични сили.\"Искаме да сме сигурни, че Сирийските демократични сили имат достъп до тези ресурси с цел да пазят затворниците, с цел да въоръжат войниците си и с цел да им помогнем да победят ДАЕШ\", каза Еспър.", "date": "2019.10.29", "title": "Тръмп върна американските сили в Сирия за охрана и експлоатиране на петролните полета"}
{"url": "https://news.bg/economics/lipsva-rabotna-raka-v-zemedelieto-i-pri-visoko-zaplashtane.html", "text": "Земеделски производители от Варна се оплакват от липса на работна ръка и подбиване на цените на стоката им от вносни продукти. Това стана ясно на заседание на Областния консултативен съвет по плодове и зеленчуци, домакин на което беше Областният информационен център в морската столица.Въпреки че продукцията на десертно грозде тази година е с добро качество, има трудности с реализацията на пазара.Производител от Аксаково обясни, че цената на борсите на вносното грозде от Гърция е 1,30 лв. за килограм, докато същото качество у нас струва 1,80 лв. Той добави и че има проблеми с намирането на работници, което налага да се търсят желаещи от други общини в областта, въпреки че надникът е 50 лева. Работна ръка се внася и от Украйна.Производителите посочиха, че минималното заплащане на наетите е 800 лв., като допълнително им се осигуряват квартира и храна.Според тях проблем е нормативната уредба, която предвижда  на добива при градушка или пожар.Присъстващите на срещата предложиха да бъдат  които да обединяват и защитават интересите им. Беше обсъден опитът в тази сфера в други държави - като пример за добра практика бяха дадени кооперативите в Гърция.На заседанието бяха представени и актуални възможности за европейско финансиране за фермерите. Шанс за тях е отворената в момента мярка 16.1. \"Подкрепа за сформиране и функциониране на оперативни групи в рамките на ЕПИ\" от Програмата за развитие на селските райони 2014-2020г.Управителят на ОИЦ-Варна Виктория Николова обясни, че земеделците могат да получат информация за кандидатстване в информационната система ИСУН 2020, чрез която се подават проектни предложения.", "date": "2019.10.29", "title": "Липсва работна ръка в земеделието и при високо заплащане"}
{"url": "https://news.bg/crime/razkriha-oranzheriya-za-marihuana-v-rusensko.html", "text": "Разкриха оранжерия за марихуана в село Сандрево, съобщават от МВР.Полицията е проверила имот, обитаван от 48-годишен мъж, където открили оранжерия за отглеждане на марихуана.Открити са 56 засадени растения канабиса, достигнали различна височина, множество торове за отглеждането им, както и суха зелена маса, дала характерната реакция на марихуана при полевия наркотест.Намерени са и везни, гриндери и пистолет \"Макаров\" с боеприпаси.48-годишният мъж - известен на полицията, и 19-годишният му син са задържани с полицейска мярка за 24 часа.Работата по случаяч продължава.", "date": "2019.10.29", "title": "Разкриха оранжерия за марихуана в Русенско"}
{"url": "https://news.bg/world/ikonomicheskiyat-ministar-na-germaniya-padna-na-konferentsiya.html", "text": "Министърът на икономиката на Германия Петер Алтмайер падна на земята по време на конференция в Дортмунд и за кратко изпадна в безсъзнание, съобщава телевизия NTV, цитирана от \"Ройтерс\".Малко след това той е благодарил на медиците, допълва телевизията. Прегледан е в болница.Телевизионни кадри показаха 61-годишния да слиза от подиума в края на речта си и да се спъва на стъпала.В съобщение икономическото министерство пише, че Алтмайер се е спънал по стъпалата и паднал, докато е напускал сцената на днешната среща за цифровизацията. Не се споменава дали е изгубил съзнание, но се отбелязва, че е бил прегледан. Планираната пресконференция е отменена.След падането лекар от публиката е оказал първа помощ на Алтмайер, както и парамедици.", "date": "2019.10.29", "title": "Икономическият министър на Германия падна на конференция"}
{"url": "https://news.bg/crime/zaloviha-41-godishen-s-droga-v-pleven-sled-gonka-s-politsiyata.html", "text": "Полицията в Плевен опитала да провери водач на лек автомобил, но в опит да осуети проверката той потеглил с лекия автомобил, блъскайки друга паркирана колаНа кръстовището с улица \"Неофит Рилски\" се ударил в още един правилно движещ се автомобил. При инцидента няма пострадали хора.След второто произшествие мъжът е задържан, като излизайки от колата изхвърлил прозрачен полиетиленов плик със суха, зелена тревиста маса с приблизително тегло около 130 грама. При арестуването му са използвани стоп патрони.На място е извършен оглед, последвало и претърсване в жилището на 41-годишния от село Дисевица. Там са открити електронна везна и плик с 10 грама суха, зелена тревиста маса. На иззетите количества са назначени експертизи, по данни на притежателя им - марихуана.", "date": "2019.10.29", "title": "Заловиха 41-годишен с дрога в Плевен след гонка с полицията"}
{"url": "https://news.bg/crime/proveryavat-sluchay-na-13-godishno-dete-bez-egn-vav-vetovo.html", "text": "По случай на 13-годишно момче без ЕГН работят социалните служби във Ветово, съобщи БНТ.Детето е родено в Гърция, но майката не разполага с никакви документи за вписването му в регистрите на чуждата държава.В момента се търси съдействие от държавната агенция за закрила на детето.Идвайки в България, майката не е могла да удостовери нито месторождението на детето, нито дори неговите имена. Тъй като наскоро се е преместила да живее във Ветово, със случая са се заели социалните служби там.Търси се съдействието и на Държавната агенция за закрила на детето за установяване на вписване в Гърция, за да може след това да му се издаде ЕГН.В момента момчето не може нито да бъде записано в училище, нито да има личен лекар.", "date": "2019.10.29", "title": "Проверяват случай на 13-годишно дете без ЕГН във Ветово"}
{"url": "https://news.bg/politics/s-dva-pati-poveche-obshtinski-savetnitsi-sa-dovolni-vav-vmro.html", "text": "След първи тур на местните избори ВМРО събира над 5% от действителните гласове и се затвърждава като водеща политическа сила у нас. Това сочи анализ на председателя на Националния предизборен щаб и организационен секретар на ВМРО Юлиан Ангелов на база почти 100% от обработените протоколи от ЦИК.От партията изтъкват, че в национален план са събрали над 140 000 гласа за съветници, а в общо 11 общини кандидатите за кметове на ВМРО излизат на балотаж - Пловдив - град, район \"Южен\" на Пловдив, Сандански, Златарица, Трявна, Елин Пелин, Костинброд, Каварна, Левски, Тутракан и Опан.Общинските съветници в страната пък са над 240, което е два пъти повече в сравнение с 2015 г. Според ВМРО данните ги нареждат като втора, трета или четвърта политическа сила по места. От партията подчертават, че съгласно резултатите на бъдещи парламентарни избори ВМРО ще се бори за добро представителство в Народното събрание.Те изказват благодарност към тези, които са ги подкрепили честно и по съвест, и призовават българските граждани да гласуват и на втория тур, за да бъдат игнорирани гласовете, които биха дали нечестен превес в местната власт на определени кандидати.", "date": "2019.10.29", "title": "С два пъти повече общински съветници са доволни във ВМРО"}
{"url": "https://news.bg/world/germaniya-sadi-dvama-siriytsi-za-prestapleniya-sreshtu-chovechestvoto.html", "text": "Германия повдигна обвинения срещу двама бивши служители на сирийските служби в престъпления срещу човечеството, обявиха от федералната прокуратура, цитирани от \"Гардиън\".Двамата мъже са арестувани в германската столица Берлин и южната провинция Баден-Вюртемберг през февруари при координирана операция на германската и френската полиция.Единият от мъжете е обвинен в 59 убийства, както и в изнасилване и сексуално престъпление, а другият е обвинен в съучастничество в престъпление срещу човечеството.Двамата мъже са навлезли в Германия като бежанци през юли 2014 г. и август 2018 г.Германските власти разглеждат случаите чрез правния принцип универсална юрисдикция, който позволява наказателно преследване в една страна, дори и ако престъпленията са извършени в друга държава.Съществени доказателства срещу мъжете са събрани в резултат на фотоизложба в централата на ООН в Ню Йорк през март 2015 г., при която бяха показани телата на хиляди жертви на изтезания и лични показания. Снимките са откраднати от бивш служител на сирийската военна полиция, който е избягал с тях през 2013 г.", "date": "2019.10.29", "title": "Германия съди двама сирийци за престъпления срещу човечеството"}
{"url": "https://news.bg/int-politics/zashtitavay-chestta-na-kitay-pekin-opovesti-novi-nasoki-za-moral-na-podanitsite.html", "text": "Китай оповести нови насоки за \"морал\" за своите поданици за всичко - от гражданското образование и как родителите трябва да научат децата си да сортират боклук до подходящия етикет за издигане на националното знаме, пише \"Гардиън\".\"План за прилагане на моралното изграждане на гражданите в новата епоха\" призовава китайските поданици да бъдат честни и учтиви, да бъдат \"цивилизовани\", когато вечерят, пътуват или гледат спортни състезания и \"защитават честта на Китай\", докато са в чужбина.Насоките, силно фокусирани върху насърчаването на патриотизма, също така призовават за формулиране на \"национален етикет\" за неща като пеене на националния химн, издигане на националното знаме или церемонии, когато човек се присъединява към властващата Китайска комунистическа партия.Подобен етикет трябва да \"засилва отношението на хората към партията и страната и да организира колективно чувство за идентичност и принадлежност\". Това става ясно от документа, публикуван от централния комитет на партията и държавния съвет. Той също така призовава гражданите да \"следват духа на Лей Фен\", бивш войник, който се използва масово в пропагандните кампании на партията от 1960-те години.Карл Минцнер, изследовател на Китай и професор по право в Университета Фордъм в Ню Йорк, коментира: \"Общата цел на тези насоки е да се определи \"доброто\" поведение, а това включва всичко от етичните уроци, които може да искате вашите деца да интернализират, от четене на историите за Прасето Пепа до още политически концепции за гражданска добродетел - като например как гражданите трябва да мислят за отношението си на уважение към техните лидери.\"Публикувани в неделя преди важния Четвърти пленум на Китайската комунистическа партия, който се провежда в Пекин, насоките подчертават фокуса на китайския президент Си Цзинпин по време на пленума - подкрепа на политическата легитимност във време, когато Пекин е изправен пред сериозни предизвикателства - от протести в Хонконг до забавяне на икономиката и продължителна търговска война със САЩ.\"В условията на дълбоки промени в международното и вътрешното положение и дълбоки промени в икономическото и социалното развитие на Китай... политиките и регулациите, както и социалното управление все още не са достатъчни\", се изтъква в увода на документа и се констатира: \"Все още има много проблеми.\"Най-важното сред насоките е поданиците да се отнасят към \"Мисълта на Си Цзинпин\" като \"сърцевината\" на техния граждански морален компас. За разлика от предишна версия, публикувана за първи път през 2001 г., няколко препратки към други лидери в историята на страната - от Мао Цзедун до Дън Сяопин, са пропуснати.Експерти посочват, че документът е знак, че пропагандата ще бъде засилена, с акцент върху китайските традиции, както и върху етиката и културата.\"Въпреки че Пекин все още номинално се придържа към революционната марксистка вяра, той непрекъснато се връща към собственото си минало в търсене на идеологическа основа, за да обоснове своето управление и да вдъхнови своите граждани\", изтъква Минцнер.", "date": "2019.10.29", "title": "\"Защитавай честта на Китай\": Пекин оповести нови насоки за морал на поданиците"}
{"url": "https://news.bg/crime/osadiha-dvama-mazhe-ot-yambol-i-burgas-za-krupni-krazhbi.html", "text": "3 години и 4 месеца зад решетките ще излежи мъж от с. Бояджик, обл. Ямбол за за извършени кражби от частен дом. Това е станало в периода 17 септември 2018 - 6 октомври 2018 г., като откраднал вещи на стойност 11 324 лева. Домът е бил на чужденци.Наказанието трябва да бъде изтърпяно при първоначален \"строг\" режим в затвор.При друг случай съдът е наложил наказание от 4 години и 8 месеца \"лишаване от свобода\". Мъжът е подсъдим за направил кражби за над 30 000 лева. За целта той разбил ограда и ключалки.Също така през ноември 2018 година в хотелска стая в минно селище \"Върли бряг\",oбл. Бургас държал 11 грама коноп.Наказанието трябва да бъде изтърпяно при първоначален \"строг\" режим в затвор.На подсъдимото лице е наложено и наказание \"глоба\" в размер на 2000 лева.", "date": "2019.10.29", "title": "Осъдиха двама мъже от Ямбол и Бургас за крупни кражби"}
{"url": "https://news.bg/world/federalen-sad-vremenno-blokira-tezhkiya-zakon-za-zabrana-na-abortite-v-alabama.html", "text": "Федерален съдия блокира закон, който забранява абортите в американския щат Алабама, информира АП.Според закона абортът при почти всички фази на бременността и при почти всички случаи се разглежда като углавно престъпление.Окръжният съдия Майрън Томпсън издаде предварителна заповед, която не позволява на щатските власти да прилагат закона, според който абортът се наказва с 10 г. затвор.Законодателите в щата Алабама одобриха мярката по-рано тази година, но веднага бяха внесени съдебни жалби с цел спиране на закона, който трябва да влезе в сила от следващия месец.Казусът може да стигне до Върховния съд на САЩ.В началото на този месец  срещу аборта.", "date": "2019.10.29", "title": "Федерален съд временно блокира тежкия закон за забрана на абортите в Алабама"}
{"url": "https://news.bg/politics/kancho-stoychev-raztrevozhen-glasove-veche-se-targuvat-savsem-otkrito.html", "text": "Оспорвани ще бъдат балотажите на повечето места. Това прогнозира пред БНР социологът Кънчо Стойчев от \"Галъп Интернешънъл\".По негови думи има места, където 1/3 от вота е контролиран.Той посочи, че първият тур е преминал в относително спокойна обстановка.\"Това, което разказват колегите на терен, е покъртително, не защото има вече познатата практика на купуване на гласове, а защото за първа година никой даже не се крие. Пазаруването на гласове става по улиците и площадите на открито, ставките се вдигат, има едно наддаване\", обясни Стойчев. По негови думи феноменът е повсеместен и засяга дори столицата.Той е обезпокоен, че българите са започнали да приемат това за нормално, докато всъщност не е, и определи явлението като \"страшна шизофрения\".Мащабът е такъв, че имаме случаи, и то не като изключение, а като че ли като по правило, особено в населени места, които са около 50 000 гласоподаватели, всъщност 1/3 от вота е контролиран, посочи социологът.По негови думи всички партии \"са в един кюп\".Според Стойчев избирателната активност на втори тур няма да бъде по-висока.", "date": "2019.10.29", "title": "Кънчо Стойчев разтревожен: гласове вече се търгуват съвсем открито"}
{"url": "https://news.bg/politics/spasi-sofiya-kani-fandakova-i-manolova-na-debat.html", "text": "Гражданската организация \"Спаси София\" кани Йорданка Фандъкова и Мая Манолова за професионален и обективен дебат, фокусиран върху конкретните проекти и решения за София.Активистите организират дебата в четвъртък от 20:00ч. и ще го предават на живо в интернет. Те дали и срок за потвърждение от щабовете на двата кандидата.Водещ на дебата ще бъде Борис Бонев, който получи широка подкрепа като независим, граждански кандидат.В рамките на 1 час, Фандъкова и Манолова ще дискутират върху 4 теми: транспорт, градска среда, чистота на въздуха и открито управление.От Спаси София смятат, че е недопустимо 5 дни преди ключовия балотаж за София да няма дебат. Според тях, жителите на една демократична и европейска столица заслужават да чуят ясни отговори и решения за основните теми, които ги засягат пряко.", "date": "2019.10.29", "title": "\"Спаси София\" кани Фандъкова и Манолова на дебат"}
{"url": "https://news.bg/world/es-s-preduprezhdenie-kam-golemite-tehnologichni-platformi-za-dezinformatsiyata.html", "text": "Европейският съюз призова големите технологични платформи да положат повече усилия срещу дезинформацията, информира \"Политико\".Google, Facebook и Twitter трябва да предприемат \"допълнителни сериозни мерки\" в борбата срещу дезинформацията на платформите им до края на годината или могат да бъдат изправени пред тежки правила, предупреди Европейската комисия в годишен преглед.В същото време Комисията похвали платформите за усилията им срещу разпространението на фалшиви новини, като подчерта, че \"Фейсбук\" е премахнал повече от 2 милиарда фалшиви профила през първата четвърт на годината.Но Джулиан Кинг, еврокомисар по сигурността в Комисията, обяви, че не са достатъчни мерките на платформите що се отнася до дезинформацията, която засяга предизборните кампании по света.Ако платформите не подобрят действията си до края на годината, Комисията може да наложи регулаторни мерки, предупреди Кинг. Една от възможните регулации е платформите да бъдат принудени по-открито да споделят данните си.", "date": "2019.10.29", "title": "ЕС с предупреждение към големите технологични платформи за дезинформацията"}
{"url": "https://news.bg/crime/nadziratelite-v-zatvorite-obyaviha-gotovnost-za-protest.html", "text": "Синдикатът на служителите в затворите в България обяви протестна готовност, съобщи bTV.От синдиката съобщават, че това решение е взето след среща с ръководството на Министерството на правосъдието.От синдиката обясниха още, че ведомството няма да изпълни ангажимента си за откриване на щатове и назначаване на 200 човека следващата година.Тези хора трябвало да бъдат назначени както в затворите, така и в дирекцията за охрана на съдебната власт, заявяват от синдиката.Малко по-късно от пресцентъра на Министерството на правосъдието съобщиха, че от синдиката са изразили готовност за допълнителните разговори с министерството в периода до края на бюджетната процедура и окончателното приемане на държавния бюджет за 2020 г.От страна на министерството е дадена подробна информация за хода на изпълнението на поетите ангажименти към синдикалната организация, касаещи въпроси като заплащане и численост на служителите в двете главни дирекции - \"Изпълнение на наказанията\" и \"Охрана\".Участниците в срещата са запознати още и с хода на бюджетната процедура към момента и предприетите стъпки от Министерството на правосъдието.", "date": "2019.10.29", "title": "Надзирателите в затворите обявиха готовност за протест"}
{"url": "https://news.bg/crime/mazh-prebi-i-prostrelya-saprugata-si-v-stolitsata.html", "text": "Мъж преби и простреля в крака съпругата си на бензиностанция на околовръстното шосе в София в нощта на изборите, предаде \"24 часа\".Подаден е сигнал в полицията и мъжът е арестуван.Очаква се в сряда съдът да реши дали 49-годишният софиянец остава в ареста.Два дни по-рано ревнивец отвлякъл жена си и майка на трите му деца в столичния кв. \"Люлин\".Качил я в такси и я откарал в апартамент в друг квартал. Там я пребил и я заплашил с убийство заради подозрения, че му изневерява.", "date": "2019.10.29", "title": "Мъж преби и простреля съпругата си в столицата "}
{"url": "https://news.bg/world/dzhonsan-specheli-predvaritelno-odobrenie-za-izborite.html", "text": "Британският премиер Борис Джонсън спечели предварително одобрение за провеждането на предсрочни избори, предаде \"Ройтерс\".Това стана ясно след проведеното обсъждане без гласуване на второ четене в британския парламент.Предстои и гласуване на трето четене на предложението.След това предложението отива за гласуване и в Камарата на лордовете.Припомняме, че правителството загуби при процедурно гласуване на законопроекта за предсрочни избори, което означава, че Камарата на общините ще разгледа предложени от опозицията поправки, пише \"Гардиън\".Парламентът прокара поправката на Стела Кризи от Лейбъристката партия с 312 срещу 295 гласа - мнозинство от 17 гласа.Появиха се спекулации, че консерваторите могат да изтеглят проектозакона. Британското правителство заплашва да се откаже от предложението, ако лейбъристите продължават да настояват да се позволи на гражданите на ЕС на Острова да получат право на глас.Изборите трябва да се проведат през декември.Ако предсрочните избори станат факт, те ще са първите по Коледа от 1923 година насам.", "date": "2019.10.29", "title": "Джонсън спечели предварително одобрение за изборите "}
{"url": "https://news.bg/world/italiya-dopusna-korab-sas-stotitsi-migranti-sled-sedmitsi-v-sredizemno-more.html", "text": "Италианското правителство заяви, че ще позволи на 104 души да се качат от благотворителен кораб, който ги спаси в Средиземно море, след като прекараха 11 дни в морето в очакване на разрешение, съобщи \"Ал Джазира\".Хората на борда на Ocean Viking са получили разрешение да акостират в сицилианското пристанище Позало, се казва в изявление на италианското министерство на вътрешните работи.Франция и Германия са се съгласили да приемат 70 от тях.Сред хората на борда бяха 10 жени - две от тях бременни - и 41 деца под 18 години.Организациите молят Европа да определи безопасно пристанище за хората, които са взели край либийския бряг на 18 октомври.Бившият вътрешен министър на Италия Матео Салвини коментира остро решението.\"Италианското правителство за пореден път прави услуга на НПО ... което насърчава трафикантите на хора да залагат на търговията си\", каза той.Най-малко 1800 мигранти и бежанци са загинали или изчезнали в Средиземно море, докато се опитват да стигнат до Европа тази година. Това съобщи Международната организация за миграция.Либия - Италия е най-смъртоносните маршрути с 692 смъртни случая, следвани от маршрута Северна Африка-Испания с 318 и Източното Средиземноморие Гърция-Кипър със 70 загинали. от Агенцията съобщиха за 63 400 пристигнали.Миграционната криза продължава, а с нея и несъгласието в Европейския съюз относно миграционните политики.Мнозина спасени в Средиземноморието са икономически мигранти от Африка или Азия, които нямат право на убежище.", "date": "2019.10.29", "title": "Италия допусна кораб със стотици мигранти след седмици в Средиземно море "}
{"url": "https://news.bg/world/kamarata-na-obshtinite-odobri-predsrochen-vot-vav-velikobritaniya-na-12-dekemvri.html", "text": "Обединеното кралство да проведе предсрочни избори на 12 декември. За това гласуваха депутатите тази вечер, предаде BBC.С разлика от 438 гласа към 20, Камарата на общините одобри законопроект, който проправя пътя към първите избори през декември от 1923 година.Законопроектът предстои да бъде одобрен от Камарата на лордовете, но може да стане закон до края на седмицата.Ако това се случи, ще има петседмична кампания до изборен ден.Британският премиер Борис  провеждането на предсрочни избори.Това стана ясно след проведеното обсъждане без гласуване на второ четене в британския парламент.Припомняме, че правителството загуби при процедурно гласуване на законопроекта за предсрочни избори, което означава, че Камарата на общините ще разгледа предложени от опозицията поправки.Председателят на Европейския съвет Доналд Туск съобщи, че , но предупреди, че отсрочката \"може би е последната\".Брекзит е отложен до 31 януари 2020 година. В официално съобщение на Европейския съвет се казва, че са приели решение за отлагане на Брекзит до 31 януари 2020 г. с цел ратифициране на споразумението за напускане. Брекзит може да се случи и по-рано на 1 декември 2019 г. и 1 януари 2020 г., ако споразумението бъде ратифицирано и от двете страни. През този период Великобритания остава страна членка с всички права и задължения, заложени в договорите и законите на ЕС.Решението е взето единодушно от Европейския съвет чрез писмена процедура и със съгласието на Великобритания.", "date": "2019.10.29", "title": "Камарата на общините одобри предсрочен вот във Великобритания на 12 декември "}
{"url": "https://news.bg/world/rusiya-obvini-sasht-v-arogantnost-zaradi-voyskite-v-siriya.html", "text": "САЩ арогантнo изпратиха войските си да охраняват нефтените находища в Сирия. Това заяви руският външен министър Сергей Лавров, като добави, че остава неясно от кого трябва да бъдат защитени инсталациите, предаде РТ.Той направи изявлението на пресконференция с колегите си от Иран и Турция Мохамед Зариф и Мевлют Чавушоглу.Действията на американците в Сирия нарушават международното право, тъй като присъствието им в страната е незаконно, повтори Лавров, появявайки се заедно с иранските и турските си колеги на пресконференция в Женева, Швейцария.Припомняме, че мериканските военниоколо петролни полета в Източна Сирия. Вашингтон обяви, че новото дислоциране на сили е част от продължаващата мисия срещу тероризма след , информират медии.\"Пазете петрола, винаги съм казвал това. Ние подсигурихме петрола\", каза президентът Доналд Тръмп. Той подчерта, че целта му е да се подсигури американски дял от сирийските петролни приходи, което потенциално е военно престъпление.", "date": "2019.10.29", "title": "Русия обвини САЩ в арогантност заради войските в Сирия "}
