{"url": "https://news.bg/int-politics/yaponskite-deputati-izprobvaha-kaski-za-zashtita-pri-zemetreseniya.html", "text": "Японските депутати изпробваха каски за защита при земетресения, по време на учение в парламента, съобщава \"Ройтерс\".Финансовия министър Таро Асо се усмихва, след като успешно поставя една от сгъваемите пластмасови каски, а външният министър Тошимицу Мотеги е с широка усмивка. \"Никога не знаете кога ще настъпи бедствие\", коментира Тадамори Ошима, говорител на долната камара, когато слага една от белите каски, които напомнят на традиционни самурайски шлемове.Училищните тренировки за бедствия също не са нещо необичайно в Япония, където земетресенията са често срещани. Земетресение с магнитуд 9 през март 2011 г. предизвика мащабно цунами, при което загинаха близо 20 000 души и предизвика ядрената криза във Фукушима.Потребители в \"Туитър\" започнаха да се шегуват с депутатите и да коментира, че \"преди да се защитят, те трябва да защитят живота на хората\".Други са по-благосклонни и намират \"усмихнатите лица на Асо и Мотеги са очарователни\". Някои виждат в каските прилика освен със самурайски шлемове и с тези използвани в \"Междузвездни войни\".Всеки японски депутат е снабден с каска, която е поставено под неговия стол в пленарната зала.", "date": "2019.11.27", "title": "Японските депутати изпробваха каски за защита при земетресения"}
{"url": "https://news.bg/society/12-godishna-ukrainka-bez-pravo-na-bezplatno-lechenie-zaradi-lipsa-na-egn.html", "text": "12-годишната украинка, която живее от три години в България и е с диабет, няма право на безплатно лечение у нас. Причината е, че няма единен граждански номер и не могат да се платят здравните й осигуровки, съобщи БНТ.Момичето и майка и се заселват в Смядово преди три години. Детето страда от диабетна кетоацидоза - най-тежкото остро усложнение на диабета. Прието е във варненската болница \"Света Марина\" в тежко състояние, с опасност за живота.Детето не може да бъде лекувано безплатно, защото между България и Украйна няма спогодба.Семейството очаква помощ от институциите. Момичето ще може да получи безплатно лечение едва след 5-ата година от пребиваването си в България.Дотогава безвъзмездно за детето ще се грижи екипът в детското отделение на университетската болница \"Света Марина\".", "date": "2019.11.27", "title": "12-годишна украинка без право на безплатно лечение заради липса на ЕГН "}
{"url": "https://news.bg/world/nikakva-interventsiya-otgovori-prezidentat-na-meksiko-na-tramp.html", "text": "Президентът на Мексико Андрес Мануел Лопес Обрадор отхвърли \"интервенционализма\", след като държавният глава на САЩ Доналд Тръмп обяви, че ще определят мексиканските наркокартели за терористични организации, информира \"Ройтерс\".Обрадор подчерта, че Мексико ще обсъди въпроса след Деня на благодарността в САЩ в четвъртък и е наредил на външния си министър да води разговорите.\"Сътрудничество - да, интервенция - не\", обяви Обрадор на пресконференция, след като беше запитан за коментарите на Тръмп.Aмериканският лидер заяви, че работи по този въпрос през последните 90 дни.", "date": "2019.11.27", "title": "Никаква интервенция, отговори президентът на Мексико на Тръмп"}
{"url": "https://news.bg/crime/polfriyman-razgovarya-s-danail-kirilov.html", "text": "Осъдения за убийство австралиец Джок Полфрийман подкрепи  днес.Това става ясно от снимки, публикувани във фейсбук страницата на Българското затворническо сдружение.След протеста Полфрийман е срещнал случайно правосъдния министър Данаил Кирилов и е разговарял с него.Припомняме, австралиецът Джок Полфрийман, който излежаваше 20-годишна присъда за , излезе Няколко дни по-късно главният прокурор  да се възобнови производството по условно предсрочно освобождаване на Джок Полфрийман и да се Искането е следствие от подадена от. искането за доокомплектоване на документите.Говорителят на главния прокурор , че докато делото не влезе отново във ВКС, макар и по специална процедура, Джок Полфрийман е свободен гражданин и може да напусне страната. австралийските власти да побързат с процедурата по издаване на документите на Полфрийман и да го изведат бързо от страната, тъй като подзащитният му е застрашен от държавните власти.Решението на съда за  предизвика редица негативни реакции. ", "date": "2019.11.27", "title": "Полфрийман разговаря с Данаил Кирилов "}
{"url": "https://news.bg/health/instalatsiite-za-kislorod-ne-se-kontrolirat-ot-damtn.html", "text": "Инсталациите за кислород не представляват съоръжения с повишена опасност. Това заявяват от на Държавна агенция за метрологичен и технически надзор (ДАМТН).Съоръженията с повишена опасност са описани и изброени изчерпателно в глава 5, чл. 32 от Закона за техническите изисквания към продуктите, като в текстовете не присъстват инсталации, такива каквато .Затова и от ДАМТН заявяват, че не се осъществява технически надзор над такива инсталации.ДАМТН осъществява технически надзор на стационарно монтирани съдове, работещи под налягане за съхранение на течен кислород. С такива съдове са оборудвани повечето големи болнични заведение в страната, включително и в УМБАЛСМ \"Н. И. Пирогов\". Там има два такива съда за течен кислород, които са инсталирани в отделно помещение, което не е в обхвата като територия и като причина за инцидента от днес.Съдовете се проверяват по план веднъж на четири години. На съдовете е извършен технически преглед в установения срок и заключението е \"годни за експлоатация\", посочват от Държавната агенция.Припомняме, време на заседанието на министерския съвет премиерът Бойко Борисов изрази надежда, че . Главният прокурор Сотир Цацаров нареди следователи от ", "date": "2019.11.27", "title": "Инсталациите за кислород не се контролират от ДАМТН"}
{"url": "https://news.bg/int-politics/natsionalistite-v-shotlandiya-se-zarichat-za-novi-referendumi-za-nezavisimost-i-brekzit.html", "text": "Първият министър на Шотландия Никола Стърджън обеща нови референдуми за Брекзит и за независимост на Шотландия, докато представяше предизборната програма на партията си, съобщава \"Франс прес\".Стърджън, която ръководи лявоориентираната Шотландска национална партия, която се бори за независимост от Великобритания, има за цел да бъде в позиция на балансьор във Великобритания след предсрочните парламентарни избори на 12 декември.Тя обвини основните британски партии, че създават \"постоянен хаос\" след референдума за независимост на Шотландия през 2014 г., когато 55 процента от шотландците подкрепиха оставането в Обединеното кралство.Говорейки на подиум в Глазгоу, на който е било изписано \"Спри Брекзит\", Стърджън подчертала: \"Време е да вземем бъдещето на Шотландия в ръцете на Шотландия.\"Тя се опитва да прокара провеждането на втори референдум за независимост през 2020 г.От 650 места в Камарата на общините (долната камара на британския парламент), 59 представляват избирателни райони в Шотландия, а Шотландската национална партия държи 35 от тях.Шотландската национална партия се надява да бъде незаобиколим фактор за поддържането на властта в следващия парламент.Стърджън каза, че въпреки че няма да се коалира с консерваторите на премиера Борис Джонсън, тя може да подкрепи правителство на Лейбъристката партия, ако отговаря на определени изисквания - особено за провеждането на втори референдум за независимост и преместване на ядрените оръжия от Шотландия.\"Има всички шансове Шотландската национална партия да бъде балансьор на властта\", изтъкна тя, допълвайки: \"Ще бъдем готови да разговаряме с други партии за сформирането на прогресивен алинас.\"Консерваторите на Джонсън водят в социологическите проучвания в цяла Великобритания, но проучване на Panelbase в Шотландия в периода между 20 и 22 ноември постави Шотландската национална партия с 40 процента - 12 процента пред торите. Лейбъристите са с 20 процента, а либералдемократите с 11 на сто.Социологическо проучване сред 1 099 жители на Шотландия показа подкрепа за независимостта сред 45 процента, а тези против независимостта са 47 процента.Стърджън каза също, че по-голямата част от бъдещите постъпления от нефт и газ трябва да бъдат включени във \"фонд за (въглеродна) неутралност по отношение на климата\", съсредоточавайки се върху мерките за борба с климатичните промени.Тя определи Джонсън като \"опасен и негоден за премиер\".49-годишната Стърджън каза, че реалността Шотландия да бъде част от Обединеното кралство означава бюджетни съкращения, \"заграбване на властта от шотландския парламент; децата, принудени да изпаднат в бедност; и катастрофално споразумение за Брекзит, което ще засегне работните места, жизнения стандарт и правата на работниците\".Шотландия гласува в подкрепа на оставането в Европейския съюз през 2016 г.Стърджън каза, че \"лошото предстои\", ако Джонсън остане на поста си, добавяйки: \"Това е само началото.\"", "date": "2019.11.27", "title": "Националистите в Шотландия се заричат за нови референдуми за независимост и Брекзит"}
{"url": "https://news.bg/politics/vvs-se-sdobiha-s-nova-komunikatsionna-sistema.html", "text": "Българските Военновъздушни сили придобиха система за гласови комуникации при управление на въздушни операции, съобщиха от министерството на отбраната.С получаването на високотехнологичното оборудване завършва първият етап от проекта за придобиване от ВВС на комуникационна система за командване и управление по стандартите на НАТО. Проектът се изпълнява по Програмата на НАТО за инвестиции в сигурността.Новопридобитата система за гласови комуникации ще развие способностите на българските ВВС за командване и управление при носенето на дежурство в интегрираната система на НАТО за противовъздушна и противоракетна отбрана (ПВО и ПРО), както и при провеждането на съвместни учения и операции по охрана на въздушното пространство в сътрудничество с военновъздушните сили на страни-членки на НАТО.Направена бе и демонстрация на новите способности в системата за командване и управление на ВВС при полети на военната авиация и носене на дежурство в интегрираната система за ПВО и ПРО на НАТО.", "date": "2019.11.27", "title": "ВВС се сдобиха с нова комуникационна система "}
{"url": "https://news.bg/comments/prizrakat-na-totalitarizma-oshte-brodi-iz-evropa.html", "text": "Европейският съюз се сблъсква с активна политика на военно, търговско, цифрово и технологично влияние на държави, управлявани от авторитарни режими като Китай и Русия. Случаят с Украйна или внедряването на 5G от Huawei са примери за това. Необходимо е либералните демокрации като ЕС и САЩ да се противопоставят на тази политика, като използват принципите на върховенството на закона, пише в свой коментар френското издание La Tribune.В продължение на десетилетия политическата стабилност, икономическият растеж и мира играха важна роля за превръщането на Европа в проспериращ и свободен континент. Начело на тези усилия бяха институциите на Европейския съюз и различните държави-членки чрез либерализиране на търговията и отваряне на пазарите, така че потребителите и гражданите да се чувстват по-добре. Засиленото сътрудничество и обмен значително подобриха живота на милиони хора.Въпреки мащаба на тези усилия, все още остават ключови въпроси, които би трябвало да ни вълнуват като граждани на демократичните страни. Призракът на авторитарните режими все още е много реален в Европа, за което свидетелстват редица военни движения. Друг пример са сложните цифрови и технологични влияния в нашите инфраструктури, както и в нашите политически институции. В Хонконг разрастващата се авторитарна китайска държава прибягва до насилие и сплашване, за да се справи с протестите, избухнали срещу законопроект за екстрадиция. Съществуването на китайски лагери за превъзпитание за един милион уйгури, мюсюлманското малцинство, дълго време беше отричано, но сега е признато и отразено в масовия печат, например в New York Times, след години на кампании от правозащитни групи. Огромните възможности за надзор на китайската държава, добре познати на нейното население, започват да оказват влияние върху европейските граждани. Това е тревожна тенденция.Предвид нарастващото икономическо влияние на Китай в Европа, тези факти трябва да бъдат преразгледани, докато прилагаме новите технологии. Дебатът за инфраструктурата на 5G и Huawei е само първата стъпка. Трябва да се гарантира защитата на неприкосновеността на потребителите и сигурността на данните: усилията за защитата им, като се вземат предвид проблемите на националната сигурност при търсене на ключови технологии, както направиха Великобритания Франция и ЕС с 5G, изглежда са най-добрият подход. Но умните цифрови политики няма да работят, ако не защитят нашите демокрации от реални заплахи. На границите на Европейския съюз Украйна се възстановява след пет години инвазия, конфликти и стратегическо отслабване от мощната си руска съседка. Хиляди украинци загубиха живота си, защитавайки своята територия и ситуацията остава опасна, тъй като сега милиони бивши украински граждани живеят извън руските граници. Това често се забравя. И трябва да вземем под внимание руското влияние в много големи европейски политически партии, да не говорим за \"социалните ботове\" на избори.Възобновеният акцент върху енергийните ресурси на Украйна и геополитическата позиция по време на изслушванията за импийчмънт на президента Доналд Тръмп само подчертават тази тенденция и се надяваме европейските държави да останат твърди в желанието си да помогнат на страната, която вече се е устремила към присъединяване към ЕС. В това отношение важна е не само дипломатическата, но и търговската подкрепа. Над 40% от търговията на Украйна е пряко свързана с ЕС, но скоро ще бъде засенчена от Китай. Хиляди европейски и американски компании притежават стратегически интереси в Украйна, а още повече украински компании разчитат изцяло на европейските клиенти. Тези отношения също трябва да продължат, въпреки заплахите на Русия и Китай. Украинската електрическа технология, използвана при производството на проводници, представлява близо 285 милиона евро търговия с Германия, докато германският износ на машини и автомобили е от съществено значение за украинските потребители.Друга от тези технологии е катапултирането на самолети на борда на самолетоносач с помощта на електромагнитен индукционен двигател. Президентът Тръмп малко странно \"изстреля\" тази иновация, като заяви, че би предпочел парни пускови установки, които се използват от десетилетия. Изглежда обаче, че много европейски страни, включително Франция, са ентусиазирани от възприемането на новата технология. Китай вече се ангажира да използва електромагнитни пускови установки за своите бъдещи самолетоносачи и си партнира с Русия за изграждането на следващото поколение ядрени кораби. Това става, след като Китай се превърна в най-големия търговски партньор на Украйна и увеличава инвестициите в целия континент. Ще си позволи ли Европа да се състезава? Какво ще бъде въздействието на по-силния военен съюз между Китай и Русия върху европейците? Само бъдещето ще покаже и се надяваме, че нашите демократични принципи ще ни насочат към просперитет и сигурност едновременно.Европейските нации трябва да провеждат интелигентни политики за борба с този възход на автократичните режими. Внимателните оценки на вноса на технологии, включително 5G- технологията и други, ще бъдат от съществено значение, както и дипломатическата подкрепа. Демократичните принципи като върховенството на закона са изключително важни. Либералните демокрации като ЕС и САЩ трябва да намерят общ подход за защита на гражданите от нарастващото влияние на авторитарни участници като китайския комунистически режим. Ето по този начин можем да продължим да подкрепяме демокрацията и просперитета по целия свят.", "date": "2019.11.27", "title": "Призракът на тоталитаризма още броди из Европа"}
{"url": "https://news.bg/world/frantsiya-priema-popravka-za-zabrana-na-reklamite-na-cherniya-petak.html", "text": "Френски депутати прокараха поправка в комисия, която има за цел да забрани рекламните кампании за Черен петък, информира Евронюз.Поправката към закон за отпадъците не одобрява свръхконсумацията и определя Черния петък като катастрофален за околната среда.В обобщението на поправката пише, че Черният петък е консумеризъм, внесен от САЩ през 2013 г. Допълва се, че се основава на рекламирането на важността на свръхконсумацията.В САЩ Черният петък е петъкът след Деня на благодарността и се разглежда като начало на пазрауването на подаръци за коледните и новогодишни празници. Магазините често дават големи отстъпи и тази рекламна кампания се е разпространила по света.Но има два периода на продажби годишно във Франция, които са установени със закон за шест седмици през зимата и лятото.Френски депутати призоваха да се спре свръхконсумацията и комуникациите, които подвеждат потребителите.Най-малко 600 френски магазина и марки ще бойкотират Черния петък. Те призовават да \"Направим петък зелен отново\".Сега поправката ще бъде разгледана в долната камара на френския парламент. Това означава, че промяната няма да засегне Черния петък тази седмица.", "date": "2019.11.27", "title": "Франция приема поправка за забрана на рекламите на Черния петък"}
{"url": "https://news.bg/crime/izdirvat-73-godishna-zhena-ot-vidinsko-selo.html", "text": "73-годишна жена от видинското гранично село Киреево е в неизвестност от 5 дни, съобщи БНР.На 22 ноември излязла в гората да бере гъби и не се върнала. Организирано е издирване, но до момента няма резултат.Кметът на селото Маргарита Георгиева заявява, че издирването не е спирало. Тя недоумява какво се е случило, тъй като по думите й жената нямала отклонения.Издирването ще продължи и в следващите дни. Няма информация изчезналата жена да е имала тежки здравословни проблеми.", "date": "2019.11.27", "title": "Издирват 73-годишна жена от видинско село "}
{"url": "https://news.bg/world/iran-arestuva-8-dushi-svarzani-s-tsru.html", "text": "Иранските служби арестуваха най-малко 8 души, които са свързани с Централното разузнавателно управление на САЩ, съобщи обществената медия IRNA, цитирана от \"Ройтерс\".Пояснява се, че арестите са извършени по време на протестите през миналата седмица, свързани с покачването на цените на горивата.\"Тези елементи са били обучени от ЦРУ в различни държави под прикритието да станат журналисти\", отбелязва медията, позовавайки се на Министерството на разузнаването.\"Шестима души са арестувани, докато са участвали в безредиците и са изпълнявали заповеди на ЦРУ, а другите двама са задържани, докато са се опитвали да изпратят информация в чужбина\", допълва медията.По-рано  заяви, че САЩ стоят зад последните протести в Ислямската република. Според него това е част от \"конспирация\", в която участват американците.Иранското правителство не разкрива информация за пострадалите, арестуваните и загиналите при протестите срещу високите цени на горивата, които започнаха на 15 ноември. \"Аменсти интернешънъл\" съобщава, че най-малко 143 души са убити.Според информация 200 000 души са участвали в демонстрациите. ", "date": "2019.11.27", "title": "Иран арестува 8 души, свързани с ЦРУ"}
{"url": "https://news.bg/health/sofiya-nyama-da-ostane-bez-pediatrichna-pomosht-uveryava-prof-gabrovski.html", "text": "София няма да остане без педиатрична помощ. Tака изпълняващият длъжността директор на \"Пирогов\" проф. д-р Николай Габровски коментира  пред bTV.По-рано днес стана ясно, че спешният прием на деца на територията на София ще се осигурява от \"Пирогов\", Национална кардиологична болница и Александровска болница.\"Пирогов\" има една много сериозно работеща структура за обслужване на деца. Имаме опит и ще се опитаме в тази ситуация да съдействаме максимално. Столичани спокойно могат да търсят помощ при нас\", подчерта проф. Габровски.По думите му ще се направи всичко възможно, за да се осигури най-доброто лечение на децата.", "date": "2019.11.27", "title": "София няма да остане без педиатрична помощ, уверява проф. Габровски "}
{"url": "https://news.bg/world/ozho-vklyuchi-novichoka-v-spisaka-na-zabranenite-veshtestva.html", "text": "Страните членки на Организацията за забрана на химическите оръжия (ОЗХО) се съгласиха да актуализират списъка със забранените вещества за първи път. Те добавиха руския нервнопаралитичен агент нивочок, използван при опит за убийство на руски двоен агент през 2018 г., информира АП.Днешното решение да се добави новичокът в Конвенцията за химическите оръжия е взето с консенсус на годишната среща на 193-те държави членки на ОЗХО.В Списък 1 със забранени вещества влизат новичок, зарин, рицин и иприт.Конвенцията, която забранява производството и употребата на химически оръжия, влиза в сила през 1997 г.Сергей Скрипал и дъщеря му Юлия бяха  през март 2018 г. Лондон обвини Русия за нападението.", "date": "2019.11.27", "title": "ОЗХО включи новичока в списъка на забранените вещества"}
{"url": "https://news.bg/int-politics/ungariya-spira-uchastieto-si-v-evroviziya-bila-tvarde-gey-za-orban.html", "text": "Унгария няма да участва в песенния конкурс \"Евровизия\" през следващата година, като това става на фона на спекулации, че решението е взето, защото надпреварата била \"твърде гей\" за вкуса на национал-популисткото правителство и началниците на обществената телевизия, пише \"Гардиън\".Въпреки че не е била посочена официална причина за оттеглянето, този ход идва на фона на засилване на хомофобската реторика в Унгария, където премиерът Виктор Орбан, който е противник на имигрантите, предприе политика \"семейството на първо място\", насочена към подпомагане на традиционните семейства и засилване на раждаемостта.По-рано тази година председателят на унгарския парламент сравни осиновяването на деца от еднополови двойки с педофилия, докато проправителствен телевизионен коментатор определи \"Евровизия\" като \"хомосексуална флотилия\" и заяви, че неучастието щяло да е от полза за психичното здраве на страната.Източник от унгарската обществена телевизия е казал пред \"Гардиън\", че макар да не е била вътрешно съобщена причина за решението за оттегляне от конкурса, предположението сред служителите е, че сдружаването на \"Евровизия\" с LGBTQ+ (гейове, лесбийки, бисексуални, транссексуални и др.) културата стои зад решението.\"Не бях изненадан. Това идва от организационната култура на унгарската държавна телевизия\", посочил източникът и добавил, че положителното отразяване на правата на ЛГБТ хората в медията се обезкуражава, като се прави изключение само за годишното отразяване на гей парада в Будапеща.Обществените медии в Унгария са тясно свързани с правителството и играят важна роля за разпространението на неговите послания около миграцията и други проблеми. По-рано унгарският уебсайт index.hu цитира неназовани източници в обществените медии, които спекулират, че причината за оттеглянето вероятно е, че \"Евровизия\" се смята за \"твърде гей\".Говорителят на Орбан Золтан Ковач, определи историята на index.hu като \"фалшива новина\" в \"Туитър\", но не посочи друга причина за неучастието на Унгария.В изявление по имейл до \"Гардиън\" от унгарската обществена телевизия са изтъкнали: \"Вместо да участваме в песенния конкурс \"Евровизия\" през 2020 г., ще подкрепим пряко стойностните продукции, създадени от талантите на унгарската поп музика.\"", "date": "2019.11.27", "title": "Унгария спира участието си в \"Евровизия\", била \"твърде гей\" за Орбан"}
{"url": "https://news.bg/disasters/novo-silno-zemetresenie-v-albaniya.html", "text": "Ново силно земетресение с магнитуд 5,3 по скалата на Рихтер удари край бреговете на Албания в Адриатическо море. Това съобщават от Европейския средиземноморски сеизмологичен център.Новият труд е регистриран на 24 км северно от пристанищния град Дуръс и на 42 км северозападно от столицата Тирана в Адриатическо море. Засега няма информации за жертви или сериозни материални щети.Вторичното земетресение се случи ден след най-силното земетресение от десетилетия в малката балканска страна, при което загинаха най-малко 32 души и бяха ранени стотици.Земетресението с магнитуд 6,4 по Рихтер удари, докато повечето хора все още са спели в домовете си вчера сутринта, разрушавайки няколко сгради.Албанският премиер Еди Рама обяви четвъртък за ден за национален траур. Сеизмолозите в намиращата се недалеч Сърбия заявиха, че вторични трусове могат да бъдат усещани на Балканите повече от месец.", "date": "2019.11.27", "title": "Ново силно земетресение в Албания"}
{"url": "https://news.bg/regions/protivotankova-mina-tm-57-namerena-na-metar-ot-brega-mezhdu-aheloy-i-pomorie.html", "text": "Специализиран екип от военно формирование 32 890 - Бургас от състава на Военноморските сили е бил задействан днес (27 ноември), след като е бил получен сигнал за открит метален предмет в морето на един метър от брега между Ахелой и Поморие.Военнослужещите от състава на Военноморските сили са извършили разузнаване на открития предмет, при което е било установено, че това е противотанкова мина ТМ 57. Екипът извърши унищожаване на мината при спазване на всички мерки за безопасност.Междувременно военнослужещи от 78-ми батальон - София от състава на Сухопътните войски днес са извършили разузнаване на невзривен 122-мм боеприпас, открит в района на Учебен полигон \"Сливница\".Боеприпасът щял да бъде унищожен при спазване на всички необходими мерки за безопасност. Ръководител на специализирания екип е капитан Александър Цветков.", "date": "2019.11.27", "title": "Противотанкова мина ТМ 57 намерена на метър от брега между Ахелой и Поморие"}
{"url": "https://news.bg/health/parvoklasnitsi-v-sevlievo-sa-v-prinuditelna-vakatsiya-zaradi-hepatit-a.html", "text": "В принудителна ваканция заради разпространението на хепатит А излизат първокласници в Севлиево, съобщи БНР.В училище \"Васил Левски\" в града има три случая на хепатит А през последния месец.Неучебни са дните до края на седмицата за най-малките деца от училище \"Васил Левски\" в Севлиево.След болничното лечение, , а другите две са настанени в инфекциозното отделение на местното здравно заведение..Децата имат допълнително медицинско наблюдение. В училището се провежда ежедневна двукратна дезинфекция на повърхностите и санитарните помещения. Извършва се и дезинфекция на басейна в сградата.", "date": "2019.11.27", "title": "Първокласници в Севлиево са в принудителна вакация заради хепатит А"}
{"url": "https://news.bg/int-politics/boltan-preduprezhdava-natsionalnata-sigurnost-na-sasht-e-atakuvana-otvatre.html", "text": "Джон Болтън, уволненият от американския президент Доналд Тръмп съветник по националната сигурност, отправи зловещо предупреждение в профила си в \"Туитър\".Болтън пише: \"Вероятно е очевидно, че ангажиментът на страната ни към нашите приоритети в областта на националната сигурност е атакуван отвътре. Америка е объркана. Нашите врагове не са. Трябва да направим приоритет националната сигурност на САЩ.\"Публикацията на Болтън в \"Туитър\" беше направена дни след като той обяви, че профилът му в социалната мрежа е бил \"освободен\", след като . Болтън e много търсен свидетел в изслушванията на Конгреса в процедурата по импийчмънт, разследваща дали Тръмп е оказал натиск върху Украйна да разследва неговия политически съперник Джо Байдън.Адвокатът на Болтън предположи вчера, че съдебната заповед, която постановява бившият адвокат на Белия дом Дон МакГан да се яви пред Конгреса, няма никаква връзка с това дали клиентът му и друг бивш служител в областта на националната сигурност, когото той представлява, ще дадат показания.Изявлението на адвокат Чарлс Купър имаше за цел да притъпи публичните спекулации, че решението на съда по казуса с МакГан може да повлияе на действията на собствените му клиенти или да спре дело на един от тях, противопопоставящо се на разследването в Конгреса за импийчмънт.Коментарите на Купър последваха решение на съдия в отделно дело в понеделник, изискващо Макган да се съобрази с призовка, свързана с разследването на специалния прокурор Робърт Мюлър. Съдията Кетанджи Браун Джаксън написа, че дори и най-близките съветници на републиканския президент, които получават призовки от Конгреса, не могат да \"пренебрегнат или да се противопоставят на задължителния процес в Конгреса по заповед на президента или по друг начин\".Правната комисия към Камарата на представителите (долната камара на Конгреса на САЩ) поиска да разговаря с МакГан, емблематичен свидетел в разследването на Мюлър относно възпрепятстване на правосъдието (от страна на Тръмп), месеци преди сегашното разследване за импийчмънт, съсредоточено върху взаимодействията на президента с Украйна. Но въпреки това резултатът може да доведе до подновяване на опитите на демократите в Камарата на представителите да принудят даването на показания от други високопоставени служители в разследването за импийчмънт, което затруднява тези официални лица да твърдят, че са имунизирани от разпит от Конгреса.", "date": "2019.11.27", "title": "Болтън предупреждава: Националната сигурност на САЩ е \"атакувана отвътре\""}
{"url": "https://news.bg/politics/za-varhovenstvoto-na-zakona-govori-rumen-radev-pred-poslanitsi.html", "text": "Отстояването на върховенството на закона трябва да се превърне в неотменима част от институционалната култура в България, заяви президентът Румен Радев на среща днес на \"Дондуков\" 2 с ръководителите на дипломатическите мисии у нас на държавите-членки на Европейския съюз, Швейцария и Норвегия.Посланиците поставиха редица въпроси, свързани с върховенството, резултатите от Механизма за сътрудничество и проверка по отношение на българското правосъдие, причините за демографската криза в България, участието на страната ни в дебата за бъдещето на Европа, засиления миграционен натиск по външните европейски граници, европейската и регионалната сигурност.Радев подчертава, че ще инициира широк обществен дебат за промени в Конституцията, именно за да отговори на очакванията на гражданите за много по-висока прозрачност в работата на българското правосъдие, както и за ролята, отчетността и мястото на прокуратурата в съдебната система.Той припомня отправени в обръщението му към народа и Народното събрание през септември предложения за изсветляване на законодателния процес с преустановяване на наложилата се практика за кардинална промяна на закони чрез преходни и заключителни разпоредби, с което се избягва общественото обсъждане и оценката за въздействие.\"Българските граждани трябва да осъзнаят силата и отговорността си да изискват много по-високо качество в управлението, както и прозрачност и ефективност при изразходването на обществени средства и да упражняват контрол върху институциите\", коментира президентът.По думите му ефективната борба с корупцията по високите етажи на властта, повишаване на сигурността на гражданите, качествените промени в здравеопазването и образованието, са задължителни предпоставки за преодоляване на негативните демографски тенденции в България.Радев подчертава, че страната ни ще работи за равномерно разпределение на научната и образователна инфраструктура в Европа, без което е невъзможно реално икономическо и социално сближаване в ЕС.Като общо европейско предизвикателство, президентът открои тенденцията на нарастване на броя на мигрантите в региона на Източното Средиземноморие и на Балканите. Той призова за общ европейски подход към този въпрос, финансова помощ за страните по външните европейски граници и готовност за своевременна подкрепа от екипите на Фронтекс.По думите на държавния глава неотслабващата подкрепа за европейска перспектива на страните от Западните Балкани е в интерес както на регионалната сигурност и стабилност, така и на самия ЕС. България очаква бъдещето разширяване на Европейския съюз да бъде на основата на реално изпълнение на критериите за членство, както и на решителен напредък в изграждането на добросъседски отношения на Балканите.В рамките на срещата са обсъдени и предстоящата среща на върха на НАТО в Лондон, аспекти на европейската и регионалната сигурност, дебатът за бъдещето на Европа и други теми.", "date": "2019.11.27", "title": "За върховенството на закона говори Румен Радев пред посланици"}
{"url": "https://news.bg/bulgaria/ne-e-yasno-koya-institutsiya-otgovarya-pri-otrovi-v-divata-priroda.html", "text": "Около 90% от регистрираните смъртни случаи при египетския лешояд се дължат именно на използването на отрови. Toва заяви в интервю за  Стоян Николов от Българско дружество за защита на птиците във връзка с изготвянето на Национална стратегия за борба с отровите в дивата природа.Той посочи, че много малки количества от силен пестицид могат да убият огромен брой животни. \"Таблетка с размера на хапче аспирин може да убие 20 души, няколкостотин птици и хиляди гризачи. Отровите са опасни субстанции, които нанасят сериозни вреди върху хората и \", предупреди Стоян Николов.Той участва в работна среща за разработване на национална стратегия за борба с използването на отрови и отровни примамки в България, провела се в София на 26 и 27 ноември.Една от основните групи животни, които страдат от отровите, са лешоядите, а най-застрашената птица в Европа е египетският лешояд.Според него ефектът при разпръскване на отрови в дивата природа има каскаден характер. Използва се отрова от едно животно, то умира, а след това идват други животни да го изядат, в резултат на което и те умират. Така ефектът се разпространява по цялата хранителна верига.Припомняме, че най-скорошният регистриран случай на отравяне на защитени видове бе през септември месец, когато , а  загинаха .От Българско дружество за защита на птиците предлагат няколко мерки за ограничаване използването на такъв тип отрова. Те са насочени в няколко направления, сред които промени в законодателството, защото, по думите на Николов, има дупки в него. Като проблем от БДЗП виждат и изграждането на нужния капацитет, както и осигуряване на нужния човешки ресурс в институциите.Освен това трябва подобряване на координацията между отделните институции, тъй като в момента няма единен протокол, който да вменява нужната отговорност и коя институция за какво отговаря. Липсата на такава организация е причина да има толкова малко регистрирани случаи на отравяне, както и да са толкова малко случаите, които да са завършили успешно в съда с наказание за виновните. Установените случаи например в Кресненския и Искърския пролом все още са под въпрос как ще завършат. Много е трудно събирането на доказателства. Трябва да има доизгради и капацитетът в сферата на токсикологията.Българско дружество за защита на птиците настоява още за образователни и превантивни мерки. Обществото не знае за ефекта от отровите и много хора, които ползват такива опасни препарати, не знаят, че причиняват смърт при застрашени или редки животни от дивата природа, призна Стоян Николов.Според него трябва да се намерят ефективни начини да се намалят загубите в селското стопанство и земеделието, за да се избегне използването на такива отрови.В инициативата за изготвянето на Национална стратегия за борба с отровите в дивата природа се работи от години и обединява усилията на природозащитни неправителствени организации и отговорните институции като МВР, БАБХ, агенция \"Митници\", МОСВ. Идеята е да се постави проблемът за използването на отрови в нелегалните аспекти, защото проблемът съществува от години, обясни Николов.По думите му този проблем е залегнал като някакъв вид култура, много труден е за идентифициране, поставяне в съда, взимането на решения и нанася огромни щети в биоразнообразието. Проблемът е свързан с три сектора - земеделието, ползването на пестициди в селското стопанство и загубите, които животновъдите търпят от едри хищници, както и в сферата на лова, поясни Стоян Николов.", "date": "2019.11.27", "title": "Не е ясно коя институция отговаря при отрови в дивата природа"}
{"url": "https://news.bg/politics/otpuskat-blizo-600-hil-lv-za-dve-obrazovatelni-programi.html", "text": "Министерският съвет одобри отпускането на 530 196 лева за финансово осигуряване на дейности по две национални програми за развитие на образованието за 2019 година.По програма \"Осигуряване на съвременна образователна среда\" се предоставят 523 046 лв. за 35 общински училища, представляващи остатъка от 35% от одобрените средства за финансиране на проектите им.Със средствата се модернизира образователната среда за професионално образование и за обучение по природни науки в общообразователната и профилираната подготовка на учениците по физика и астрономия, химия и опазване на околната среда и биология и здравно образование.По програма \"Иновации в действие\" три училища в Столична община и община Казанлък са включени допълнително в списъка за финансиране по Националната програма и ще получат 7 150 лв. за популяризиране на иновации.Средствата се осигуряват от бюджета на Министерството на образованието и науката.", "date": "2019.11.27", "title": "Отпускат близо 600 хил. лв. за две образователни програми"}
{"url": "https://news.bg/world/sasht-reviziraha-rastezha-za-tretata-chetvart-ot-1-9-na-sto-na-2-1.html", "text": "Икономическият растеж на американската икономика е ревизиран през третото тримесечие (юли-септември) от 1.9 на сто до 2.1%, съобщават MarketWatch и други медии.БВП на САЩ се разшири с 2.1 на сто на годишна база през третото тримесечие. Първоначалните данни бяха за 1.9 на сто ръст. Икономисти отбелязват, че това е най-слабият ръст през третото тримесечие от три години.Икономиката се разшири с 2.0% през периода април-юни.Икономисти, анкетирани от \"Ройтерс\", прогнозираха, че няма да има промяна през третото тримесечие и икономиката на САЩ ще отчете ръст от 1.9%.Забавянето на икономиката от 3% е очаквано, но се случва много по-бързо.Според експерти ревизираните данни показват, че намалява опасността от рецесия на американската икономика.Потребителските разходи, основният двигател на растеж, са на силно ниво от 2.9 на сто, но в сектора на услугите е отчетен ръст само от 1.7%. Бизнес инвестициите спаднаха до най-лошото ниво от последното тримесечие на 2015 г. - 2.7%.", "date": "2019.11.27", "title": "САЩ ревизираха растежа за третата четвърт от 1.9 на сто на 2.1%"}
{"url": "https://news.bg/politics/100-godini-nyoy-100-zagubeni-godini-za-balgariya.html", "text": "На 27 ноември точно преди 100 години е подписан Ньойският мирен договор, наложен на България след поражението ѝ в Първата световна война, с който са откъснати Западните покрайнини, в които живее българско население, както и голяма територия в Западна Тракия и цяла Южна Добруджа, където също мнозинството от населението е българско.Историци и изследователи, общественици от София, Перник и Кюстендил участваха в дискусия под наслов \"100 години Ньой - 100 загубени години\".Директорът на Културно-информационния център в Босилеград Иван Николов каза в доклада си, че Сърбия след разпада на Югославия няма права, но се пропуска да се казва, че тя няма и задължения към това население. \"Това население се намира буквално на ничия територия, на чужда територия. Именно заради това ми се струва, че този проблем трябва да бъде решен без всякакви предразсъдъци\", подчерта Иван Николов, цитиран от БНР. Организаторите от Културно-информационния център апелираха всички, които защитават каузата на българите в Западните покрайнини, да отправят поредното послание към Белград, Брюксел и София и да им припомнят за тежкото положение, в което се намират българите в Западните покрайнини.  По силата на Ньойския мирен договор от България са откъснати територии с обща площ 11 278 кв. км.Страната е обременена с тежки репарационни задължения, възлизащи на 2,25 млрд. златни франка, които трябва да бъдат изплатени в рамките на 37 години. Налагат се и тежки натурални вземания - въглища, добитък, храни.България фактически е лишена и от армия - предвижда се наемната войска заедно с полицията и граничната охрана да не надхвърля 30 хил. души.От отделените територии в следващите 3 години в България пристигат над 100 хил. бежанци. 600 хил. българи остават отвъд граница.Ньойският диктат е много жесток удар по България, при това крайно несправедлив удар. Версайската система от договори, сключени със загубилите страни от страна на Антантата, поставят на колене и другите държави от Централните сили. Много историци и познавачи посочват, че тези договори са една от преките причини за въвличането на света в най-кървавата война в историята на човечеството, а именно - Втората световна война.", "date": "2019.11.27", "title": "100 години Ньой - 100 загубени години за България"}
{"url": "https://news.bg/politics/s-20-mln-lv-po-op-regioni-v-rastezh-zakupuvat-meditsinski-vertolet.html", "text": "Допълнително финансиране за над 108 млн. лв. получава управляваната от Министерството на регионалното развитие и благоустройството Оперативна програма \"Региони в растеж\" 2014 - 2020 г.Парите са за купуване на медицински хеликоптер, рехабилитация на 134 км републикански пътища, енергийна ефективност на сгради в малките общини и ново спортно оборудване на 80 професионални гимназии.Това стана ясно по време на 15-то заседание на Комитета за наблюдение на програмата, съобщиха от МРРБ. Заседанието бе водено от заместник-министъра на регионалното развитие и благоустройството и ръководител на Управляващия орган на ОПРР . В него участваха и Аурелио Сесилио и Йо Говаертс от Генерална дирекция \".  от допълнителните средства са определени за от МЗ. Нужно е да бъдат . Целта е да имат достъп до санитарен въздушен транспорт, както и трансплантация в цялата страна.Сега момента .За рехабилитация на републиканските пътища се предоставят още над 57 млн. лв. Парите са и за изграждане на интелигентна транспортна система за повишаване на пътната безопасност, решиха още членовете на комитета.. \"Пет от допълнителните отсечки са в \", посочи Николова.Участъците, които ще се ремонтират, са ;  в областите Сливен и Велико Търново;  в областите Русе и Разград;  в област Хасково;  в област Силистра и участък от пътя в област Варна. От началото на настоящия програмен период с 377 млн. лв. по ОПРР се финансира рехабилитацията на други 24 пътни отсечки с обща дължина близо 505 км.С малко \" . Систематаще помага на водачите с , включително и наличие на инциденти.Транспортната система ще се състои от . Те ще са разположени в критични точки, определени след анализ на транспортното натоварване, специфични данни за климатичните условия - честота на валежи от дъжд и сняг, мъгла, потенциални опасности от заледяване и др.\"Очакваме така , засилването на контрола на движение по републиканските пътища и подобряване на ефективността на пътното поддържане\", коментира зам.-министър Николова.Допълнителни  и периферни райони в страната . Към тази сума ще има и допълнително , който предстои да се насочи към тях в края на месеца. Така . От началото на програмния период по ОПРР се изпълняват 202 проекта за енергийна ефективност на стойност 204 млн. лв. в 28-те малки общини, информират от МРРБ.По същата оперативна програма Министерството на образованието и науката ще получи около 6,2 млн. лв. за ремонт.С над 4,5 млн. лв. от тези 6,2 млн. лв. ще бъдат . С останалите над 2,5 млн. лв. . За обновяване на училища са инвестирани 618 млн. лв. от ОПРР, като до момента са ремонтирани 80 сгради - 49 училища, 26 детски градини и 5 университета.Много добро е изпълнението на ОП \"Региони в растеж\" 2014-2020 г., каза Николова. Към днешна дата е договорен 86% от ресурса на програмата, което е 2,5 млрд. лв., . По думите й няма риск от неизпълнение на програмата.Аурелио Сесилио от Генерална дирекция \" подкрепи разпределянето на допълнителните пари по програмата. По думите му проектите са изключително важни, тъй като . Инвестициите в пътната инфраструктурата също са от значение за подобряване на транспортната система в страната.", "date": "2019.11.27", "title": "С 20 млн. лв. по ОП \"Региони в растеж\" закупуват медицински вертолет"}
{"url": "https://news.bg/comments/enp-imalo-edno-vreme-vdyasno.html", "text": "Едно от най-значимите външнополитически събития през миналата седмица бе конгресът на Европейската народна партия в Загреб, на който делегатите избраха новия си лидер - досегашният председател на Европейския съвет, полякът Доналд Туск. Изборът бе само между един кандидат, получил одобрението на 93% от гласувалите, като неговата кандидатура бе приета предварително като консенсусна сред висшия партиен ешелон на ЕНП. Ако на някого това му изглежда странно, бих искал да напомня, че изборът измежду един не е прецедент, що се отнася до европейско политическо семейство - на 29 септември 2012 г. Сергей Станишев бе избран за председател на ПЕС при липса на алтернативни кандидатури. Далеч по-интересното е какви сигнали идват от избора на Туск, а и от конгреса в Загреб като цяло.Доналд Туск е знаково лице на полската консервативно-либерална партия \"Гражданска платформа\", неин дългогодишен председател (2003-2014), както и министър-председател на страната от края на 2007-та до септември 2014-та година. Понятието \"консервативно-либерална партия\" може да звучи като оксиморон в днешното време на консервативно - либерален разлом, но в действителност не е лишено от основание. Става дума за коалиция между либерали и консерватори, обединени от идеята за върховенство на \"либералния консенсус\", в който консерваторите запазват своята идентичност, но до голяма степен са \"опитомени\" от либералния мейнстрийм и респективно - ограничени в действията си.\"Гражданска платформа\" подкрепя федералистката визия за ЕС, което е в унисон с доминиращите настроения в ЕНП. В самата Полша пък формацията на Туск е основен политически опонент на управляващите в момента консерватори от \"Право и справедливост\". Които, на свой ред, са причината Полша да бъде нарочена за една от двете \"черни овци\" в ЕС (другата е Унгария на Виктор Орбан) от предишната, а вероятно и от сегашната Европейска комисия.Самият Туск от години води своята война срещу \"Право и справедливост\", парирайки опитите на полското правителство да води сравнително автономна политика, несъобразяваща се с безкрайните изисквания на ЕК по отношение на регулации, политически свободи, граждански права и т.н., много от които де факто подчиняват националните държави на волята на брюкселската администрация.В своята реч пред делегатите в Загреб (в качеството си все още на председател на Европейския съвет) Доналд Туск не нападна управляващите в родината си, но \"захапа\" индиректно Виктор Орбан, упреквайки популистите и автократите, които \"издигат стени и билбордове с антимиграционна пропаганда\", докато Европейската комисия прекарва \"стотици часове\" в преговори с Турция и най-накрая успява да стигне до споразумение за спиране на бежанския поток към Европа. Ясен знак към Орбан и поддръжниците му в ЕНП, които са определено в немилост, като партия ФИДЕС е със замразено членство и стояща опция за изключване.Можеше ли ЕНП да издигне друг(и) кандидат(и)? Можеше, но едва ли щяха да са с кой знае колко по-различен идеологически профил. Един преглед на речите от Загреб веднага показва забележително единомислие по най-различни теми, засягащи Европа. Единомислие, което никак не кореспондира с противоречията сред избирателите на партиите-членки на ЕНП (основно дали да се продължава плъзгането по \"либералния консенсус\" или да се положат усилия за връщане към корените на християндемокрацията и консерватизма, което стана видно преди година покрай избора за председател на германската ХДС. Тоест, атмосферата на конгреса напомняше тази от пленумите на БКП в края на 80-те години, когато обществото в голяма степен беше загубило вяра в \"светлото комунистическо бъдеще\", но висшите партийни и държавни ръководители звучаха така, сякаш всичко е наред. Е, и в Загреб се чуха някои \"дисидентски\" гласове, настояващи за по-сериозни ангажименти към източноевропейското сътрудничество, респективно, възпиране на руската агресия, но те бяха все \"второстепенни\" говорители, извън най-високопоставените в ЕНП.Завивайки към центъра (или дори вляво от него), повлечена от другите фракции на \"либералния консенсус\" (социалисти, либерали, \"зелени\"), ЕНП все повече се разминава идейно с избирателите си. Красноречив пример за това са приоритетите на изнесеното заседание на парламентарната група на ЕНП в рамките на конгреса, а именно: 1. Климат. 2. Цифрови политики (дигитална Европа). 3. Заетост и просперитет (а не икономически растеж, както би прилягало на една дясна партия). Типичен дневен ред на лява формация, но защо да се учудваме, след като повечето партии в ЕНП са горе - долу в тази част на спектъра, където са били социалдемократите преди Втората световна война? И, което е по-важно, кои от избирателите на партиите-членки на ЕНП са гласували за подобен дневен ред?Един бърз преглед на картата на присъствието на ЕНП в Европа показва, че за тази фракция може да се говори преобладаващо като за \"бивша десница\". Или съответната партия излъчва не-десни послания, но все пак задържа десния електорат, или е измествана от друга формация, от друго политическо семейство, иззели дясното говорене и десните гласове.В германската ХДС отдавна е известен разломът между либерално настроени поддръжници на партийния апарат и все още застъпващи традиционния християндемократически облик на партията гласоподаватели (които даже са мнозинство, но това е друга тема). В Италия и Франция партиите от ЕНП са практически абсорбирани от крайната десница. Във Великобритания изобщо няма партия, член на ЕНП (макар и заради по-специфични причини). В Испания Народната партия вече е изсмуквана от новоизгряващата звезда VOX, а в Полша \"Гражданска платформа\" 5 години е второстепенна сила за сметка на истински дясната \"Право и справедливост\". В Нидерландия \"Християндемократически призив\" отстъпва по популярност на либералите и се конкурира с крайните националисти. В Унгария ФИДЕС доминира мощно, но е със замразено членство в ЕНП (именно защото отказва да се подчини на \"либералния консенсус\"). Сред малкото места, където партията-член на ЕНП е хем водеща, хем запазила десния си облик, са Австрия и Хърватия (някой би прибавил и България, но тук случаят е верен само наполовина - и ГЕРБ, и ДСБ, и СДС, са толкова десни, колкото е в момента ЕНП).Като стана дума за България, не може да подминем и един безспорен успех - Мария Габриел бе избрана за първи зам.-председател на ЕНП, с най-много гласове в сравнение с останалите девет кандидатури. Но това сякаш потвърждава тезата от края на предишния абзац - идеологически безличната партия ГЕРБ се вписва идеално в идеологически все по-размитата ЕНП. И имало едно време вдясно...", "date": "2019.11.27", "title": "ЕНП: Имало едно време вдясно"}
{"url": "https://news.bg/int-politics/fermeri-s-traktori-blokiraha-parizh-i-shanz-elize-sas-seno.html", "text": "Френски фермери, пристигнали с трактори от регионите до Париж, частично блокираха Шанз-Елизе в знак на протест срещу аграрната политика на правителството, съобщават френски медии.Протестиращите хвърлят сено по улицата, като по този начин блокират транспорта. Участниците в демонстрацията се противопоставят на закона за селското стопанство и храните, приет миналата година, който според тях не подобрява положението на земеделските производители.Те призовават властите да \"изпълнят задълженията си и да превърнат обещанията в конкретни действия\".Успоредно с това фермери с трактори блокираха няколко участъка от Околовръстния път на Париж. \"Ще останем тук, докато френският президент не ни приеме\", заяви представител на един от синдикатите.Акцията е организирана от националната федерация на синдикатите на собствениците на земи с участието на младите фермери от региона Ил дьо Франс.Земеделските производители тръгнаха към Париж с трактори с надписи: \"Макрон да отговоря!\", \"Спаси фермера си.\"Подобни протести се провеждат този ден и в други градове, по-специално в Лион и Тулуза.Тракторите създадоха задръствания по главни пътни артерии.Последният протест на земеделските производители срещу администрацията на Макрон е по отношение на ниски цени и големите търговци на дребно. Повече от 1000 трактора пътуваха до столицата от регионите Оут дьо Франс, Нормандия, Ил дьо Франс, Гранд Ест, Център-Вал дьо Луар и Бургундия, като се отзоваха на призива синдикатите.Някои от синдикалистите също са категорично против подписаните от Европейския съюз споразумения за свободна търговия, които смятат за несправедливи и искат среща с президента Макрон.", "date": "2019.11.27", "title": "Фермери с трактори блокираха Париж и Шанз-Елизе със сено"}
{"url": "https://news.bg/crime/17-firmi-vav-vidin-dalzhali-nad-140-hil-lv-za-zaplati.html", "text": "От началото на годината до момента установената сума на неизплатените работни заплати в общо 17 предприятия във Видин е в размер на 140 284 лв., съобщи БНР.В резултат на осъществения контрол до момента са изплатени забавени трудови възнаграждения в размер на 89 048 лева.При инспектирането на 58 предприятия на територията на област Видин през месец октомври от страна са установени общо 236 нарушения на трудовото законодателство, две нарушения на Закона за насърчаване на заетостта и едно- на Закона за държавния служител.Дадени са 230 задължителни за изпълнение предписания.При проверки на \"Инспекцията по труда\" във Видин през октомври в три предприятия са установени неизплатени работни заплати в размер на 1323 лева, дължима общо на трима работници.Общата сума на влезлите в сила 6 наказателни постановления през месеца е в размер на 27 000 лв., а средния размер на глобата е 4500 лв.", "date": "2019.11.27", "title": "17 фирми във Видин дължали над 140 хил. лв. за заплати"}
{"url": "https://news.bg/world/arestuvaha-eksnachalnika-na-kantselariyata-na-premiera-na-malta.html", "text": "Бившият началник на канцеларията на премиера на Малта, който подаде оставка тази седмица, е задържан и разпитан от полицията във връзка с , пише \"Гардиън\".Кийт Скембри, бизнесмен, който ръководеше канцеларията на премиера Джоузеф Мускат, откакто Лейбъристката партия на Малта пое властта през 2013 г., е арестуван във вторник, потвърдиха полицейски източници.Той е разпитан относно твърдения на бизнесмена Йорген Фенех, който  с яхтата си, че е един от заговорниците за убийството на Галиция.Фенех, който също е заподозрян за убийството, е предоставил доказателства срещу Скембри с надежда да получи помилване от президента, ако бъде осъден.Семейството на убитата журналистка съобщи, че е поискало спешна среща с главния прокурор Петер Грех, за да се попречи на Фенех да бъде помилван.\"Ние искаме спешно да разясним ситуацията\", потвърди семейството.Представител на главния прокурор обяви, че държавният обвинител ще се срещне със семейството, за да обсъдят безпокойството им.Няколко министри подадоха оставка във връзка с убийството на Галиция. ", "date": "2019.11.27", "title": "Арестуваха ексначалника на канцеларията на премиера на Малта "}
{"url": "https://news.bg/health/biser-petkov-tarsi-balans-za-bolnichnite-mezhdu-biznes-i-sindikati.html", "text": "Очаква се скоро да бъде насрочен Тристранният съвет за Национално сътрудничество, на който да бъде обсъден казусът с болничните.Днес синдикатът да не се плаща първият ден от болничния.Социалният министър Бисер Петков коментира, че все още не е уведомен кога ще се състои Тристранката, но такава ще има.\"Различни предложения има как да се плаща болничният. Съжалявам, че се поляризират мненията, а трябва да се търси компромис и пресечна точка. Има два проблема - единият е свързан с ограничаване на злоупотребите с това право, а вторият - с разпределянето на обезщетението\", обясни Бисер Петков, който днес отговаря на въпроси в Комисията по социални въпроси в парламента.По думите му усилията на социално министерство ще бъдат да се намери решение между исканията на двете страни - работодатели и синдикати.Петков предполага, че на Тристранния съвет ще се дискутира и искането на работодателите, които до миналата година настояваха да се плаща само един ден, както беше преди 2010 г. Той добваи, че работодателите настояват да отпаднат тези два дни, които плащат. Ще се види дали има воля да се възстанови старият режим или ще се предложи друго решение.\"Трябва да се търсят всички възможности за ограничаване на злоупотребите с болничните и да се санкционират злоупотребяващите - тук очакваме конкретни предложения от НЗОК и НОИ\", каза още министърът.Припомняме, идеята първият ден от болничните да не се плаща след среща между ГЕРБ и Обединените патриоти в лицето на Каракачанов и Симеонов.След остра обществена реакция на 19 ноември премиерът Бойко Борисов заяви, че Въпреки обещанието му обаче КТ \"Подкрепа\" и КНСБ бяха категорични, че На следващия ден - 20 ноември, стана ясно, че  Правителството пък Междувременно работодателите . Според тях правителството цели да запази статуквото.", "date": "2019.11.27", "title": "Бисер Петков търси баланс за болничните между бизнес и синдикати"}
{"url": "https://news.bg/crime/otstraniha-ot-dlazhnost-shefa-na-babh-burgas-i-petimata-obvineni-sluzhiteli.html", "text": "Специализираният наказателен съд отстрани от длъжност петима служители от БАБХ-Бургас, сред които и директорът Георги Митев, съобщават от държавното обвинение.През август 2019 г. те бяха от собственици на търговски обекти - за да не бъдат проверявани и да не им бъдат съставяни актове за административни нарушения.Съдът прие за основателно искането на прокуратурата за отстраняване от длъжност на обвинените, за да не могат да заличават или манипулират доказателства, както и да влияят на свидетели, чиито разпити предстоят.Определението на съда не е окончателно и може да бъде обжалвано.Припомняме, общо бяха привлечени към наказателна отговорност на 28 август за участие в организирана престъпна група за подкупи и длъжностни престъпления на територията на областта.Те бяха при спецакция на ГДБОП в Бургас, Несебър и Поморие.На 30 октомври стана ясно, че са  След това двамата инспектори", "date": "2019.11.27", "title": "Отстраниха от длъжност шефа на БАБХ-Бургас и петимата обвинени служители"}
{"url": "https://news.bg/int-politics/lavrov-zapadat-e-vreme-da-se-otkazhe-ot-imperskite-si-navitsi-ot-minali-vekove.html", "text": "Западните страни трябва да изоставят навиците си от минали векове, когато можеха да диктуват волята си на други страни, коментира руският външен министър Сергей Лавров пред дипломатическата академия на Министерството на външните работи на Киргизстан, съобщава ТАСС.\"Най-добрият начин да прекратите тази ненормална ситуация е да се откажете от имперските си начини. Да се откажете от навиците от минали векове, от навици, да диктувате на всички своята воля и да съдите и отсъждате всичко\", обяснява той, отговаряйки на въпроса кой вариант е най-приемлив за решаване на проблема със Западните санкции срещу Русия.\"Западните колеги ни казват: \"Е, направете нещо в Украйна, следвайте Минските споразумения и тогава ще бъдем облекчени и щастливи да отменим санкциите.\" Не можем да изпълним споразуменията от Минск, защото Русия в тях дори не се споменава\", допълва той.Според Лавров, Вашингтон директно възпира страните от Централна Азия да развиват отношения с Москва. \"Съединените щати работят дълго време със страни от Централна Азия. Знаем, че те директно обезсърчават страните от Централна Азия, въпреки факта, че повечето от тях са наши военно-политически съюзници, от по-нататъшно развитие на отношенията с Руската федерация. Ние не правим така.\"Лавров подчертава, че Централна Азия, като всеки друг регион на света, не трябва да се превръща в арена на конфронтация между големите държави.\"Винаги можете да намерите възможности за развитие на сътрудничество с държава, насърчавайки общите интереси, но не се опитвайте да нарушавате законните интереси на тази страна, да развивате сътрудничество с трети партньори\", обяснява той.\"За съжаление, САЩ имат такава линия и се проявява не само в Централна Азия: те водят такава линия с почти всички наши чуждестранни партньори и в Азия, и в Латинска Америка, и в Африка. Обръщаме внимание за това на нашите американски колеги, когато се срещаме с тях. Считаме, че това е грешно. \"В същото време, според руския външен министър, сътрудничеството между Москва и Вашингтон се развива в редица области, включително в Сирия.\"Въпреки факта, че САЩ и коалицията, ръководена от тях, са незаконно разположени в Сирия, ние не искаме излишни проблеми за сирийския народ и за нашите войски, които по искане на законното правителство на Сирия работят там, за да помогнат в борбата срещу тероризма и да осигурят стабилност\", допълва Лавров.\"Има канал между военните на Русия и САЩ, той работи професионално и осигурява елиминирането на рисковете от всякакви неволни инциденти.\"", "date": "2019.11.27", "title": "Лавров: Западът е време да се откаже от имперските си навици от минали векове "}
{"url": "https://news.bg/world/ruski-kravi-s-ochila-za-virtualna-realnost-za-po-golyamo-shtastie-i-po-dobro-mlyako.html", "text": "Виртуалната реалност вече не е само във видеоигрите, съобщава Си Ен Ен.Технологията променя цели сектори, което според мнозина е било немислимо. Но сега ферма до Москва тества очила за виртуална реалност върху крави с цел увеличаване на количеството и качеството на произвежданото мляко.Информацията е публикувана в съобщение на Министерството на земеделието на Русия. Придружено е със снимки, на които има крава с виртуални очила.Министерството рационализира това по следния начин: изследвания показват, че условията, в които обитават кравите, могат да окажат влияние върху производството на мляко, конкретно да подобрят качеството и да увеличат количеството.Така екип от експерти, с помощта на ветеринари и консултанти в производството на млечни продукти, са създали очила за виртуална реалност за крави. Те са адаптирали модели на очила за хора, за да паснат на кравата.Към момента не е ясно дали очилата са помогнали за по-голямо количество и по-вкусно мляко, ще са необходими допълнителни изследвания. Но първият тест показва намаляване на тревожността и увеличаване на емоционалното настроение на кравата, отбелязват от ведомството.", "date": "2019.11.27", "title": "Руски крави с очила за виртуална реалност за по-голямо щастие и по-добро мляко"}
{"url": "https://news.bg/regions/tsigara-iskra-kaso-saedinenie-prichini-za-vzriva-v-pirogov.html", "text": "Никой не е видял какво е предизвикало снощния взрив в УМБАЛСМ \"Пирогов\", при който загинаха двама пациенти, съобщава bTV.На брифинг на ръководството на болницата днес по обед стана ясно, че последната проверка на системата за подаване на кислород не е регистрирала проблеми.Няма пряк свидетел, очевидец, който да ни каже каква е причината - цигара, искра или късо съединение, обясни и.д. директор на лечебното заведение Николай Габровски. Той посочи, че извършените обследвания на Второ вътрешно отделение са установили, че няма опасност за сградата - най-сериозно пострадалата стена била само напукана.Габровски беше категоричен, че не е била взривена кислородна бутилка.Тази система е изключително строго контролирана - ежемесечно от сертифицирана фирма, която отговаря за медицинските газове в болницата, подчерта той.По негови думи в болницата има служител, който всеки ден следи състоянието на въпросните системи. Не е проблем или авария на системата, заключи Габровски, допълвайки, че при вчерашната проверка на инсталацията не са били установени неизправности.Припомняме, около 3.45 часа снощи в стая във Второ вътрешно отделение в \"Пирогов\" . При инцидента загинаха двама пациенти на 55 и 68 години, а в опасност е бил живота на други 80.Заради създалата се ситуация  от отделението, на която те могат да получат информация за състоянието им.По време на заседанието на министерския съвет премиерът Бойко Борисов изрази надежда, че . По-късно стана ясно и че  на дирекция \"Аварийна помощ и превенция\", както и екипи на главния архитект, които участват в обследването на сградата.Главният прокурор Сотир Цацаров нареди следователи от ", "date": "2019.11.27", "title": "Цигара, искра, късо съединение - причини за взрива в \"Пирогов\"?"}
{"url": "https://news.bg/int-politics/sad-v-shvetsiya-othvarli-zhalbata-na-gazprom-da-plati-usd2-56-mlrd-na-naftogaz.html", "text": "Апелативен съд в Швеция отхвърли жалбата на руския газов гигант \"Газпром\" срещу решението на международния арбитраж в спора му около транзита на газ с украинската петролно-газова компания \"Нафтогаз\", съобщават руските медии.\"Днешното решение означава, че съдът е отхвърлил иска на \"Газпром\", като решението на арбитража не може да бъде отменено. Отделно от това съдът не откри каквито и да е процесуални нарушения\", се казва в решението на апелативния съд.Решението не може да бъде обжалвано.Миналата седмица руският газов гигант официално предложи на \"Нафтогаз\" удължаване на съществуващия договор за транзита на руски газ през Украйна, който изтича в края на годината, или подписване на нов договор за една година, като се вземе предвид прогнозата за търсенето на газ в Европейския съюз.Съгласно предложенията на \"Газпром\", както удължаването на действащия договор, така и подписването на нов е възможно само ако двете страни оттеглят всички искове, предявени пред международния арбитраж и прекратят всички съдебни производства, ако антимонополната комисия на Украйна отмени решението си да наложи глоба на \"Газпром\" заради нарушения на икономическата конкуренция, и ако \"Нафтогаз\" отхвърли искането на Европейската комисия да започне разследване срещу \"Газпром\"Стокхолмският арбитраж излезе с решения в споровете между \"Газпром\" и \"Нафтогаз\" за транзита на газ и договорите за доставка през декември 2017 г. и февруари 2018 г. В резултат на това руският газов гигант беше задължен да изплати 2,56 млрд. долара на Нафтогаз. \"Газпром\" обжалва решенията.", "date": "2019.11.27", "title": "Съд в Швеция отхвърли жалбата на \"Газпром\" да плати $2,56 млрд. на \"Нафтогаз\" "}
{"url": "https://news.bg/health/meditsinskite-grizhi-imat-ikonomicheska-obosnovka-iztakna-mincho-koralski.html", "text": "Медицинските грижи и здравното осигуряване почиват на икономическа обосновка и на електронна информация. Дискусията за болничните е необходима.Това заяви пред БНР . Той представи и двата проблема - някои работници си увеличават празниците с болнични листове. Другият - работодателите си решават икономически проблеми, пускайки работниците в дългосрочни платени отпуски за сметка на здравната система, .\"И двете неща не могат да бъдат потвърдени поради липсата на електронното медицинско досие\", каза Коралски.\"Когато  и стъпка към това , към него системата да има едно наум и да го лекува, или става въпрос за човек, който прескача по лични лекари безразборно, само за да получава болнични\", каза бившият социален министър.По думите му големият проблем на здравноосигурителния модел е липсата на подобна обобщена информация.По-рано днес в София имаше протест, организиран от КТ \"Подкрепа\" за болничните. Припомняме, идеята първият ден от болничните да не се плаща след среща между ГЕРБ и Обединените патриоти в лицето на Каракачанов и Симеонов.След остра обществена реакция на 19 ноември премиерът Бойко Борисов заяви, че Въпреки обещанието му обаче КТ \"Подкрепа\" и КНСБ бяха категорични, че На следващия ден - 20 ноември, стана ясно, че  Правителството пък Междувременно работодателите . Според тях правителството цели да запази статуквото.", "date": "2019.11.27", "title": "Медицинските грижи имат икономическа обосновка, изтъкна Минчо Коралски"}
{"url": "https://news.bg/int-politics/tusk-za-tramp-nay-golyamoto-predizvikatelstvo-za-es-moli-se-za-razpadaneto-mu.html", "text": "Президентът на САЩ Доналд Тръмп представлява едно от най-големите предизвикателства пред Европейския съюз, защото \"се моли\" за разпадането на блока, заяви председателят на Европейския съвет Доналд Туск, съобщава \"Ройтерс\".Тръмп приветства решението на Великобритания да напусне ЕС, като определи Европа като \"враг\" и постави под въпрос стойността на трансатлантическия отбранителен съюз НАТО.\"За първи път в историята има американски президент, който е открито против обединена Европа. Той подкрепя Brekzit и се моли за разпада на Съюза\", заяви Туск пред германския Die Zeit.Туск описва Тръмп като решен да отслаби ЕС и коментира, че това е \"може би най-голямото предизвикателство\" за организацията.Туск, бивш полски премиер, е на път да завърши петгодишния си мандат като председател на Европейския съвет, роля, в която той подготвя и ръководи редовни срещи на върха на европейските лидери.Въпреки че връзките между ЕС и САЩ са затруднени, откакто Тръмп стана президент, американският държавен секретар Майк Помпео се опита да възстанови приятелските отношения, когато посети Брюксел през септември.Очаква се Туск да бъде наследен от бившия премиер на Белгия Шарл Мишел. Новата Европейска комисия, изпълнителната власт на ЕС, ще бъде оглавена от германската консерваторка Урсула фон дер Лайен.", "date": "2019.11.27", "title": "Туск за Тръмп: Най-голямото предизвикателство за ЕС, моли се за разпадането му"}
{"url": "https://news.bg/regions/42-000-lv-ot-igrata-evroshans-za-kasmetliya-ot-kardzhali.html", "text": "Поредният пункт на  в Кърджали влезе в категорията \"късметлийски\", благодарение на великолепно попадения в играта . Името на големия печеливш е Бахтияр Мустафа. Той отнесе петцифрената сума от  със замах и умела игра.Бахтияр твърди, че \"усеща\" числата и това му помага в играта \"Еврошанс\". Обикновено участва в нея с комбинации, които го довеждат и до печалбата от 42 000 лева. Този път сумата пада в ръцете му след като познава 9 от 10 числа.44-годишният късметлия вярва, че успехът е въпрос на нагласа и го доказва всеки ден с усилията, които влага в собствения си бизнес за производство на дограма.\"Само не знам този път късметът ли ме улучи, аз ли го уцелих, но резултатът е налице и много ми допада\", споделя Бахтияр за случилото се в пункта на \"Евробет\".Тегленията на играта  можете да следите в пунктовете на и на . Забавлявайте се и с мобилното приложение, което можете да свалите от .", "date": "2019.11.27", "title": "42 000 лв от играта \"Еврошанс\" за късметлия от Кърджали"}
{"url": "https://news.bg/education/prevodat-na-vazov-koshtunstvo-i-padenie-spored-prof-topalov.html", "text": "Кощунство е да \"преведеш\" Вазов - съхранителят на нашия език, от български на български. Това заяви категорично преподавателят в Софийския университет \"Св. Климент Охридски\" и литературен критик проф. Кирил Топалов по повод новото издание на романа \"Под Игото\", в което По думи на автора на \"превода\" Нели Стефанова целта е текстът да бъде разбран от младите читатели.Не така обаче смята проф. Топалов, за когото това е \"страшно падение\". Той недоумява как изобщо може на някого да хрумне подобна идея.\"Когато употребяваме думата \"усет\", не знаем, че тя е създадена от Вазов, или думаха \"хижа\", или думата \"часовник\". И още десетки думи от нашия нов български език, които са създадени от дядо Вазов\", възмущава се критикът.Той е на мнение, че е по-приемливо на учениците да им бъде обяснено какво означават въпросните думи, които са част от културната ни памет.Топалов даде пример с италианския писател Джузепе Мацини, който също като Вазов употребява много думи от стар италиански език. По негови думи обаче в Италия на никого не му минавало през ума да се опитва да го осъвременява.\"Не трябва да се захвърля нашата словесна класика - това е езикът на онова време. Не може да превеждаш Каравелов, Вазов, Ботев Славейков на съвременен български език, защото така убиваш част от нашата духовна култура\", категоричен бе той.В литературните среди са на мнение, че вместо Вазовите текстове да се редактират, трябва под линия или във вид на глосар след края на книгата да се обясни на съвременните читатели значението на архаизираните думи. По този начин щяла да се постигне двустранна цел - запазване в чистота на текста на класика и осигуряване на пълното му разбиране от страна на младите поколения.Според литературоведите е престъпление е да се посегне на текст на Патриарха на българската литература и ако това се превърне в тенденция, ще е пагубно за произведенията на родните класици.\"Зачертаем ли тези думи, зачертаваме епохи. Нека запазим своя респект и любов към българската литература, като запазим текста на нашите класици\", призовават от литературните среди.", "date": "2019.11.27", "title": "\"Преводът\" на Вазов - кощунство и падение според проф. Топалов"}
{"url": "https://news.bg/society/75-ot-raboteshtite-roditeli-dovolni-ot-rabotodatelite-si.html", "text": "Родителите у нас очакват работодателите да имат политики за работещи родители. Почти 75% от родителите са доволни от социалните придобивки и отношение от работодателите напълно или поне частично, а 25% не се чувстват достатъчно подкрепени.Това показват данните от проучване сред над 2000 родители от общността на най-големия семеен форум у нас - Академия за родители. Кариерното развитие, както и преквалификацията са водещи теми сред работещите родители в нов контекст. Над 35% от работещите родители отчитат кариерно развитие, макар и с по-бавни темпове, а над 20% споделят, че това, че са родители ги мотивира да инвестират повече в кариерата си. 25% от анкетираните нямат време за кариерно развитие.На въпроса какво очакват повече родителите от работодателите си - водеща е темата за разбирането и гъвкавия работен ден.\"Изключително важно е да има доверие, толерантност и разбиране между работодател, служител, както и колеги и преки началници. Родителят да има възможността да излиза и дори да закъснява спокойно и да наваксва с работата допълнително, когато се налага.\" - споделя една от анкетираните.Възможността за работа от вкъщи и гъвкавото работно време се практикуват сред 1/3 от анкетираните , а 47% имат гъвкав край и старт на работния ден, което позволява да взимат децата си от детска градина или училище.В социалния пакет на работещите родители влизат допълнителното здравно осигуряване, финансовите бонуси, ваучерите за храна. Около 16% от анкетираните нямат допълнителни придобивки на работа.Темата за кариера и семейство ще присъства в специална зона в следващото издание на Академия за родители на 22 февруари 2020 г. в НДК.", "date": "2019.11.27", "title": "75% от работещите родители доволни от работодателите си"}
{"url": "https://news.bg/int-politics/grazhdanite-na-es-masovo-iskat-oshte-merki-za-podobryavane-kachestvoto-na-vazduha.html", "text": "Според ново проучване на  над две трети от европейците смятат, че Европейският съюз трябва да предложи допълнителни мерки за подобряване на качеството на въздуха.От интервюираните над 27 000 граждани във всички страни членки на ЕС, повече от половината респонденти са на мнение, че домакинствата, производителите на автомобили, производителите на енергия, земеделските стопани и публичните органи не правят достатъчно за подобряването на качеството на въздуха.Замърсеният въздух причинява над 400 000 случая на преждевременна смърт в ЕС всяка година, като се плаща огромна цена, включително за здравни грижи, пропуснати работни дни и щети за насажденията и сградите.Проучването разкрива също така необходимостта от по-добра комуникация по въпросите, свързани с качеството на въздуха, особено на национално равнище.По-голямата част от отговорилите не смятат, че са добре осведомени за проблемите с качеството на въздуха в своята държава. В сравнение с проучване от 2017 г. респондентите са по-склонни да смятат, че през последните десет години качеството на въздуха се е влошило, макар докладваните данни на практика да показват, че през този период качеството на въздуха се е подобрило съществено.Над две трети от анкетираните (71%) заявяват, че според тях ЕС трябва да предложи допълнителни мерки за решаването на проблемите, свързани с качеството на въздуха в Европа, а 38 % биха искали да имат възможността да изразят виждането си по тези мерки.От анкетираните 72% заявяват, че мерките за борба със замърсяването на въздуха трябва да се вземат на международно равнище. Половината от участниците в проучването смятат, че решение на проблема трябва да се търси на европейско равнище, а другата половина — че той трябва да се реши на национално равнище.Най-много са отговорилите (44 %), според които най-ефективният начин за справяне с проблемите с качеството на въздуха е прилагането на по-строг контрол на замърсяването при промишлената дейност и производството на енергия. Тази мярка е най-често посочваната в 25 страни членки.Над 50% от анкетираните във всички държави смятат, че домакинствата, производителите на автомобили, производителите на енергия, земеделските стопани и публичните органи не правят достатъчно за подобряването на качеството на въздуха.Европейците обаче са склонни да предприемат повече действия за намаляване на вредните емисии, отколкото през 2017 г.От отговорилите 70 % твърдят, че са предприели поне едно действие за намаляване на вредните емисии във въздуха. Това представлява увеличение с осем процентни пункта в сравнение с отговорите от 2017 г.Основната стъпка, предприемана от респондентите, е замяната на по-старите енергоемки уреди с нови с по-добри енергийни характеристики (41 %).Проучването е проведено в 28-те страни членки на ЕС, в периода между 11 юни и 29 септември 2019 г. В него са участвали 27 565 души от различни социални и демографски групи, които са били анкетирани лично в техните домове на родния им език.", "date": "2019.11.27", "title": "Гражданите на ЕС масово искат още мерки за подобряване качеството на въздуха"}
{"url": "https://news.bg/world/kak-britanska-tehnologiya-prevarna-turtsiya-v-globalna-sila-v-sferata-na-bezpilotnite-samoleti.html", "text": "Британска технология е помогнала на Турция да се превърне в глобална сила в производството на бойни безпилотни самолети, разкрива \"Гардиън\".Анкара е успяла да заобиколи забрана на САЩ за износ на бойни безпилотни самолети с помощта на ракетен компонент, който е разработен във Великобритания, позволило на Анкара да се превърне в сила в сферата на смъртоносната технология. В същото време експерти предупреждават, че има опасност от разпространение на тази технология.Завод в Брайтън е помогнал на Турция да се превърне във втория най-голям ползвател на бойни безпилотни самолети в света. Турция е една от няколко държави, които използват методи, прилагани за първи път от САЩ във войната срещу терора.Турция е използвала безпилотни самолети \"Байрактар ТБ2\" при три операции срещу кюрдите в Сирия, при които са убити повече от 440 души. Също така са използвани срещу кюрдите в Ирак през този месец по модел като екстериториалните удари на САЩ с безпилотни самолети в Пакистан, Йемен и Сомалия.Но докато бойните безпилотни самолети \"Байрактар ТБ2\" са произведени от турска компания, те нямаше да бъдат разработени без помощта на ракетната рамка Hornet (носеща система), която е разработена и доставена от EDO MBM Technology през 2015 г. Заводът на компанията е около Брайтън.Статия в Jane's Defence Review от май 2016 г. разкрива, че Hornet е доставен на производителя на безпилотния самолет във важната първа фаза на развитие. След това турската компания е разработила свои ракетни рамки.През последните четири години турските сили управляват 86 бойни безпилотни самолета \"Байрактар ТБ2\" и страната бързо се превръща в световен играч в използването на такива смъртоносни оръжия. В тази сфера доминират САЩ, Великобритания и Израел.В американска дипломатическа телеграма от 2009 г., която е част от разкритията на \"Уикилийкс\", автор е тогавашният посланик на САЩ в Турция Джеймс Джефри, пише, че Турция се опитва да се сдобие с безпилотни самолети, за да продължи борбата срещу иракските кюрди без помощта на САЩ.Президентът на Турция Реджеп Ердоган на няколко пъти се опита да закупи безпилотни самолети Predator от САЩ, но Конгресът не разреши. Принудена да потърси алтернатива, Турция започнала своя програма за разработки и пробивът дошъл през декември 2015 г., когато за първи път успешно е изстреляна ракета от \"Байрактар ТБ2\".За изстрелването на ракетата е била необходима системата Hornet, която според компанията EDO MBM е разработвана за \"микромуниции\" - малки, леки бомби с цел по-смъртоносни поражения с безпилотния самолет. Оборудването е описвано от някои експерти като \"интелигентна ръка\", която гарантира прецизно изстрелване на мунициите от дрона по целите.EDO патентова устройството си във Великобритания през 2014 г. и година по-късно в ЕС и Турция.EDO MBM се притежава от американската компания L3 Harris - шестият най-голям контрактор в света. Но тъй като EDO MBM е базирана на Острова, тя трябва да спазва британските, а не американските закони, което означава, че може законно да изнася ключовия елемент.\"Байрактар ТБ2\" е способен да лети 24 часа на височина 7300 метра. Безпилотният самолет може да носи товар до 150 километра и е добре въоръжен.", "date": "2019.11.27", "title": "Как британска технология превърна Турция в глобална сила в сферата на безпилотните самолети?"}
{"url": "https://news.bg/int-politics/si-dzinpin-prizova-akademii-i-uchilishta-da-razvivat-nov-tip-voenni-i-silna-armiya.html", "text": "Китайският президент Си Дзинпин призова военните академии и училища в цялата страна да задълбочат реформите и да развият нов тип военни служители, които са компетентни, професионални и притежават както почтеност, така и способности, съобщават китайските медии.Си, който е и генерален секретар на Централния комитет на Комунистическата партия на Китай (КЗК) и председател на Централната военна комисия, отправи своето послание при откриването на сесия за обучение на ръководители на военни академии и училища.Той призова за усилия за подобряване на образованието на военния персонал за изграждане на силни въоръжени сили, а военните академии и училища да задълбочат реформите и иновациите.Междувременно всички военни трябва да подкрепят военните академии и училища с приоритет в тяхното усъвършенстване, добави той. Събитието се проведе в Националния университет по отбрана на Народоосвободителната армия (PLA) в Пекин.", "date": "2019.11.27", "title": "Си Дзинпин призова академии и училища да развиват нов тип военни и силна армия"}
{"url": "https://news.bg/regions/kamion-se-obarna-na-e-79-kray-dupnitsa-i-razlya-gorivo.html", "text": "Камион се обърна на главен път Е-79 край Дупница, съобщава БГНЕС.На пътното платно има разлив на гориво.Пътния инцидент е станал малко преди 13.00 часа на входа на село Усойка. Движението в района е затруднено, тъй като се извършва само в едната лента.Шофьорът на тира разказва, че на пътя излязло животно. Той завил надясно, за да го избегне, автомобилът излязъл от пътя, съборил указателната табела с името на селото и продължил по банкета. Заради различното сцепление на настилката обаче влекачът се засукал и ремаркето се преобърнало на дясната си страна.От удара в табелата се пробил резервоарът на автомобила. Пожарна изчаква горивото да изтече, за да го обработи.Пробата за алкохол на водача е отрицателна.Обходният маршрут за автомобили до 12 тона е през АМ \"Струма\". МПС над 12 тона изчакват на място.", "date": "2019.11.27", "title": "Камион се обърна на Е-79 край Дупница и разля гориво"}
{"url": "https://news.bg/crime/nekachestven-voden-proekt-blokira-smetkite-na-obshtina-chirpan.html", "text": "Заради некачествено изпълнен ВиК-проект частен съдия изпълнител е блокирал сметките на община Чирпан.Пред БГНЕС кметът Ивайло Крачолов обясни, че временно е успял да разблокира сметките, за да изплати заплатите на общинските съветници и работното облекло, както е по Колективен трудов договор.Той ще плати и заплатите на общинските съветници от миналия мандат, които са дължими по закон, но около 6 месеца не са били изплащани, но сметките си остават блокирани. Водният проект към Държавен фонд \"Земеделие\" е започнал през лятото на 2013 година в селата Зетьово, Свобода и Гита. Целта е била реконструкция на ВиК мрежата на стойност 18,5 млн. лева.Сметките са запорирани от едната от фирмите-изпълнител. Водят се и съдебни спорове. От Окръжният съд е постановил частният съдия изпълнител да отвори сметките, имало е обжалване в Апелативен съд в Пловдив, чието произнасяне е било на 11 ноември - сметките да бъдат освободени за свободна операция от общинското ръководство. . По думите на кмета за правна помощ от общината трябва да отделят около 127 000 лева. Това е минималното, което можем да платим. Там има минимални прагове.\"Сериозно се подготвяме . Към средата на декември , за да може санкцията да бъде променена като размер и да вървим към споразумение с фирмите-изпълнители\", заяви Крачолов.Той не се ангажира със срок, в който да бъде решен проблема.", "date": "2019.11.27", "title": "Некачествен воден проект блокира сметките на община Чирпан"}
{"url": "https://news.bg/crime/piyan-se-sbi-s-politsay-i-zavarshi-v-aresta.html", "text": "Задържаха 37-годишен мъж, оказал съпротива и ранил полицейски служител, съобщават от Областната дирекция на МВР в София.Той е криминално проявен и осъждан ботевградчанин.Около 21.25 часа на 25 ноември в полицията постъпил сигнал за агресивен мъж в нетрезво състояние пред заведение в Ботевград.Мъжът не се подчинил на разпорежданията на пристигналите на място служители на реда и оказал яростна съпротива при задържането, вследствие на което наранил един от униформените.По случая е образувано досъдебно производство. Агресивният мъж е задържан за 72 часа и му е повдигнато обвинение.", "date": "2019.11.27", "title": "Пиян се сби с полицай и завърши в ареста"}
{"url": "https://news.bg/crime/mladezh-e-v-tezhko-sastoyanie-sled-udar-na-kola-v-stalb-v-plovdiv.html", "text": "Лек автомобил с 19-годишен шофьор се е блъснал в стълб в Пловдив, съобщи БНР.Инцидентът е станал на ул. \"Елин Пелин\". От удара е пострадало момчето, пътувало в колата. Откарано е в болница в тежко състояние.Шофьорът не е употребил алкохол.Извършен е оглед, изясняват се причините за катастрофата.Припомняме, че по-рано днес т, след като друг автомобил не спря на знак \"Стоп\". При друг тежък инцидент в Пловдив автомобил движил се със 100 км/ч, При удара загина 19-годишен младеж, а часове по-късно в река Марица беше  което е излетяло от колата при удара.След като беше установено, че шофьорът е бил зад волана без книжка, ", "date": "2019.11.27", "title": "Младеж е в тежко състояние след удар на кола в стълб в Пловдив"}
{"url": "https://news.bg/politics/odobriha-programata-za-natsionalnoto-prebroyavane-prez-2021-g.html", "text": "Правителството прие Програма за преброяване на населението и жилищния фонд през 2021 г.Тя представя целите, задачите, периода, принципите и етапите на провеждане на Преброяването, което ще се състои след 2 години.Става въпрос за най-мащабното статистическо изследване и се провежда на всеки десет години. То предоставя информация за броя и структурата на населението по пол, възраст, образование, икономическа активност, професия и други демографски, социално-икономически и етнокултурни признаци. В документа са описани методите и темите, по които ще се събира информация за населението и жилищния фонд, както и органите на преброяването и взаимодействието между тях.Данните, които бъдат събрани при преброяването, ще бъдат използвани от централната и местната власт, а също от бизнеса, научната общност и неправителствения сектор.", "date": "2019.11.27", "title": "Одобриха Програмата за националното преброяване през 2021 г."}
{"url": "https://news.bg/education/ms-aktualizira-spisaka-na-sredishtnite-detski-gradini-i-uchilishta.html", "text": "Актуализиран е списъкът на средищните детски градини и училища, съобщиха от МС след редовното правителствено заседание.Припомняме, средищна детска градина е тази, в която се обучават най-малко четири деца в задължителна предучилищна възраст от друго населено място. С настоящата актуализация общият брой на средищните детски градини, отделни групи в детски градини и училища в списъка за учебната 2019/2020 г., става 987 в над 660 населени места. В списъка се включват , които отговарят на критериите и условията за получаване на статут на средищни. Отпадат 41 средищни институции, в това число , поради липса на минималния брой от 10 ученика или 4 деца, които пътуват от други населени места.. Пътуващите деца в задължителна предучилищна възраст са 206. Общият брой на учениците в новите средищни училища е 1327, а пътуващите до 16-годишна възраст са 100.Промените в Списъка са извършени по . За , от съответните общини е осигурен безплатен транспорт до детската градина или училище. На правителственото заседание бе одобрен и Списъкът със защитените детски градини и училища . Той включва общо 257 образователни институции. Това са , разположени в 106 общини на 26 области.Една детска градина се обявява за защитена в случай, че закриването й може да принуди най-малко осем деца в задължителна предучилищна възраст да пътуват на 14 и повече километра извън населеното място, в което живеят.Поради несъответствие с критериите за защитени училища .Списъкът е , извършени проверки от регионалните управления на образованието и на анализ на информационните карти на детските градини и училищата в страната.Включените в Списъка образователни институции отговарят на критериите за статут на защитени. Причината е, че децата и учениците нямат възможност да се обучават в най-близката детска градина или училище или ще трябва да изминават повече от допустимите километри, за да пътуват до най-близките учебни заведения.", "date": "2019.11.27", "title": "МС актуализира списъка на средищните детски градини и училища"}
{"url": "https://news.bg/bulgaria/za-prezidenta-stefan-danailov-ostava-uchitel-po-neprestoreno-ritsarstvo.html", "text": "Стефан Данаилов беше и си остава наш учител по непресторено рицарство. Нашата морална скала, която не отстъпи нито веднъж от достойнството, и на всеки успя да покаже колко силна е светлината на обичта. Това заявява президентът Румен Радев по повод Държавният глава и вицепрезидентът Илияна Йотова поднасят съболезнования на семейството, близките и приятелите на легендарният артист.Едва ли можем да си представим българското кино и театър без неговия талант и обаяние, отбелязва държавният глава и подчертава, че актьорът е бил изпълнен с усещане за дълг към околните и не е останал безразличен към ежедневието на българите.До последния си час Стефан Данаилов се вълнуваше от проблемите на България и вярваше, че има какво да даде, за да бъдат по-добри дните на нашия народ, посочва президентът.От своя страна вицепрезидентът Илияна Йотова заявява, че поколенията българи, имали честта да живеят в едно време с великия Ламбо, са щастливци. \"Дано всички, които се докоснахме до силния човек Стефан Данаилов, да сме успели да почерпим поне частица от неговата вяра, енергия, жажда за живот и справедливост, смелост, непримиримост. Дано сме се научили да не се предаваме, да не се страхуваме да казваме със силен глас истините, в които вярваме\", посочва тя.", "date": "2019.11.27", "title": "За президента Стефан Данаилов остава учител по непресторено рицарство"}
{"url": "https://news.bg/world/germantsite-iskat-sblizhavane-s-rusiya-za-smetka-na-sasht.html", "text": "Германците искат сближаване с Русия за сметка на САЩ, пише британският вестник \"Таймс\".Вестникът цитира социологическо проучване дни преди срещата на върха на НАТО във Великобритания.От проучването става ясно, че повечето германци искат засилване на връзките с Русия и Китай за сметка на Великобритания и САЩ.Вчера високопоставен френски представител предупреди, че НАТО е в политическа криза и е разединена за стратегията за Русия и враждебната риторика на президента Доналд Тръмп към Европа. Инвазията на Турция в Северна Сирия, спорът около военните разходи на Алианса и отношенията към Китай също са причини за разделението в НАТО., че американците искат по-голямо сътрудничество с европейските си съюзници, но германците не мислят същото за САЩ.Американците искат предимно сътрудничество с Великобритания (76%), Франция (71%), Япония (71%), Германия (69%), Китай (55%) и Русия (35%). При германците картината е следната: Франция (77%), Япония (69%), Русия (66%), Китай (60%), Великобритания (51%) и САЩ (50%).¾ от американците гледат на отношенията с Германия като на добри, докато близо 2/3 от германците (64%) смятат, че отношенията с в лошо състояние.", "date": "2019.11.27", "title": "Германците искат сближаване с Русия за сметка на САЩ"}
{"url": "https://news.bg/world/turskata-aviokompaniya-atlasglobal-spira-poletite-si-za-mesets.html", "text": "Турската авиокомпания \"АтласГлобал\" обяви, че спира временно полетите си за месец, предаде Daily News.Причината са финансови затруднения на компанията от последните няколко години.Според съобщението \"АтласГлобал\" спира полетите си от 26 ноември до 21 декември.\"Продажбите на билети през всички наши канали за продажба ще бъдат спрени до 16 декември 2019 г.\", се казва в изявлението.Авиокомпанията лети най-вече от летището в Истанбул и разполага с 16 самолета на Airbus в своя флот.Компанията притежава и казахстанската бизнес чартърна авиокомпания Jet One.", "date": "2019.11.27", "title": "Турската авиокомпания \"АтласГлобал\" спира полетите си за месец"}
{"url": "https://news.bg/int-politics/merkel-rolyata-germaniya-v-nato-e-po-vazhna-otkolkoto-prez-studenata-voyna.html", "text": "Канцлерът на Германия Ангела Меркел защити пламенно на  Еманюел Макрон, като заяви, че ролята Германия за опазването на единството на НАТО е по-важна, отколкото през Студената война, съобщава АФП.Дни преди лидерите на трансатлантическия алианс да проведат среща на върха, Меркел заяви, че НАТО е \"опора за мир и свобода\" през последните 70 години.\"Опазването на НАТО е в наш интерес, повече отколкото по време на Студената война\", обясни Меркел пред парламента.Силната защита на германския канцлер е след като Макрон заяви, че алиансът страда от \"мозъчна смърт\".Подчертавайки променящата се роля на Вашингтон в световната игра, Меркел отбеляза, че \"САЩ вече не поема автоматично отговорност, когато гори около нас\".Въпреки това \"Европа не може да се защити\", каза тя, като отбеляза, че следователно е от решаващо значение да се запази отбранителният съюз.За тази цел Меркел обеща да продължи да увеличава разходите за отбрана на Германия, с цел да постигне целта от 2% до началото на 2030 г.Робърт О'Брайън, съветник по национална сигурност при президента на САЩ Доналд Тръмп, приветства 2-процентовото обещание в интервю за \"Билд\".Но допълва, че \"би било чудесно, ако Германия поеме ролята си на един от лидерите в света.\"Като водеща икономическа сила, \"Германия има задължение да инвестира по подходящ начин в отбраната и в полза на собствената си отбрана и защитата на своите партньори от съюза\".", "date": "2019.11.27", "title": "Меркел: Ролята Германия в НАТО е по-важна, отколкото през Студената война"}
{"url": "https://news.bg/crime/zhena-i-nepalnoletnite-y-detsa-namushkaha-mazh-v-etropole.html", "text": "Жена и непълнолетните й деца намушкаха с нож мъж в Етрополе, съобщават от Областната дирекция на МВР в София.Около 21.10 часа снощи в полицията постъпил сигнал за семеен скандал в апартамент в града.Отзовалите се на място служители на реда открили 50-годишен мъж с порезни и прободни рани по тялото и фрактура на ръката. Той бил откаран в болница с опасност за живота.Униформените установили, че първоначално свадата възникнала между него и жената, с която живеел, а впоследствие в конфликта се намесили и двете й непълнолетни деца - дъщеря и син. Тримата са задържани за 24 часа.Работата по случая продължава. Образувано е досъдебно производство.", "date": "2019.11.27", "title": "Жена и непълнолетните й деца намушкаха мъж в Етрополе"}
{"url": "https://news.bg/society/uvelichavat-danatsite-na-kolite-i-varhu-imotnite-sdelki-v-sofiya.html", "text": "Столична община няма да променя данъка върху недвижими имоти, както и таксата на битовите отпадъци. Новината съобщи кметът на София Йорданка Фандъкова на пресконференция във връзка с направените предложения за промени в Наредбата за определяне на размера на местните данъци на Столичен общински съвет (СОС).Най-важните задачи, които стоят пред Фандъкова са подобряване качеството на атмосферния въздух и работата в кварталите. Поради тази причина кметицата предлага промени в наредбата за данъците и таксите на Столична община.Столична община увеличава данъка за възмездно придобиване на имущество от 2.5% на 3%. Градоначалникът очаква с увеличаването на данъка за възмездно придобиване на имущество около 20 млн лв. допълнителни приходи в бюджета, с които да се гарантира ремонта на кварталните улици и тротоари. Тя посочи, че половината от събраните средства ще бъдат предоставени на районните кметове.Фандъкова призова гражданите на София да подкрепят мерките на общината, за да може да се работи за подобряване на въздуха.За подобряване качеството на въздуха кметът на столицата внася предложение за увеличаване данъка на автомобилите с най-ниските екологични стандарти и на тези с най-висока мощност. Най-замърсяващите коли да заплащат повече пари и за това градоначалникът предлага за колите със стандарт 0, 1, 2, 3 и 4 горната граница да бъде определена със закон.Данъкът за колите с еко стандарти 5 и 6 се запазва, като той в момента е най-ниският. За колите с най-малка мощност увеличението ще бъде от 3 до 10 лева с по-ниските еко стандарти. За автомобилите с до 100 конски сили увеличението е между 7 и 40 лева. До 40 лева увеличение ще бъде за еко стандартите - 0, 1 и 2, а със стандарт 3 - 4 увеличението ще бъде със 17 лева.Фандъкова очаква с увеличението на данъка на автомобилите приходите да достигнат до 18 млн. лв. през 2020 г. Те ще бъдат насочени към подобряване на градския транспорт и възстановяване на паркове и градини и озеленяване.Градоначалникът обаче не очаква много хора да оставят автомобилите си, а на това Столична община смята да отговори с мерки като подобряване на градския транспорт, подобряване на разписанието и завеждащ транспорт. \"Трябва да разберем, че трябва да се вземат мерки, ако искаме да намалим трафика. Когато колите се увеличават, това означава по-мръсен въздух\", подчерта кметицата. По думите й, който замърсява, трябва да плаща повече.Припомняме, че веднага след местните избори и по време на обсъждането на Бюджет 2020 финансовият министър Владислав  с акцент върху имотните данъци. Аргумент за това е изключително малката сума, влизаща в бюджета на общините от данъци върху името, а непрекъснато увеличаващите се средства, които самите местни власти искат от бюджета основно за инфраструктура.Местната власт в Пловдив вече обяви увеличение на данъците.", "date": "2019.11.27", "title": "Увеличават данъците на колите и върху имотните сделки в София"}
{"url": "https://news.bg/crime/tsatsarov-naredi-razsledvane-na-pozhara-v-pirogov.html", "text": "Главният прокурор Сотир Цацаров разпореди следователи от Национална следствена служба да разследват при който починаха двама пациенти.В момента се извършва  с участието на вещи лица и експерти по пожарна безопасност, разпитват се свидетели и се изземва документация от болницата.Софийската градска прокуратура вече е образувала наказателно производство за установяване на причините за инцидента, което се води за причиняване на смърт на повече от едно лице, поради незнание или немарливо изпълнение на правно регламентирана дейност, представляваща източник на повишена опасност.Припомняме, около 3.45 часа снощи в стая във Второ вътрешно отделение в \"Пирогов\" . При инцидента загинаха двама пациенти на 55 и 68 години, а в опасност е бил живота на други 80.Заради създалата се ситуация  от отделението, на която те могат да получат информация за състоянието им.По време на заседанието на министерския съвет премиерът Бойко Борисов изрази надежда, че . По-късно стана ясно и че  на дирекция \"Аварийна помощ и превенция\", както и екипи на главния архитект, които участват в обследването на сградата", "date": "2019.11.27", "title": "Цацаров нареди разследване на пожара в \"Пирогов\""}
{"url": "https://news.bg/regions/novoremontirana-voleybolna-zala-v-pernik-ostanala-bez-otoplenie.html", "text": "Родителите алармират, че новоремонтирата волейболна зала в спортен комплекс \"Дружба\" в Перник е без отопление, съобщи БНР.Залата няма още санитарен възел, съблекални, бани и тоалетни.Спортното министерство е инвестирало в ремонта на залата 90 000 лева. В нея тренират гимнастичките от СК по художествена гимнастика \"Виктория\", волейболистите и момчетата от спортен клуб \"Боец\".При ремонта на залата обаче не е предвидено отопление и сега новото ръководство на Перник ще трябва да изготви нов проект, за да може залата да бъде отоплена. Той ще включва и изграждането на бани и съблекални.\"Проектът трябва да стане готов до средата на декември и да бъде внесен в министерството\", обяснява секретарят на общината Мартин Жлябинков.До решаването на проблема, трите клуба ще ползват съблекалните на спортния клуб по борба. Залата пък ще бъде разделена с мрежа, за да могат гимнастичките и волейболистите да тренират, без да си пречат.", "date": "2019.11.27", "title": "Новоремонтирана волейболна зала в Перник останала без отопление"}
{"url": "https://news.bg/world/hamenei-obvini-sasht-che-stoyat-zad-protestite-v-iran.html", "text": "Върховният лидер на Иран аятолах Али Хаменеи заяви, че САЩ стоят зад последните протести в Ислямската република. Според него това е част от \"конспирация\", в която участват американците, информира АП.Осведомителната агенция отбелязва, че Хаменеи не е представил доказателства, че Вашингтон стои зад демонстрациите, а също така властите са започнали да признават, че в страната има протести.Хаменеи направи коментара по време на реч пред членове на силите \"Басидж\" към Революционната гвардия, които са изцяло от доброволци. Именно тези доброволчески милиции се разправиха с протестиращите.Междувременно един депутат разкри, че властите са арестували повече от 7000 души на протестите, докато източник от силите за сигурност твърди, че демонстранти са се опитали да окупират иранска държавна телевизия.Иранското правителство не разкрива информация за пострадалите, арестуваните и загиналите при протестите срещу високите цени на горивата, които започнаха на 15 ноември. \"Аменсти интернешънъл\" съобщава, че най-малко 143 души са убити.Хаменеи каза, че иранският народ е спрял \"много опасна и дълбока конспирация, която струва толкова много пари и усилия\". Той похвали полицията, гвардията и \"Басидж\" за изпълнените задачи. Според него протестите са организирани от \"глобалната арогантност\", като има предвид САЩ. По думите му САЩ гледат на скока на цените на горивата като \"възможност\" да изпратят \"войниците\" си на бойното поле, но \"ходът беше унищожен от народа\".Днес се отбелязват 40 г. от създаването на \"Басидж\".Според информация 200 000 души са участвали в демонстрациите. Нанесени са щети по 50 полицейски участъка, 34 линейки, 731 банки и 70 бензиностанции.От 16 ноември Иран спря интернета в страната, ограничи комуникациите с външния свят.", "date": "2019.11.27", "title": "Хаменеи обвини САЩ, че стоят зад протестите в Иран"}
{"url": "https://news.bg/int-politics/yaponiya-i-yuzhna-koreya-vdignaha-iztrebiteli-sreshtu-ruski-bombardirovachi.html", "text": "Япония и Южна Корея вдигнаха изтребители, за да следят два руски стратегически бомбардировача над неутралните води на Японско и Източнокитайско море, съобщиха руските информационни агенции, позовавайки се на министерството на отбраната на Русия.\"На определени етапи от маршрута Ту-95МС бе придружен от няколко изтребителя F-15 и F-16 (ВВС на Южна Корея) и F-2 (Японски военновъздушни сили)\".Руските ядрени бомбардировачи извършват рутинни полети над международни води, но Токио многократно вдига своите изтребители, за да ги посрещне. През октомври Южна Корея заяви, че е изпратила свои изтребители, за да предупреди шест руски военни самолета, за които заяви, че са навлязли в идентификационната зона за противовъздушна отбрана на Корея (KADIZ) за период от шест часа.Русия твърди, че нейните бомбардировачи летят само над неутралните води в Японско, Жълто и Източнокитайско море и не нарушават въздушното пространство на никоя държава.", "date": "2019.11.27", "title": "Япония и Южна Корея вдигнаха изтребители срещу руски бомбардировачи"}
{"url": "https://news.bg/politics/predlagat-sotsialna-pensiya-za-voennoinvalidite.html", "text": "Обединените патриоти предлагат военноинвалидите с над 90% инвалидност да получават социална пенсия в размер на 57 на сто от линията на бедност. Новината съобщи в парламента лидерът на НФСБ Валери Симеонов.Военноинвалидите ще бъдат включени с текст от Закона за хората с увреждания.Дава се възможност те да получават месечна финансова подкрепа в размер 57 на сто от линията на бедност в случаите, когато военноинвалидите имат над 90 на сто степен на увреждане. Ще се наложат промени и в бюджета за догодина.Става въпрос за корекция в доста ограничен размер на 230 хиляди лева, с които да бъде поправена една несправедливост в Закона за хората с увреждания, обясни Симеонов.Редно е да ги подкрепим, те са една патриотична организация, допълни още лидерът на НФСБ.", "date": "2019.11.27", "title": "Предлагат социална пенсия за военноинвалидите"}
{"url": "https://news.bg/bulgaria/ekipi-na-stolichna-obshtina-sashto-pomagat-v-pirogov.html", "text": "Столичната община е изпратила екипи на дирекция \"Аварийна помощ и превенция\", както и екипи на главния архитект, които участват в обследването на сградата на Второ вътрешно отделение в \"Пирогов\".Това заяви кметът на София Йорданка Фандъкова във връзка с  при който загинаха 2 души в резултат на взрив на кислородната система на болницата.Припомняме, инцидентът е станал около 3.45 ч. в стая на Второ вътрешно отделение, която се намира на втория етаж в болницата. Вследствие на взрива има и срутена стена в отделението. Пожарът е бил потушен в рамките на 40 минути. 15 души са били обгазени от дима. Няма опасност за живота им.Фандъкова поднесе своите съболезнования на близките на загиналите хора, но похвали работата на дежурните екипи на \"Пирогов\", пожарната и на СДВР. Всички реагираха много бързо, подчерта кметицата.", "date": "2019.11.27", "title": "Екипи на Столична община също помагат в \"Пирогов\""}
{"url": "https://news.bg/world/29-sa-zhertvite-na-zemetresenieto-v-albaniya.html", "text": "Броят на загиналите при силното земетресение в Албания достигна най-малко 29 души, след като тази сутрин бяха открити още няколко тела под развалините, съобщават местни медии.Припомняме, вчера беше регистрирано , което предизвика големи разрушения.Очаква се броят на загиналите да продължи да се нараства.До момента са открити телата на 15 души в Дуръс, 13 в Тумане и едно тяло в Курбин.45 души са спасени до момента, трима от тях са в тежко състояние. При земетресението общо са пострадали повече от 650 души.ТАНЮГ съобщава, че премиерът на Албания Еди Рама е обявил извънредно положение в района на Дуръс и Тирана, които са най-засегнати от земетресението.Това е най-силното земетресение в Албания за последните 40 години. След него бяха регистрирани около 250 вторични труса.", "date": "2019.11.27", "title": "29 са жертвите на земетресението в Албания"}
{"url": "https://news.bg/crime/otkriha-kontrabandni-parfyumi-v-kamion-sred-abazhuri-i-lampioni.html", "text": "Митничари откриха 352 опаковки парфюми в товарен автомобил, превозващ по документи осветителни тела, съобщават от Агенция \"Митници\".Проверката е извършена на ГКПП Дунав мост- Видин. Камионът е превозвал по документи декоративни осветителни тела, с изпращач на стоката турска фирма и получател - фирма в Австрия.При проверката на камиона, управляван от украинец между осветителните тела са открити 8 кашона с 352 броя парфюми на различни световноизвестни търговски марки, сред които Armani, Gucci, Dior, Givenchy, Chanel, Versace и др. Не са представени необходимите документи за превозваната стока.Парфюмите са задържани. За случая ще бъдат уведомени правопритежателите на съответните търговски марки, поради съмнения за нарушени права върху интелектуалната собственост.", "date": "2019.11.27", "title": "Откриха контрабандни парфюми в камион сред абажури и лампиони"}
{"url": "https://news.bg/regions/mezhdu-15-st-i-25-lv-na-kv-m-obezshtetenie-za-imot-predlagat-ot-stolichna-obshtina.html", "text": "Между 15 стотинки и 25 лева на квадратен метър предлагат като обезщетение от Столична община за отчуждаване на земи на столичани, съобщи Нова телевизия. Собствениците са недоволни и подготвят протест.Участъкът, който общината иска да закупи, е около бул. \"Ломско шосе\". По план бул. \"Ломско шосе\" трябва да се разшири между метростанция \"Ломско шосе\" до \"Софийския околовръстен път\".Очакваното разширение на този участък започва от догодина.Собствениците на земите смятат, че от общината обезценяват собствеността им.\". . \", каза един от собствениците на имоти - Васил Цветанов.Имотът на негова съседка - Иванка Пенкова, е оценен за 15 стотинки на квадратен метър. \"Притежаваните от мен 312 кв.м са оценени на 48 лева\", заяви тя.От столична община обясниха че голяма част от имотите са възстановени земеделски земи, поради което цените са толкова ниски.\"Паричното обезщетение се определя съгласно разпоредбите на закона за общинската собственост, като се . В случай, че \", каза Емилия Боянска от Столична община.Ако хората не искат имотът им да бъде отчужден, следва процедура по принудително отчуждаване. .", "date": "2019.11.27", "title": "Между 15 ст. и 25 лв. на кв.м обезщетение за имот предлагат от Столична община"}
{"url": "https://news.bg/world/evroparlamentat-odobri-novata-komisiya-na-fon-der-layen.html", "text": "Европейският парламент утвърди новия състав на Европейската комисия, която ще се ръководи от германския политик Урсула фон дер Лайен през следващите пет години до 2024 г.Комисията е одобрена от 461 евродепутати (от общо 707). 157 законодатели гласуваха против, а 89 се въздържаха. За сравнение Комисията на Жан-Клод Юнкер беше подкрепена от 423 депутати през 2014 г.Зелените се въздържаха при гласуването днес. Председателят на Европейския парламент Давид Сасоли се подписа под писмото с номинацията и го връчи на Урсула фон дер Лайен.Фон дер Лайен благодари на всички 24 езика в ЕС. Тя изрази благодарността си първо на български език.По-рано представител на Европейския парламент коментира, че \"ако Фон дер Лайен получи по-малко от 400 гласа, това ще е катастрофа\".Преди гласуването Фон дер Лайен разкри , чиито мандат ще започне на 1 декември. Новата Европейска комисия ще има трима заместник-председатели: Валдис Домбровскис от Латвия, Франс Тимерманс от Холандия и Маргрете Вестагер от Дания.Комисията трябваше да встъпи в длъжност още на 1 ноември, но евродепутатите отхвърлиха номинациите на Франция, Унгария и Румъния за еврокомисари. Великобритания не номинира свой еврокомисар.Подробности за новите еврокомисари можете да разгледате . 22.10.2014 г. Жан-Клод Юнкер 423 гласа \"за\", 209 \"против\" и 67 \"въздържал се\"09.02.2010 г. Жозе Мануел Барозу 488 гласа \"за\", 137 \"против\" и 72 \"въздържал се\" (общ брой евродепутати - 736)18.11.2004 г. Жозе Мануел Барозу 478 гласа \"за\", 84 \"против\" и 98 \"въздържал се\" (общ брой евродепутати - 732)15.09.1999 г. Романо Проди 510 гласа \"за\", 51 \"против\" и 28 \"въздържал се\" (общ брой евродепутати - 626)18.01.1995 г. Жак Сантер 417 гласа \"за\", 104 \"против\" и 59 \"въздържал се\" (общ брой евродепутати - 567)", "date": "2019.11.27", "title": "Европарламентът одобри новата Комисия на Фон дер Лайен"}
{"url": "https://news.bg/crime/palni-samopriznaniya-e-napravil-arestuvaniyat-za-dvoynoto-ubiystvo-v-plovdiv.html", "text": "Задържаният 45-годишен мъж за двойното убийство в Пловдив е направил пълни самопризнания. Това обяви окръжният прокурор на Пловдив Румен Попов пред bTV.Причината за двойното убийство са неуредени парични отношения.Вчера около 16 часа между 45-годишния арестуван и двамата убити - баща и син, на 52 и на 32 години, е възникнал спор. . Спорът прераснал в бой, .. 45-годишният мъж е задържан минути по-късно, , каза директорът на полицията в Пловдив Йордан Рогачев.Очаква се днес да бъде повдигнато обвинение на задържания и да бъде поискан постоянен арест. ", "date": "2019.11.27", "title": "Пълни самопризнания е направил арестуваният за двойното убийство в Пловдив"}
{"url": "https://news.bg/bulgaria/bezlov-balgariya-e-sred-trite-nay-golemi-kanala-za-trafik-na-heroin-kam-evropa.html", "text": "България продължава да е един от трите големи канала за трафик на хероин към Западна Европа от Турция. Това заяви пред БНР Тихомир Безлов от Центъра за изследване на демокрацията.Той не вижда нищо ново в новия доклад за европейския пазар на забранени вещества, изготвен от Европейския център за наблюдение на наркотиците и полицейската служба Европол.Безлов обясни, че основният проблем при европейските страни е, че за разлика от САЩ те не се опитват да ограничат доставките в Латинска Америка - нямат свои специални служби, които да работят при доставчиците, поради което влиянието им върху доставките е значително по-ограничено. Според него проблемът е липсата на единни служби и на финансиране.Анализаторът отбеляза, че при хероина се отчита спад на потреблението с дългосрочна тенденция. Намалявали и залавянията по пътя на хероина за разлика от кокаина, при който се наблюдавал ръст на потреблението.Той посочи, че страната ни е отделяла значителни ресурси за ограничаване на хероиновия трафик, като е имало години с до два тона залавяния. В периода 2009-2010 г. обаче митниците и МВР пренасочили голяма част от този ресурс към разрешаване на кризата с незаконните цигари, която ощетявала бюджета. По тази причина по данни на Безлов залавянията спаднали до едва 200-300 кг годишно.\"С отминаване на вълната цигари очевидно се отделиха повече ресурси на българската граница и през последните три години можем да видим, че растат залавянията, отбеляза той, допълвайки, че това е в интерес на Европа. По негови думи у нас хероиновата епидемия е отминала през 2001 - 2002 г.", "date": "2019.11.27", "title": "Безлов: България е сред трите най-големи канала за трафик на хероин към Европа"}
{"url": "https://news.bg/world/boliviya-naznachi-poslanik-v-sasht-za-parvi-pat-ot-11-g.html", "text": "Временният лидер на Боливия назначи първия посланик на страната в САЩ за последните 11 г., след като се закани да промени повечето политики на бившия президент Ево Моралес, информира Би Би Си.Новият посланик Валтер Оскар Серате Куеляр беше представител на държавата в ООН.Моралес, социалист, който управлява Боливия почти 14 г. и беше първият президент от коренното население, се  и избяга в Мексико. Той подаде оставка след спорни президентски избори през октомври. Резултатът от изборите предизвика вълна от протести. Самият Моралес се оплака, че е жертва на преврат на десните. Откакто се оттегли, в някои райони на страната възникнаха големи протести и насилие. Най-малко 29 души са убити при сблъсъци между полицията и демонстрантите, според \"Ройтерс\".По време на управлението на Моралес страната беше с обтегнати отношения със САЩ. През 2008 г. при бившия президент на САЩ Джордж Буш двете държави експулсираха посланиците. веднага след оставката на Моралес. Тя е призната от САЩ. Анес прекъсна дипломатическите отношения със социалистическите правителства на Куба и Венецуела - най-близките съюзници на Боливия в региона при Моралес. Тя също призна лидера на опозицията във Венецуела Хуан Гуайдо за президент на страната вместо държавния глава Николас Мадуро.Всички посланици на Боливия са отстранени с изключение на тези във Ватикана и Перу.", "date": "2019.11.27", "title": "Боливия назначи посланик в САЩ за първи път от 11 г. "}
{"url": "https://news.bg/int-politics/velikobritaniya-iska-da-izpolzva-kasetachni-bombi-pri-voyna-s-rusiya.html", "text": "Обединеното кралство иска да предоговори задълженията си съгласно Конвенцията за касетъчни бомби от 2008 г., ако иска да спечели хипотетичен военен конфликт с Русия, съобщават медиите на острова, позовавайки се на доклад на Кралския институт за обединени услуги за изследвания в областта на отбраната и сигурността (RUSI), който се явява и британски аналитичен център за отбрана.Британия може да се наложи да обмисли връщането на \"касетъчни бомби\" в случай на война с Русия, установява докладът на RUSI. Може би правителството трябва да реши дали ангажиментът на Обединеното кралство към Конвенцията от Осло, международен договор, който забранява използването на касетъчни бомби, трябва да бъде преразгледан, ако иска да се конкурира с Русия за огнева мощ.Министерството на отбраната заяви, че Великобритания работи в тясно сътрудничество с НАТО и е \"добре подготвена да поеме водеща роля\". Изследването е преди среща на лидерите на НАТО в Лондон следващата седмица, която ще отбележи 70-годишнината на алианса.Обединеното кралство, заедно с други членове на НАТО, разположи военни сили в Източна Европа, за да възпират всяка потенциална руска агресия вследствие на анексирането на Крим от Москва през 2014 г. В момента в Естония са разположени около 800 британски войници. Първите са изпратени през 2017 година.Но проучването установява, че на въоръжените сили на Обединеното кралство липсва критична огнева мощ в сравнение с военните в Русия. То анализира военните способности в контекста на \"високоинтензивен конфликт между НАТО и Русия, в който Обединеното кралство обеща да представи дивизия за военни действия\".\"Понастоящем съществува риск Великобритания - неспособна да се бори надеждно - да бъде доминирана надолу по стълбата на ескалацията чрез сили, заплашващи ескалация\", се казва в доклада.В него се казва, че Великобритания е \"превъзхождана по оръжия и по обхват\", оставяйки вражеската артилерия свободна да побеждава частите на Обединеното кралство.Руската артилерия и ракетните батареи вече се доказаха като мощни, унищожавайки два украински батальона през 2014 г. за минути. Обединеното кралство и другите сили на НАТО имат не само ограничен брой артилерийски части, но и недостиг на запаси от боеприпаси и транспорт.В доклада се казва, че \"подмладяването и модернизацията\" на британската наземна артилерия е \"спешен и критичен приоритет\".В отговор МО заяви: \"Обединеното кралство не стои самостоятелно, а успоредно със своите съюзници в НАТО, които работят в тясно сътрудничество във въздуха, морето, сушата, ядреното и киберпространството, за да възпират заплахите и да реагират на кризи.\"\"Като най-големият защитник на НАТО в отбраната в Европа, въоръжените сили на Обединеното кралство са добре подготвени да поемат водеща роля в противодействието на заплахите и осигуряването на безопасността и сигурността на британците у нас и в чужбина\", допълва британското военно министерство.Изявлението идва по-малко от три седмици, след като френският президент Еманюел Макрон обяви, че НАТО е в \"мозъна смърт\" - подчертавайки това, което той вижда като намаляващ ангажимент към трансатлантическия съюз от основния му гарант - САЩ.Данните на МО, публикувани през август, установяват, че размерът на въоръжените сили на Великобритания е намалял за девета поредна година.Констатацията е само шест месеца след като надзорният орган, Комитетът по публичните сметки, заяви, че Министерството на финансите има черна дупка за финансиране от поне 7 милиарда британски лири в 10-годишния си план за оборудване на въоръжените сили на Обединеното кралство.Миналата година, руска военна делегация посети Шотландия, за да наблюдава едно от най-големите учения на НАТО в Европа. Посещението бе в съответствие със задълженията на Обединеното кралство към Виенския документ, чиято цел е да насърчи взаимното доверие и прозрачност между подписаните от него държави.В исторически план артилерията е причинявала между 60% и 90% от жертвите във войни с висока интензивност.Британските военни имат ракетна система за многократно изстрелване с GPS-насочена ракета. Но докладът, опирайки се на опита на онези, които са се борили срещу Русия в Украйна обяснява, че тя е \"неточна в условията на широко руско заглушаване на GPS\".Системата също \"предоставя ограничена унитарна бойна глава с 85-километров обхват в сравнение със 120 километра за руските системи\". В случай на война RAF ще се стреми към сухопътните сили, за да осигури подкрепяща огнева мощ.\"Като се има предвид, че тази огнева мощ не съществува в сухопътните сили, може да се заключи, че в момента Великобритания не разполага с надеждна или конкурентна способност за борба в конфликт в Източна Европа срещу Русия\", се казва в доклада.Докладът на RUSI обяснява, че руска мотострелкова бригада разполага с 81 артилерийски единици, вариращи от 152-мм и 203-мм самоходни гаубици - до 300-мм ракетни системи за залпов огън. Британската армия обаче разполага само с два полка с 24 самоходни гаубици с капацитет 155мм AS90 и 39 калибър.Докато 16 въздушно-штурмови бригади и 3 бригади на командосите могат да разполагат само с две батерии от шест 105-милиметрови леки L118, което е цялата им способност.Документът също така твърди, че НАТО подценява мащаба на огневата мощ, необходима, за да се гарантира, че сухопътните сили могат свободно да се движат по бойното поле.И допълва, че в целия алианс има недостиг на артилерийски боеприпаси, което е проблем и за разчетите.Касетъчните боеприпаси са заряди, оборудвани с голям брой експлозивни \"бомби с малък калибър\" за различни цели. Под формата на бомби, артилерийски снаряди и ракетни бойни глави те са на служба в армиите на много страни и имат широк обхват за унищожение.Конвенцията за касетъчните боеприпаси е одобрена на 30 май 2008 г. на дипломатическа конференция в Дъблин и влиза в сила на 1 август 2010 г.Държавите, ратифицирали конвенцията, обещават \"никога и при никакви обстоятелства\" да не използват касетъчни боеприпаси, да ги развиват, да не ги придобиват по никакъв начин и да не ги прехвърлят на други.Участниците са обещали да ликвидират запасите си от касетъчни боеприпаси в рамките на осем години след влизането в сила на документа за всяка държава. В момента 103 страни са част от конвенцията.Най-големите разработчици, производители и потребители на този вид оръжие - Русия, САЩ, Китай, Индия, Бразилия, Пакистан, Израел - не се присъединиха към този документ. ", "date": "2019.11.27", "title": "Великобритания иска да използва касетъчни бомби при война с Русия"}
{"url": "https://news.bg/politics/zakrivat-onlayn-platformite-za-nastanyavane-pri-chetiri-narusheniya.html", "text": "Текстове в закона за туризма, внесени в преходни и заключителни разпоредби на закона за държавния бюджет, разбуниха духовете. Те касаят интернет платформите за настаняване.При четири нарушения се спира платформата за България, е разписано в текстовете, които са вкарани между първо и второ четене.Най-вероятно текстовете за електронните платформи за настаняване ще претърпят промени, обеща в кулоарите на парламента Валери Симеонов. Апартаментите, отдавани под наем, ще подлежат на регистрация. Става въпрос за обхващането на една категория туристически обекти, които са обекти за настаняване, които са изцяло в сивия бизнес и не плащат нито една стотинка за разлика от всички останали, категоричен бе лидерът на НФСБ.Идеята на внесените промени е такава да се ограничи незаконното извършване на търговска дейност, което създава неравностойност от търговска гледна точка, изтъкна той. Симеонов отрече да има хотел. \"Аз не съм собственик на нито един хотел и на стая за гости. Фирмата, която управлявах допреди четири години, е собственик на 2 хотела. Хотелите са единият в Златоград, другият в Малко Търново, където няма особен наплив на отдаване на апартаменти и стаи за гости\", обясни лидерът на НФСБ.Промените засягали онлайн платформите, през които се продава настаняване в апартаменти и стаи за гости, по думите на шефката на бюджетната комисия Менда Стоянова. Целта на тези промени е всички тези хора да си плащат данъците като всички други хора, подчерта тя. Не била целта да се утежни бизнеса с повече такси или пък да се спират онлайн платформи. Хората, които отдават апартаменти през тях ще бъдат вписани в националния регистър. Законът не бил лобистки. Промените нямало да засегнат потребителите на тези услуги.Предложението на Валери Симеонов и Менда Стоянова за електронните платформи за настаняване е грешно. Това смята социалистът Христо Проданов. Според него резултатът, който целят управляващите, може да се постигне с патентен данък. Винаги, когато нещо се мисли на пожар, се оказва грешно, смята червеният депутат.Той призна, че една огромна част от тези апартаменти, които се дават под наем онлайн, са в сивия сектор и не плащат данъци. Начинът обаче, по който предлагат колегите да се регулират - с категоризация на тези апартаменти, нищо няма да сполучи, изтъкна Проданов.Според него общините нямало да имат този ресурс. Освен това, по думите му, не трябва да се забравя, че тази част акумулира огромна част от туристическия бизнес.", "date": "2019.11.27", "title": "Закриват онлайн платформите за настаняване при четири нарушения"}
{"url": "https://news.bg/society/ednochasov-protest-na-sotsialnite-rabotnitsi-v-tsyala-balgariya.html", "text": "Едночасова предупредителна стачка на социални работници от 35 дирекции \"Социално подпомагане\" в цяла България се проведе от 10 до 11 часа.Протестът на работещите в тези 35 дирекции е символичен, съобщи БНР.Председателят на синдиката на социалните работници към КТ \"Подкрепа\" Кремена Атанасова обясни, че проблемите на социалните работници се коренят години назад във времето. \"Исканията на колегите са за 40% увеличение на основната работна заплата. В момента те биват назначавани с брутна заплата в размер на 650 лв\", каза Атанасова. Социалните работници от Пловдив и искат по-добри условия на труд в системата. Те имат седем искания, поясни Марияна Георгиева от КТ \"Подкрепа\" в Пловдив.\"Това са тези, които работят с хората с увреждания, децата в риск, самотните възрастни хора, хората с доходи под прага на бедността\", каза Георгиева. Служителите в социалните служби искат парите им за работно облекло да не са по-малко от 450 лева годишно. Сред другите искания са оценка на извършената работа след съгласие на синдикатите и работодателите, а също назначаване на служители само с бакалавърска степен.Преди началния час на протеста 66 от 89  бяха заявили, че ще излязат в предупредителна стачка и ще спрат да обслужват клиенти. Работата е тежка, има много голямо текучество. Особено в \"Закрила на детето\" постоянно хората напускат, защото заплатите са малки, обясни Красимир Миланов, председател на синдикалната структура на КТ \"Подкрепа\" в Бургас.\"Назначават новите служители с 600 лв. и след половин година им дават още 60 и стават 660 лв. Младите колежки взимат някъде около 510 лв. Ако няма кой да ги издържа, никой не седи. Ние сме само двама мъже социални работници в цялата дирекция и то защото жените ни издържат\", каза Миланов. Колегата му от Велико Търново Василка Стоименова - председател на синдикалната секция към КТ \"Подкрепа\" в болярския град каза, че социалният министър очевидно е безсилен в работата с народните представители. По думите й чрез финансовия министър той е направил предложение за още 5% увеличение на бюджетната рамка на социалното министерство за работни заплати, но е останало само искането и на първо четене това увеличение не е прието.Целта на едночасовия протест е да привлекат вниманието на народните представители. \"5% в паричен израз са 5 млн. Ние ще настояваме за минимална заплата за длъжността от 1000 лв.\", каза Василка Стоименова. Във Велико Търново служителите от социалните служби са склонни на евентуално 24-часова стачка. Обясняват, че това ще е следващата стъпка.\"Тези 5%, които министър Бисер Петков би искал от НС, предполагам, че цялата ни група \"Обединени патриоти\" ще подкрепи безапелационно. Трябва да бъдат увеличени заплатите на тези служители\", заяви пред общественото радио д-р Калин Поповски - зам.-председател на социалната комисия в Народното събрание и депутат от ВМРО.По думите му промените ще станат на второ четене на Закона. \"Тези хора наистина работят при недобри условия, работят години на ниски доходи. Те заслужават добро отношение на държавата към тях\", коментира д-р Поповски.По думите му се очаква и промяна в класификатора на длъжностите. ", "date": "2019.11.27", "title": "Едночасов протест на социалните работници в цяла България "}
{"url": "https://news.bg/politics/borisov-vdigna-ministrite-na-kraka-za-pochit-kam-stefan-danailov.html", "text": "Премиерът Бойко Борисов помоли министрите, събрали се на днешното заседание на Министерски съвет, да отдадат почит пред актьора Стефан Данаилов, който .\"Искам да помълчим малко в името на Данаилов. Голям актьор, мой приятел, голям мъж, голям човек. Голяма загуба за българите. Той беше много обичан човек\", каза Борисов.Всички министри и премиерът се изправиха на крака и запазиха минута мълчание в памет на Стефан Данаилов.Преди това Борисов помоли министрите да подкрепят извънредната точка в дневния ред на заседанието, според която България отпуска 200 000 лв. в помощ на , което взе жертви и нанесе големи материални щети.\"Още веднъж съболезнования за жертвите в Албания. Голяма трагедия. Отпускаме средства в размер на 200 000 лв., надявам се всички да подкрепят. Освен това вътрешно министерство е приготвило над 1000 палатки, пакети при необходимост от помощ. При нужда имаме готовност да изпращаме екипи да разчистват\", обясни пред правителството Борисов. Той добави още: \"Не бива да ги оставаме сами, затова гласуваме тези средства и в същото време имаме готовност с жива сила и техника да помогнем.\"", "date": "2019.11.27", "title": "Борисов вдигна министрите на крака за почит към Стефан Данаилов"}
{"url": "https://news.bg/politics/mayki-se-trevozhat-ot-podmolni-opiti-za-otmyana-na-zakona-za-sotsialnite-uslugi.html", "text": "Докато се занимаваме с една недостойна личност, междувременно текат процеси, скрити от полезрението на незаинтересованите от социалната сфера, съобщиха майки от гражданската инициатива Системата ни убива всички.Една от големите ни спечелени битки миналата година, беше . Това е спечелена битка от цялото ни общество. Наличието на социални услуги в синергия с гарантирана лична помощ и достъпна среда, . Перспективи, които водят до по-висока степен на независимост, упражняване на права и задължения, .. Народни представители от  за отмяна на Закона за социалните услуги, като .Малко по- късно, бившият депутат от ДПС , а предложенията не издават експертиза в областта на социалното законодателство. Всъщност, депутатът няма такава. Разбира се, . Съответно мотивите в становището засягат теми изключително вън от самия закон, което навежда на мисълта, че не е четен, а за влизане в детайли едва ли.Публикуваме нашето . Молим ви, прочетете го, разпространете го. Играта със съдбите на стотици хиляди, заради политически игри на париите и преразпределение на електорат, ще доведе до това стотици хиляди хора да останат без подкрепа. .Настояваме разумът на голямата част от обществото да надделее. Настояваме експертизата в Народното събрание да се наложи над партийните интереси.Междувременно в цяла България се проведе  на социалните работници. Исканията им са за по-високи заплати и по-добри условия на труд.", "date": "2019.11.27", "title": "Майки се тревожат от подмолни опити за отмяна на Закона за социалните услуги"}
{"url": "https://news.bg/world/dadoha-kulturata-i-obrazovanieto-na-mariya-gabriel.html", "text": "Новоизбраният председател на Европейската комисия Урсула фон дер Лайен внесе исканите допълнения в наименованието на ресора на еврокомисаря ни Мария Габриел, информира \"Политико\".Фон дер Лайен обяви това по време на дебат в Европейския парламент преди днес следобед законодателният орган да гласува целия състав на Европейската комисия, която се очаква да встъпи в длъжност от началото на декември, ако бъде одобрена.Ресорът на Мария Габриел беше \"Иновации и младеж\", но сега ще бъде променен на \"Иновации, изследвания, култура, образование и младеж\".Социалдемократите настояваха да се добави и \"култура\".В \"Туитър\" Габриел благодари на Урсула фон дер Лайен за доверието.Зад тези думи е нашето настояще и бъдеще, душата на ЕС. От всички нас зависи да намерим конкретни отговори, написа тя.", "date": "2019.11.27", "title": "Дадоха културата и образованието на Мария Габриел"}
{"url": "https://news.bg/bulgaria/bchk-izprashta-pomosht-za-5000-dushi-v-albaniya.html", "text": "Българският червен кръст изпраща материална помощ за 5000 души в Албания след вчерашното  съобщава БНР.По информация на председателя на БЧК акад. Христо Григоров в момента към страната се насочва изключително голяма помощ от цяла Европа, поради което не е необходимо организацията да прави апел за събиране на помощи у нас.Солидарността е много важна, категоричен бе той.По негови думи първата помощ за Албания ще замине още днес. Това са одеяла, семейни пакети, храна, хигиенни пакети. Ние отваряме нашия склад, както и депото, което успяхме да направим заедно с Турския червен полумесец, за да може своевременно да помагаме на нашите съседи, обясни Григоров.Той посочи и че екипи на БЧК са в готовност да помагат в Албания при необходимост, както и кучетата на ПСС.\"Чакаме указания и призив за помощ. Засега помощта е само материална\", обясни Григоров.Българският червен кръст предоставя чрез Албанския червен кръст вещи от първа необходимост от бедствения си резерв, като част от тях са от съвместния бедствен резерв с Турския червен полумесец: вълнени одеяла - 1000 бр., семейни палатки - 100 бр., комплекти спално бельо /чаршаф, плик, калъфка/ - 1000 бр., възглавници - 1000 бр., и семейни хигиенни пакети - 100 бр.Припомняме, вчера стана ясно, че страната ни ще отпусне спешна финансова помощ от 200 000 лева на Албания.. Страната ни има готовност също да изпрати хора и техника, ако се наложи.", "date": "2019.11.27", "title": "БЧК изпраща помощ за 5000 души в Албания"}
{"url": "https://news.bg/crime/izzeha-9600-kasa-tsigari-i-blizo-4-kg-tyutyun-za-nargile-ukriti-v-dve-koli.html", "text": "9600 къса /480 кутии/ цигари и 3,9 кг тютюн за наргиле иззеха митничари на МП \"Калотина\" при две отделни проверки, съобщават от Агенция \"Митници\".При първата проверка е спрян напускащ страната лек автомобил с френска регистрация, управляван от българин. Там митничарите откриват във фабрични кухини по купето на колата и вътре в облегалките на задните седалки общо 9600 къса /480 кутии/ цигари от различни търговски марки, всички с валиден български акцизен бандерол.Други 16 кутии с общо 3,9 кг недеклариран тютюн за наргиле са открити при друга проверка на влизащ в страната лек автомобил с българска регистрация, управляван от българин.Акцизните стоки са иззети. Срещу шофьорите на двата леки автомобила са съставени актове за установените административни нарушения.", "date": "2019.11.27", "title": "Иззеха 9600 къса цигари и близо 4 кг тютюн за наргиле, укрити в две коли"}
{"url": "https://news.bg/int-politics/merkel-iska-ot-es-satrudnichestvo-s-kitay-za-5g-i-nato-da-pazi-evropa.html", "text": "Германският канцлер Ангела Меркел призова европейските държави в сряда да се стремят към общ подход към Китай и за възможното му участие в мобилната мрежа 5G, съобщават \"Ройтерс\" и ТАСС.\"Една от най-големите опасности ... е, че отделните държави в Европа ще имат своя политика спрямо Китай и тогава ще бъдат изпращани смесени сигнали\", обясни тя пред германските депутати.\"Това би било пагубно не за Китай, а за нас в Европа\", коментира Меркел, като добави, че Германия и Франция също трябва да се опитат да постигнат общ подход.ЕС не е в състояние да осигури собствената си сигурност без НАТО, в интерес на Германия е запазването на съюза, допълни Меркел в Бундестага.\"Запазването на НАТО е в нашия първоначален интерес. Европа в момента не може да се защити сама\". В това отношение според нея е правилно германските власти да работят за доброто на съюза и да поемат повече отговорност в рамките на НАТО.Канцлерът подчертава, че Берлин трябва да се грижи за поддържането на единството на съюза. Канцлерът потвърди намерението на Германия да увеличи разходите за отбрана. Тя очаква увеличаване на бюджета за отбрана до 1,5% от БВП до 2024 г. и до 2% в началото на 2030 г.\"Да, Турция е труден партньор, но тя трябва да бъде задържана в НАТО само по геостратегически причини\", добави Меркел.Тя заяви и че намирането на политическо решение в Сирия е невъзможно без Русия и Турция.Затова са необходими срещите с Владимир Путин и Реджеп Ердоган, допълни германският канцлер.\"Невъзможно е без Русия, невъзможно е и без Турция\".", "date": "2019.11.27", "title": "Меркел иска от ЕС сътрудничество с Китай за 5G и НАТО да пази Европа"}
{"url": "https://news.bg/politics/premierat-za-intsidenta-v-pirogov-dano-nyakoy-ne-e-pushil.html", "text": "Премиерът Бойко Борисов коментира инцидента в \"Пирогов\", при който  преди началото на правителственото заседание.\"Кирил Ананиев и Младен Маринов ми докладваха за случая. Разследването тече, дано не се окаже, че са пушили в стаята\", каза Борисов.Пред министрите информация за инцидента даде здравният министър Кирил Ананиев: \"Неприятен инцидент, моите съболезнования и едно голямо човешко професионално благодаря на дежурния екип на Пирогов, пожарната, МВР и служителите, които проявиха бърза реакция\".Той обясни, че пожарът възниква в една от стаите, в която единият пациент е бил със сериозна кислородна недостатъчност и е бил лекуван с по-голям обем кислород, а другият човек е бил доведен вечерта в болницата.\"Не само двамата мъже, които са починали, са били под заплаха - а и още 80 души и ако не е била адекватната реакция, можеше да бъде много по-голяма белята\", каза здравният министър.Борисов го допълни, че другите евакуирани са леко обгазени, но \"можело да стане голяма трагедия\".Ананиев коментира и как работи в момента Пирогов - създадена е пълна организация, не се връщат пациенти, има малко проблеми в шоковата зала, които се преодоляват. Още днес хората ще бъдат в стаите, ритъмът на работа е нормален.", "date": "2019.11.27", "title": "Премиерът за инцидента в Пирогов: Дано някой не е пушил"}
{"url": "https://news.bg/crime/obviniha-14-godishen-za-zhestoko-ubiystvo-v-haskovo.html", "text": "Две деца - на 14-години и на 13-години, убиха 61-годишен мъж, съобщиха от прокуратурата. Престъплението е станало на 24 ноември в Хасковското село Александрово.Престъплението започнало от спор, който преминал във физическа саморазправа между обвиняемия 14-годишен, негов 13-годишен съучастник, който не може да носи наказателна отговорност и 61-годишен мъж - Д.М.14-годишният В.Г. е бил задържан от полицаите за срок от 24 часа, който е продължен до 72 часа с постановление на наблюдаващия прокурор.По случая е образувано досъдебно производство, водено от следовател.Разследващите огледали местопрестъплението, иззели са веществени доказателства, разпитани са свидетели, назначена е и съдебномедицинска експертиза.Хасковската окръжна прокуратура обвини двете деца.Предстои Окръжна прокуратура-Хасково да внесе искане в съда за постоянен арест спрямо обвиняемия В.Г.", "date": "2019.11.27", "title": "Обвиниха 14-годишен за жестоко убийство в Хасково"}
{"url": "https://news.bg/crime/sadyat-shveytsarski-shofyor-hitruval-po-magistralite-v-italiya-s-balgarski-nomer.html", "text": "В Италия съдят швейцарец за това, че 99 пъти не си е платил магистралната такса, шофирайки кола с български регистрационен номер, съобщава италианският вестник \"Кориере деле алпи\".Повдигнатите му обвинения са за измама срещу компанията \"Аутостраде пер л\" Италия\", която поддържа магистралите в северната част на страната.През 2017 г. швейцарският гражданин, който има жителство в България, преминал близо 100 пъти по магистралата, без да си плати дължимите такси. Той успявал да измами системата, като плътно прилепял автомобила си към този пред него в момента, когато се вдигала бариерата. По този начин избегнал такси за близо 8000 евро.Защитата на обвиняемия твърди, че няма доказателства, че именно собственикът на колата я е шофирал. Освен това се оспорва и фактът, че препоръчаното писмо от властите за разследването изобщо не стигнало до собственика на автомобила, поради което трябва да му се връчи лично.", "date": "2019.11.27", "title": "Съдят швейцарски шофьор, хитрувал по магистралите в Италия с български номер"}
{"url": "https://news.bg/regions/zatvaryat-uchastak-ot-am-hemus-za-chas.html", "text": "Затварят участък от пътя София - Варна заради изграждането на част от магистрала \"Хемус\" между Буховци и Белокопитово, съобщават от Агенция \"Пътна инфраструктура\".Отсечката ще бъде затворена от 16 до 17 ч. днес , от Търговище при 228-ми км, до пътния възел \"Белокопитово\", при 258-ми км.Автомобилният поток ще бъде пренасочен по второкласния път Търговище - Разград до кръговото кръстовище при село Трапище, през селата Лозница и Мировец, до кръстовището с първокласния път Разград - Шумен в посока п. в. \"Белокопитово\" и обратно.От АПИ съветват шофьорите да карат с повишено внимание, като спазват стриктно поставената сигнализация на \"Пътна полиция\".", "date": "2019.11.27", "title": "Затварят участък от АМ „Хемус“ за час "}
{"url": "https://news.bg/health/dvama-zaginali-sled-vzriv-i-pozhar-v-pirogov.html", "text": "Двама души са загинали след взрив в кислородната система в болница \"Пирогов\" в София. След взрива е възникнал пожар.Инцидентът е станал около 3.45 ч. в стая на Второ вътрешно отделение, която се намира на втория етаж в болницата. Вследствие на взрива има и срутена стена в отделението.Пожарът е бил потушен в рамките на 40 минути.15 души са били обгазени от дима. Няма опасност за живота им. Екипи на полицията и пожарната евакуираха пациентите, които се намират в отделението на болницата - около 60 души. Част от тези, които са най-трудно подвижни, са били изнесени на ръце. Реакцията на лекарите в болницата е била безупречна. Загиналите са двама души, кото са били пациенти на болницата на 55 и 68 години. Близките им са уведомени.От болница \"Пирогов\" откриха гореща телефонна линия за близки на техни пациенти, но отправят молба да звънят само роднини на лежащи във Вътрешното отделение.4 линейки са изпратени пред болницата. Военномедицинска академия също е изпратила своя линейка, съобщиха от лечебното заведение.Вътрешният министър Младен Маринов изключи злонамерено и външно действие за предизвикване на инцидента. По думите му охраната на болницата е изключително добра.Голяма част от болните във въпросното отделение са на кислородна терапия, което предполага подаването на повишени нива на кислород. Взети са всички необходими мерки. Пациентите са в добро общо състояние, въпреки това на по-тежко болните са назначени допълнителни изследвания.Болницата продължава да функционира при нормален режим, като затруднена е единствено работата на Противошокова зала. Няма пострадали служители на спешния институт.Заместник-директорът на болница \"Пирогов\" Николай Габровски уточни, че причината за инцидента се изяснява:\"По принцип голяма част от болните в това отделение са на кислородна терапия, така че там е нормално да има повишени нива на кислород. Най-важното е, че при наличие на близо 100 души в тази сграда всички към момента са в добро състояние, няма допълнително пострадали извън хората, които са били на мястото на този инцидент.Всички са преместени по други структури и отделения. Болницата продължава да функционира доколкото е възможно при нормален режим. Останалите пациенти са в добро компесирано състояние. Провеждат се допълнителни изследвания на по-тежко болните дали има някакво влияние. Районът пред болницата е отцепен. На място са вътрешният министър Младен Маринов и министърът на здравеопазването Кирил Ананиев, както и директорът на СДВР старши комисар Георги Хаджиев.На място са изпратени 12 пожарни, 32 пожарникари и 36 полицаи, уточни директорът на Пожарната старши комисар Николай Николов:\"Това е отделение за тежко болни хора. Поздравявам персонала за това, което е направил. Спасени са десетки човешки животи. Ситуацията е под контрол.\"", "date": "2019.11.27", "title": "Двама загинали след взрив и пожар в \"Пирогов\""}
{"url": "https://news.bg/world/nyama-da-ima-stachka-v-metroto-na-atina.html", "text": "Атинското метро ще работи нормално в четвъртък и петък, след като персоналът във вторник обяви, че няма да стачкува, съобщават гръцките медии.\"След писмени ангажименти, които получихме от политическите лидери и собствениците на STASY за незабавното изплащане на неизплатените обезщетения за повече от 6 месеца, решихме да спрем с нашите протести\", заяви съюзът SELMA, позовавайки се на компанията.", "date": "2019.11.27", "title": "Няма да има стачка в метрото на Атина"}
{"url": "https://news.bg/world/ep-glasuva-novata-evropeyska-komisiya.html", "text": "Европейският парламент ще гласува днес по обед състава на новата Европейска комисия под председателството на Урсула фон дер Лайен. Предвижда се изборът да бъде с явно гласуване и да бъде обявен за успешен при получаването на обикновено мнозинство от участвалите евродепутати.През септември евродепутатите отхвърлиха първите кандидати за еврокомисари от Франция, Унгария и Румъния, което отложи гласуването и встъпването в длъжност на новата комисия досега с един месец.Великобритания не изпълни задължението си по договора за ЕС да излъчи еврокомисар. Затова днес новата комисия ще бъде гласувана, без бройките в състава да са изцяло запълнени.Ако днес мнозинството в ЕП подкрепи новия състав на комисията, еврокомисарите ще встъпят в длъжност от 1 декември. Мандатът на ЕК е пет години, а Фон дер Лайен е първата жена, избрана за ръководител на институцията.", "date": "2019.11.27", "title": "ЕП гласува новата Европейска комисия"}
{"url": "https://news.bg/weather/slantse-v-sryada.html", "text": "Днес, над по-голямата част от страната, ще преобладава слънчево време с временни увеличения на облачността. Над западната част от Дунавската равнина ще се задържи облачно и мъгливо. След пладне от запад ще започне ново заоблачаване, което през нощта срещу четвъртък ще обхване цялата страна. Максималните температури ще бъдат между 9° и 14°.Това съобщиха от НИМХ.Над планините ще преобладава слънчево време с временни увеличения на облачността. След пладне от запад ще започне ново увеличение на облачността. Ще духа до умерен вятър от запад-югозапад, с тенденция на усилване. Максимална температура на височина 1200 метра около 8°, на 2000 метра - около 1°.Над Черноморието ще преобладава слънчево време. В сутрешните часове на отделни места видимостта ще бъде намалена. Постепенно вятърът ще се ориентира от югоизток, но ще е слаб. Максимални температури на въздуха: 10°-12°. Температурата на мроската вода е 15°. Вълнението на морето ще бъде 2-3 бала.", "date": "2019.11.27", "title": "Слънце в сряда"}
{"url": "https://news.bg/politics/posleden-den-za-podavane-na-dokumenti-za-shef-na-kpkonpi.html", "text": "Днес е крайният срок, в който кандидатите за председател на КПКОНПИ трябва да внесат необходимите документи.Припомняме, номинираните за поста са двама.  за шеф на Антикорупционната комисия, а от .Новият председател трябва да приключи мандата на Пламен Георгиев, който в края на месец юли заради скандала с недекларираната тераса на жилището му.Цацаров вече внесе в Народното събрание своята концепция за работата си в Антикорупционната комисия. Той предлага нов структурен модел и правилник за работата на комисията.Утре двамата кандидати ще бъдат изслушани от парламентарната комисия за борба с корупцията и конфликт на интереси. е изслушването в Народното събрание.", "date": "2019.11.27", "title": "Последен ден за подаване на документи за шеф на КПКОНПИ"}
{"url": "https://news.bg/health/pirogov-otkriva-goreshta-liniya-za-blizki-na-patsienti-zaradi-pozhara.html", "text": "Изключена е възможността взривът в УМБАЛСМ \"Пирогов\" да е злонамерено действие, т.е. терористичен акт. Това заяви вътрешният министър Младен Маринов на извънреден брифинг заради , съобщава bTV.Той посочи, че в момента са започнали процесуално-следствени действия под надзора на Софийската градска прокуратура.По думи на министъра пожарът е бил потушен изключително бързо. Той посочи, че ще бъде направена цялостна инспекция на сградата, тъй като има и рухнала стена.На брифинга стана ясно, че двамата загинали при взрива на кислородна бутилка са тежко болни пациенти на 55 и 68 години.По информация на здравния министър Кирил Ананиев 32 души са били изведени от Второ вътрешно отделение и към момента няма опасност за пациентите. В евакуацията се е включил персоналът на болницата, както и пристигналите на място полицаи и пожарникари.Един пациент и няколко спасители са леко обгазени. В опасност е бил животът на над 80 души.Директорът на \"Пирогов\" проф. Николай Габровски обясни, че по-възрастният от двете жертви е бил с белодробна недостатъчност и се е налагало да му се подават големи количества кислород. По негови думи в разрушената стая не е имало газова бутилка, а е функционирала система за подаване на кислород.Той благодари на дежурните си колеги за реакцията и на пожарникарите и полицията за професионализма. Ако това не се беше случило, щяхме да говорим за национална трагедия, категоричен бе Габровски.На брифинга стана ясно и че \"Пирогов\" открива гореща линия само за близки на пациенти от Второ вътрешно отделение: 02/91-54-540.", "date": "2019.11.27", "title": "\"Пирогов\" открива гореща линия за близки на пациенти заради пожара"}
{"url": "https://news.bg/crime/finansovi-otnosheniya-predizvikali-dvoynoto-ubiystvo-v-plovdiv.html", "text": "Продължава разследването на двойното убийство в Пловдив, съобщава bTV.Тази сутрин се извършва втори оглед на местопрестъплението.Припомняме, беше извършено около 16.00 часа вчера в складова база, собственост на жертвите. След като работещ в другите складове е чул изстрели и е видял отдалечаващ се мъж, е сигнализирал полицията.Предполага се, че извършителят е 45-годишен мъж, който е бизнес партньор на сина. По данни на разследващите задържаният е изпразнил целия пълнител на пистолета си в телата на двамата мъже.Директорът на ОД на МВР-Пловдив Йордан Рогачев съобщи, че убийството е било извършено със законно притежаван пистолет \"Макаров\". Извършителят не е криминално проявен за разлика от двамата убити, които са имали стари криминални прояви.Жертвите - на 52 и 32 години, са се занимавали с рециклиране на кафе машини.", "date": "2019.11.27", "title": "Финансови отношения предизвикали двойното убийство в Пловдив"}
{"url": "https://news.bg/bulgaria/ochakvat-se-zatrudneniya-pri-prodazhbata-na-e-vinetki.html", "text": "Възможни са временни затруднения при продажбата на електронни винетки днес. За това предупреждават от Агенция \"Пътна инфраструктура\".Причината е, че между 16.00 и 19.00 часа са планирани софтуерни актуализации на електронната система за събиране на пътни такси.От Пътната агенция призовават шофьорите, които тръгват на път, да се снабдят с винетки предварително.", "date": "2019.11.27", "title": "Очакват се затруднения при продажбата на е-винетки"}
{"url": "https://news.bg/crime/naznachavat-psihiatrichna-ekspertiza-na-zadarzhaniya-za-ubiystvoto-v-borisovata-gradina.html", "text": "Разследването на убийството в Борисовата градина в София продължава, съобщава Нова телевизия.Припомняме,  При скандал 48-годишен мъж беше намушкан смъртоносно с нож. Минути по-късно 33-годишният предполагаем извършител беше задържан.От полицията посочват, че той дава нелогични и несвързани обяснения. По тази причина днес предстои да бъде назначена съдебно-психиатрична експертиза, за да се установи дали задържаният има отклонение и може да отговаря за действията си.Ще станат ясни и резултатите от пробите на арестувания и жертвата за употреба на алкохол или наркотици.", "date": "2019.11.27", "title": "Назначават психиатрична експертиза на задържания за убийството в Борисовата градина"}
{"url": "https://news.bg/bulgaria/pochina-stefan-danailov.html", "text": "Почина легендата на българското кино Стефан Данаилов. Това потвърдиха от Военномедицинската академия в София и НАТФИЗ. Смъртта му е настъпила в първите минути на този ден, въпреки усилията на лекарите във ВМА. Той си отиде на 76-годишна възраст.От Съюза на артистите в България цитираха негови слова: \"Животът ми не мина в преследване на цели. Аз съм артист и умея да давам, затова и получавам.\".На днешното си заседание депутатите Припомняме,  в началото на месеца, когато беше приет по спешност във ВМА, защото събираше вода в белите дробове.В средата на октомври Данаилов  Той беше поставен в След инцидент  на тазобедрената става, от която се възстановяваше. След допълнителни изследвания, направени му през септември, на актьора беше назначена Данаилов е български актьор с над 150 роли в киното, театъра и телевизията. През 1975 г. става заслужил артист, а през 1983 г. получава и отличието за народен артист.Още като дете Данаилов участва в игралния филм \"Следите остават\" (1956). През 1963 г. е приет в класа по актьорско майсторство на проф. Стефан Сърчаджиев. След неговата смърт Данаилов учи при Методи Андонов и проф. Анастас Михайлов. Завършва през 1967 г. и започва работа в Пловдивския театър \"Н. О. Масалитинов\" (1967 - 1968). Работи в СИФ (1968 - 1973).Той е дългогодишен преподавател по актьорско майсторство за драматичен театър в НАТФИЗ. За своите студенти той бе известен с прозвището Мастера.Данаилов бе министър на културата в правителството на Сергей Станишев от 17 август 2005 г. до 27 юли 2009 г. и депутат в XXXIX, XL, XLI, XLII, XLIII и XLIV народно събрание.", "date": "2019.11.27", "title": "Почина Стефан Данаилов"}
{"url": "https://news.bg/politics/goranov-balgariya-vinagi-da-e-nashtrek-kogato-rusiya-i-turtsiya-deystvat-zaedno.html", "text": "Координационният център във Варна ще ръководи всички учения, които се провеждат под натовски флаг в Черно море. Там ще има комуникационна техника и оборудване, свързано с планиране и провеждане на учения в Черно море. Не става въпрос за голяма военноморска база с инфраструктура.Това заяви финансовият министър Владислав Горанов в студиото на Нова телевизия. Той бе част от българската делегация, водена от премиера Бойко Борисов в САЩ за среща с американския президент Доналд Тръмп. И сега има военни обекти на територията на Варна, става въпрос само за логистика. Там ще има ситуиране на този логистичен център. От там ще се извършва координация и общо командване. Натовски кораби влизат в Черно море със специален режим, припомни финансовият министър. На въпрос дали е възможно партньорите ни да не смятат Турция за надежден натовски партньор и да искат да се изнесат към Варна, Горанов отговори: \"Те не са възхитени от това че , опасни ракетни остановки (от Русия - б.р.) - това е най-меката позиция, която съм чувал от американска страна\".. Винаги сме били надежден и предвидим партньор на Балканите, заяви Горанов.По думите му американският президент Доналд Тръмп има задълбочени познания за нашия регион. \"Имахме предварително подготвена Декларация за стратегическо партньорство - енергийна сигурност, отбранителни способности, която бе публикувана и от нашия, и от техния пресцентър. Коментирахме състоянието на региона\", каза Горанов. За съвместни енергийни проекти Горанов заяви, че се очакват американски експерти да оценят това, с което разполагаме. дойдат експерти по сигурност, които ще видят на място нещата. С \"Дженерал електрик\" този проект би могъл да се сглоби на разумна цена, каза Горанов без да отчита спецификата на ядреното оборудване. Придобихме два руски реактора от последно поколение, които сега са на площадката на АЕЦ \"Белене\". Имаме желанието, в  и да не бъде поставен българския данъкоплатец като заложник без държавни гаранции. Финансовият министър отчете, че покупката на осемте изтребителя Ф-16 е увеличила разходите ни за отбрана до 3,1% от БВП. Следващата година 0 -1,61 - 1,62% от БВП за отбрана. . В Европа има и друг самолет, но той е по-скъп от Ф-16, каза Горанов, защитавайки направените разходи.Горанов заяви, че е изненадан от способността на американския президент Доналд Тръмп да комуникира. В коментар за видео кадрите, излъчени от срещата, Горанов обясни, че Тръмп първо се дръпна, но после не беше така.Бяхме леко впечатлени за забавянето на началото на срещата. Срещата на четири очи прерасна в двучасова с цветен диалог. Тръмп е дружелюбен към България. Искаше да извлече колкото може повече по отношение на Борисов, заяви Горанов.За отпадането на американските визи финансовият министър заяви, че . По-добра координация от страна на визовите служби могат да ускорят процеса. Относно публикуваното видео с посрещането на българската делегация и вицепремиерът по сигурността и военен министър Красимир Каракачанов, който с дънки и сам си носи куфара, Горанов обясни, че няма кой да им носи куфарите. Багажът се натоварва и се сваля, става въпрос за ръчен багаж, който той можеше да остави в самолета и багажът щеше да бъде свален. Куфарът ми беше придвижен от правителствения протокол, каза той.\"Краси можеше да изчака малко и да слезем министрите, които бяхме преценили, че ще сме облечени в костюми. След часове полет човек се колебае как да слезе\", заяви финансовият министър и допълни: \"Видяхме, че вицепремиерът има нелоши костюми за срещи в Овалния кабинет\".", "date": "2019.11.27", "title": "Горанов: България винаги да е нащрек, когато Русия и Турция действат заедно"}
{"url": "https://news.bg/world/varnaha-vav-vietnam-telata-na-16-ot-migrantite-zaginali-v-kamion-v-eseks.html", "text": "Телата на 16 от общо 39-те виетнамски граждани, които през октомври бяха открити в камион във Великобритания, бяха върнати във Виетнам, съобщава \"Спутник\".Те са били транспортирани със самолет, който се е приземил на международното летище в Ханой в 5.00 часа местно време.Останалите тела също ще бъдат върнати в страната, но това ще се случи по-късно.Припомняме, на 23 октомври  на 31 мъже и 8 жени - всички виетнамски граждани. Предполага се, че те са пътували в херметически хладилен контейнер от белгийското пристанище Зеебруг.Във връзка със случая във Виетнам бяха задържани 10 души по подозрение за трафик на мигранти в Европа. Арестувани бяха и няколко души заради подозрения, че са свързани с убийството, включително 25-годишният шофьор на камиона Морис Робинсън от Северна Ирландия. по част от обвиненията.Вчера британските власти съобщиха, че са задържали още един заподозрян за връзка със смъртта на 39 виетнамци.", "date": "2019.11.27", "title": "Върнаха във Виетнам телата на 16 от мигрантите, загинали в камион в Есекс"}
{"url": "https://news.bg/bulgaria/mashtabni-proekti-i-novi-vidove-lift-karti-za-start-na-sezona-v-pamporovo.html", "text": "\"Пампорово\" стартира сезона със значителни инвестиции, нови и атрактивни проекти, които да дадат голямо разнообразие и избор, с основната цел да обогатят престоя на всеки турист не само в ски зоната, но и извън нея. Курортът продължава подготовката за ски сезон, изпълнен с интересни спортни, театрални и музикални събития, които да разнообразят културния живот в \"Пампорово\" и да придадат добавена стойност към ски почивката.За първи път още от сега се предоставя възможността за предварителни резервации с отстъпки до 30% от цените за настаняване в различни периоди през сезона, включително и през месец март, както и промоционална цена на лифт картата в определени периоди през януари.Новости в ски зонатаСлед историческото обединение на двете ски зони в к.к. \"Пампорово\" и гр. Чепеларе преди два сезона интересът към родопските писти става все по-голям. За предстоящия ски сезон в курорта приоритет ще бъде удовлетвореността и разнообразието за гостите от различни видове нови услуги, свързани не само със ски зоните, но и с много нови активности извън карането на ски.За сезона хит остава лифт картата 2в1, която предоставя неограничено каране по пистите на ски зона \"Пампорово\", неограничено каране по пистите на ски зона \"Чепеларе\", безплатен транспорт между двете ски зони и отстъпка за ползване на ултрамодерния нов спа уелнес център в хотел \"Перелик\".Още от сега \"Пампорово\" обявява промоционални периоди за лифт картите през месец януари в дните от 6-ти до 10-ти и от 13-ти до 17-ти януари 2020 (включително) на цена от 52 лв. за възрастен на ден.Въвеждат се нов вид 6 и 9-дневни лифт карти за делнични дни с възможност за непоследователно ползване, които ще дадат повече гъвкавост и възможност на туристите в курорта да ползват услугата в различни делнични дни. Това е възможност за всички гости да бенефицират от евентуални промени в плановете си или в случай на лошо време, като използват закупената за непоследователни дни лифт карта в следващ делничен период през сезона.Запазва се традицията за промоционална цена на сезонната лифт карта в предварителна продажба до 01.12.2019 г. на стойност 1025 лв. Въвежда се и нова сезонна лифт карта само за делнични дни на промоционална цена от 700 лв., която ще предостави избор на туристите от по-спокойните делнични дни по време на целия ски сезон. Гостите, закупили един от двата типа сезонни лифт карти, ще могат да се възползват от 30% отстъпка за достъп до най-новия ултрамодерен и луксозен спа уелнес център, който се намира в хотел \"Перелик\". С 15% отстъпка от входната такса за уелнес центъра могат да се възползват и всички останали гости на курорта, закупили всякакъв друг тип лифт карта.Пампорово - Мечи чал е предпочитан и от семейства с малки деца заради отличните условия, които се предлагат в детската ски градина (за деца от 4 до 7 години) и в ски училището (за деца от 7 до 12 години). Поради големия интерес \"Пампорово\" и Мечи чал ще запазят семейните пакети с лифт карти, които предоставят намаления от 8 до 12% от цената на ски картите.За първи път още отсега \"Пампорово\" обявява месец март за семеен месец с 30% отстъпка от цената на лифт картите, 30% отстъпка от хотелското настаняване в петзвездните хотели \"Орловец\" и \"Перелик\" и 30% отстъпка от ски услугите след 9 март 2020 г. до края на сезона.Запазва се социалната политика към децата и ученическите лагери, като продължава да се предоставят преференциални условия за настаняване и ски услуги с цел стимулиране развитието на зимните спортове сред подрастващите.Продължават партньорските програми с \"Българо-американска кредитна банка\", БМВ - България и \"Ауто Бавария\", А1, ОМВ и младежките карти ISIC, които предоставят отстъпки между 8 и 17% от цените на лифт картите, ски услугите и хотелското настаняване в избрани хотели в курорта според условията на програмите и политиката на \"Пампорово\" АД.Новости в онлайн платформите и на 0700 17 702И през предстоящия ски сезон, за улеснение на туристите и за достъп до актуална информация, ще работи обновената колцентър система и автоматичната система SNOWTIS, която в реално време дава информация за метеорологичните условия, обработените писти и работещи лифтови съоръжения. Колцентър системата с номер 0700 17 702 ще дава възможност и за получаване на всякаква актуална информация за ски зоната от оператор, директна връзка с Планинска спасителна служба, информация за хотелско настаняване или бизнес услуги.Камери на живо предават онлайн случващото се в ски зоните, а през www.pamporovo.me и чрез новото мобилно приложение на курорта всеки ще може да следи цялата актуална информация за \"Пампорово\" и Мечи чал.Новости в хотелските базиМестата за настаняване в \"Пампорово\" са в непосредствена подготовка за ски сезона. През декември, след поредната мащабна реновация в добре познатия емблематичен хотел \"Перелик\"*****, врати отваря най-големият в курорта луксозен спа уелнес център, разположен на три нива и на близо 2 000 кв. м. площ. В съчетание с новия модерен конгресен център в курорта - отново в хотел \"Перелик\", открит това лято с различни по капацитет зали с общо 1200 седящи места, модерно техническо оборудване и подземна топла връзка с луксозните хотели \"Перелик\" и \"Орловец\", \"Пампорово\" се превръща в нов притегателен център за ски, уелнес и бизнес целогодишно.\"Пампорово\" за първи път обявява още отсега специални оферти с 30% отстъпка за делничен престой през януари, февруари и март; предоставят се и отстъпки до 15% за ранни записвания, както и допълнителна отстъпка за дълъг престой.От 29 ноември (Черен петък) в продължение на две седмици, \"Пампорово\" ще разиграе през сайта www.pamporovo.me лимитиран брой стаи по предварителна продажба с ваучери чрез т. нар. сляпа оферта с 50% намаление за настаняване в някой от двата петзвездни хотела \"Орловец\" или \"Перелик\" без фиксирана дата. Датите за ползване на закупените ваучери ще бъдат фиксирани от \"Пампорово\" АД до 10 дни след приключване на кампанията.Нов модерен спа уелнес център в хотел \"Перелик\"*****Коледната изненада за всички гости на хотел \"Перелик\" и туристите в курорта ще бъде откриването на новия спа уелнес център \"Перелик\", който ще предлага изключително разнообразие от релаксиращи и възстановителни процедури.Грандиозният уелнес проект включва изграждането на най-многобройните и разнообразни видове зали и помещения за релакс в региона, които ще привличат гостите в \"Пампорово\" целогодишно. Центърът ще предлага най-големия плувен басейн в курорта, модерен програмиран достъп до различните видове помещения, част от които са билкова сауна, кедрова сауна, инфрачервена сауна, аромасауна, финландска сауни, аромабилкова баня, сауна парилка, релакс зона с дървени вани, турска баня (хамам), контрастен душ, солна стая, ледена стая, джакузи, хоризонтален душ, расул стая, самостоятелни ВИП джакузита, масажни кабинети, модерен фитнес център, фреш нутри бар и др.Новият уелнес център ще е достъпен за всеки гост, който желае да се възползва от най-новите и модерни възстановяващи терапии за тяло. Цените за ползване на спа центъра за гости, настанени в хотели \"Орловец\" и \"Перелик\" ще бъдат преференциални, а входът за външни гости до уелнес центъра ще бъде 40 лв. на ден за възрастен. Туристите, закупили лифт карти, ще могат да ползват отстъпка от тези цени за достъп до центъра. За удобство на гостите в хотел \"Перелик\" е изградена нова и удобна топла връзка от хотелските стаи директно към уелнес центъра, а гостите на хотел \"Орловец\" могат да използват подземната топла връзка с хотел \"Перелик\".НОВО!!! Нов културен събитиен календар през януари и февруариВ най-голямата многофункционална зала на новооткрития конферентен център в хотел \"Перелик\" - Pamporovo Convention Center - стартира за първи път културна програма в курорта през ски сезона. Предварително планираната програма включва участието на известни музикални групи и любими изпълнители от българската поп сцена, филми, театрални постановки и мюзикъли всяка събота през януари и февруари.Новият културен афиш стартира на 11 януари с хитов мюзикъл на музикалния театър, а програмата включва имена като \"Акага\", Камен Донев с хитовата постановка \"За народното творчество\", млади музикални звезди от популярни телевизионни предавания, комедийни театрални постановки с любимите ни актьори от малкия екран, български анимационни филми за най-малките и др. Билети ще може да се заявяват отсега при потвърждение на резервация на телефон 070017702 и в продажбените центрове на хотели \"Орловец\" и \"Перелик\" или на касата на конгресния център непосредствено преди събитието.Предварителна програма:- 31 декември - Васко Чергов и бенд, ресторант \"Перелик\"- 11 януари (събота) - \"Мюзикълен концерт\" с хитове от световния мюзикъл и естрадата от \"Фантомът на операта\", \"Чикаго\", \"Клетниците\", \"Зоро\", \"Котки\", \"Евита\", \"Магьосникът от Оз\", изпълнени на английски, френски, италиански и български език.- 18 януари (събота) - \"Аз, Досадникът\" от Франсис Вебер с участието на Александър Кадиев, Мариан Бачев, Асен Лозанов и др.- 25 януари (събота) - Концерт на популярния дует Димитър Атанасов и Христо Младенов- 1 февруари (събота) - Концерт на група \"Акага\"- 8 февруари (събота) - \"За народното творчество\" с участието на Камен Донев- 15 февруари (събота) - Музикален концерт- 22 февруари (събота) - Концерт на Тони Димитрова- 29 февруари (събота) - \"Изневери в повече\" с участието на Христо Гърбов, Албена Михова, Евгени Будинов, Стела Ганчева, Веселин Плачков- 2 март (понеделник) - \"Тя, той и още двама трима\" с участието на Аня Пенчева, Тончо Токмакчиев, Александър Кадиев, Кирил Ефремов, Ненчо Илчев, Тихомир Благоев.При промяна в предварително обявената културна програма същата ще бъде отразена в секция \"Културна програма\" на онлайн платформата на курорта pamporovo.me или оповестена от наш оператор при връзка с номер 0700 17 702.", "date": "2019.11.27", "title": "Мащабни проекти и нови видове лифт карти за старт на сезона в Пампорово"}
{"url": "https://news.bg/politics/karakachanov-vizhda-izgodni-vazmozhnosti-za-balgariya-sled-sreshtata-v-beliya-dom.html", "text": "Срещата между министър-председателя Бойко Борисов и президента на САЩ Доналд Тръмп отваря много изгодни възможности за България. Това заяви пред БНТ вицепремиерът и министър на отбраната Красимир Каракачанов.Според него срещата отваря отношенията между България и САЩ в много отношения.Усилията на България в областта на модернизацията на армията и сигурността бяха оценени високо, изтъкна той.Относно отпадането на визите Каракачанов посочи, че за пръв път американски президент поставя този въпрос вследствие на разговорите и отношението, което придобива към България.По отношение на темите, свързани с отбраната, силовият министър заяви, че е бил обсъден интересът на американски компании да инвестират у нас във военнопромишленият комплекс.По негови думи България като страна има интерес да се инвестира в този комплекс.\"България беше шеста в света по производство и експорт на оръжие и въоръжение. Сега е на едно от добрите места, но има какво да се желае\", изтъкна той.Каракачанов отрече да са се водели разговори за закупуване на друга техника.Относно морския координационен център той поясни, че това съвсем не означава военна база, както някои смятат.То е въпрос на престиж коя от страните членки на НАТО в Черноморския регион ще бъдат определени да изведат подобен център, подчерта министърът.Той обясни, че създаването на американска или друга военна база е невъзможно заради конвенцията от Монтрьо от 20-те години на миналия век, която регламентира присъствието на чужд военен флот извън страните от Черноморския регион. Според заложеното в нея подобни кораби не може да присъстват повече от 3 седмици.Припомняме, преди дни премиерът Бойко Борисов  с ръководствата на Международния републикански институт (IRI) и Националния демократичен институт (NDI). Преди срещата българската делегация поднесе венец на Мемориала на Незнайния воин в . продължи над 2 часа, като основните теми, които двамата обсъдиха, бяха визовият режим за българите, сделката за Ф-16, възможностите за инвестиции и бъдеща визита на американския президент у нас.", "date": "2019.11.27", "title": "Каракачанов вижда изгодни възможности за България след срещата в Белия дом"}
{"url": "https://news.bg/crime/zapochnaha-ogledite-sled-pozhara-v-pirogov.html", "text": "Започнаха огледите в института за спешна медицинска помощ \"Н. Пирогов\". На влизане шефът на Дирекция \"Сигурност\" в Столичната община Крисимир Димитров каза, че влизат в отделението, където тази нощ имаше взрив на част от системата за кислород.От инцидента загинаха двама пациенти. След взрива е възникнал пожар.Инцидентът е станал около 3.45 ч. в стая на Второ вътрешно отделение, която се намира на втория етаж в болницата. Вследствие на взрива има и срутена стена в отделението. Пациентите от това отделение са евакуирани.Пожарът е бил потушен в рамките на 40 минути.15 души са били обгазени от дима на пожара. Няма опасност за живота им. В студиото на Нова телевизия финансовият министър Владислав Горанов определи случая като нелеп инцидент.", "date": "2019.11.27", "title": "Започнаха огледите след пожара в \"Пирогов\""}
{"url": "https://news.bg/politics/parlamentat-pochete-pametta-na-stefan-danailov.html", "text": "Тъжно започна пленарното заседание на парламента. Депутатите почетоха с минута мълчание паметта на актьора и депутат в няколко парламента Стефан Данаилов. Лидерът на социалистите Корнелия Нинова не сдържа сълзите си. \"Напусна ни нашият скъп приятел и колега, големият актьор и човек Стефан Данаилов\", изтъкна председателят на парламента Цвета Караянчева. Ще го запомним с неговото обаяние, талант и артистичност, обяви та.Той изгради завладяващи образи както на сцената, така и в знакови за филмовата история екранни произведения, за които получи топлото признание и обич на целия народ, подчерта още парламентарният шеф.Съприкосновението с неговия талант беше истински празник, каза Караянчева.", "date": "2019.11.27", "title": "Парламентът почете паметта на Стефан Данаилов"}
{"url": "https://news.bg/press/geshev-e-glaven-prokuror-toplofikatsiya-sofiya-s-nad-756-mln-borchove.html", "text": "Без тях не можем. Трите централи в комплекса \"Марица-изток\" и АЕЦ \"Козлодуй\" десетилетия ни дават сигурност, че токът няма да спре и няма да живеем отново в дискотека. Затова и не се вълнуваме особено какво се случва с тях, разчитаме, че са зад гърба ни. Вълнения настават, когато се вдига цената или токът угасне у дома или в офиса.Защо централите ни трябват, стана кристално ясно и тези дни, когато пети блок на АЕЦ \"Козлодуй\" намали наполовина мощността си. Тогава тецовете в \"Марица-изток\" работеха на пълна мощност, даваха над 44% от електроенергията в страната и въпреки това явно имаше недостиг, защото диспечерите пуснаха големите вецове на НЕК. Товарът бе над 17 на сто, при все че водата е малко и в момента е по-ценна от злато, пазят я. Или да си припомним 2017 г., когато и тецовете, и АЕЦ работеха, но при студената зима тогава мощностите не стигаха, а и нямаше откъде да внесем. Тогава министърът спря износа.\"Спрете да се държите с нас като с кротката и отчаяна съпруга. Вие сте далеч, получавате информация какво се случва на Балканите чрез посредници. Внимавайте да не стане така, че кротката и отчаяна съпруга да почне да прави бели.\" Това заявил премиерът Бойко Борисов на президента на САЩ Доналд Тръмп в края на срещата им в Белия дом, научи \"Труд\" от високопоставени правителствени източници.По време на полета за България, очаквано, журналистите поставиха много въпроси на премиера за още подробности от разговора на 4 очи с президента на САЩ. Борисов направил анализ на геополитическата ситуация в контекста на отношенията Китай-Русия-САЩ. Българският министър-председател бил категоричен, че врагът на САЩ не е Русия, а Китай. Той предупредил, че богатите и силни държави не воюват, а търсят друг подход за решаване на проблемите. Борисов говорил и за ситуацията на Балканите, а тезите си подкрепил с метафората за кротката и отчаяна съпруга.Над 756 млн. са общо борчовете на \"Топлофикация София\", като в сумата влизат и текущите търговски задължения на дружеството в размер около 21 млн.лв., а също близо 597 млн. лв. към Българския енергиен холдинг (БЕХ). Това стана ясно във вторник при представянето от новият изпълнителен директор и член на УС на дружеството Александър Александров пред членовете на постоянната Комисия по инженерна инфраструктура и енергийно планиране в Столичен общински съвет на готовността за започналия отоплителен сезон в София.Не се очакват затруднения при доставките на основното гориво за производство - природен газ. В публичното пространство беше създадено напрежение във връзка с просрочени задължения на дружеството към доставчика \"Булгаргаз\", посочи Александров.Той съобщи, че към 20 ноември дружеството дължи близо 138 млн. лева (137,976 млн. лв.) за природен газ. \"В края на миналата седмица бяха платени близо 16 млн. лв. от задължението. В задължението е включена и авансовата фактура за ноември от 50 млн. лв. Предвид по-топлото време през месеца и по-малката консумация на природен газ, очакваме тази сума да бъде значително по-малка\", смята Александров.33-годишен е задържан за убийството в Борисовата градина, става ясно от съобщение на пресцентъра на МВР.По първоначални данни след възникнал скандал между двама мъже - на 33 и 48 години. По-младият е ранил смъртоносно опонента си, който е починал на място. В резултат на предприетите светкавични полицейски действия извършителят е задържан.На място и към момента се извършва оглед от криминалисти и експерти на СДВР. По случая е образувано досъдебно производство.Президентът Румен Радев подписа указа за назначаване на Иван Гешев за главен прокурор, като недвусмислено изрази неодобрение към процедурата и резултата от нея.Държавният глава заяви, че е задължен от Конституцията да подпише при повторното предложение за Гешев, а заради същностните проблеми около прокуратурата и фигурата на главния прокурор ще стартира широк обществен дебат за промени в конституционния модел на прокуратурата, защото:\"В българския конституционен модел отчетността на главния прокурор приключва с избора му\", а прокуратурата разследва селективно според извършителя. Мандатът на настоящия главен прокурор Сотир Цацаров изтича на 10 януари.Очаква се междувременно той да бъде избран за председател на антикорупционната комисия, след като бе номиниран от управляващите за този пост, и тогава Гешев ще може да встъпи в длъжност и по-рано.Изграждането на координационен център на НАТО във Варна и навлизането на САЩ в ядрената ни енергетика са основните резултати от посещението на Бойко Борисов в САЩ.\"В Черно море трябва да се провеждат учения, колкото повече, толкова по-добре... все пак те оказват въздържащо въздействие\", каза Борисов пред журналисти.Технически екип от САЩ ще проучи използването на американско ядрено гориво за АЕЦ \"Козлодуй\". Според премиера \"диверсификацията на ядреното гориво ще е примерно на \"Уестингхаус\". Това е един разкошен проект. Ние с \"Козлодуй\" след десет години ще имаме много площадки\".В часовия пояс между 16.00 и 20 ч. стават най-много пътнотранспортни произшествия в страната, съобщи посочи Малина Крумова, председател на Държавна агенция \"Безопасност на движението по пътищата\" по време на откриването на Годишните награди за принос в пътната безопасност.Събитието се организира от Българска браншова асоциация \"Пътна безопасност\". В него участваха и заместник-министърът на транспорта, информационните технологии и съобщенията Ангел Попов, заместник-министърът на регионалното развитие и благоустройството Валентин Йовев и др.Цената на земеделската земя у нас е нараснала средно с 5% през 2018 г. Подобен ръст се очаква и през тази година, тъй като няма причини, които да доведат до резки покачвания или спадове, съобщават от Асоциацията на собствениците на земеделски земи. Според експертите големите покупки на земя у нас засега се отлагат заради неясните евросубсидии в следващия програмен период и бъдещия Закон за земята.Най-високи са продажните цени на земеделската земя в Добрич- между 1550 и 2000 лв на декар, Силистра между 1350 и 1600 лв на декар.Най-ниски са цените на земеделската земя в Кърджали и Хасково между 400 и 800 лв за декар заради голямата раздробеност на земите в тези региони.През 2018 г. най-голям ръст на продажбите на земеделска земя е отчетен във Видин, Враца и Монтана заради качеството на земята и високото ниво на валежи, което е предпоставка за отглеждане на царевица. Това е увеличило приходите и и съответно продажните цени на земята.", "date": "2019.11.27", "title": "Гешев е главен прокурор, \"Топлофикация София\" с над 756 млн. борчове"}
{"url": "https://news.bg/world/chetiri-strani-pritiskat-rusiya-zaradi-ukrayna.html", "text": "Външните министри на Украйна, Естония, Литва и Швеция направиха изявление с искане Русия да зачита териториалната цялост на украинската страна. Документът е публикуван на уебсайта на Министерството на външните работи на Украйна.Изявлението се появи в контекста на предаването от Руската федерация на Украйна на украински кораби, задържани в Керченския проток през 2018 г. В него министрите молят не само да зачитат суверенитета на Украйна, но и да осигурят безпрепятствен достъп до украинските пристанища в Азовско море и свобода на корабоплаването.Те също така искат руската страна уж да се съобрази с международното право и основните принципи.Освен това министрите похвалиха упоритите усилия на Украйна за разрешаване на конфликта в Донбас.Отбелязва се, че изявлението е подписано от естонския външен министър Урмас Рейнсалу, литовския външен министър Линас Линкявичус, както и от министъра на външните работи на Швеция Ан Линде и Украйна Вадим Пристайко.", "date": "2019.11.27", "title": "Четири страни притискат Русия заради Украйна"}
{"url": "https://news.bg/world/den-na-natsionalen-traur-v-albaniya.html", "text": "Ден на национален траур е обявен днес в Албания след мощното земетресение, отнело живота на над 20 души, съобщи АФП.Земетресението с магнитуд 6,4, станало вчера преди зазоряване, е най-мощното за последните няколко десетилетия в балканската страна.По последни данни на министерството загиналите са 22, главно в крайбрежния туристически град Дуръс и в Тумана. Четиридесет и пет души бяха спасени.Според министерството на здравеопазването има около 600 леко ранени.", "date": "2019.11.27", "title": "Ден на национален траур в Албания"}
{"url": "https://news.bg/world/v-peru-zadarzhaha-bivsh-premier-za-koruptsiya.html", "text": "Бившият премиер на Перу Сезар Вилануева бе поставен под арест във вторник заради предполагаеми престъпления, свързани с корупция. Това съобщи в Twitter от прокуратурата.\"Генералната прокуратура инициира и извърши предварителен арест на бившия премиер Сезар Вилануева\", се казва в публикацията. Освен него бяха задържани двама високопоставени служители на органите за контрол и надзор и местен бизнесмен, също участвал в случая. Те са обвинени в \"търговия с влияние\" и незаконно покровителство.В допълнение към ареста, съдът разреши на органите на реда да претърсят къщата на политиката, а също така разреши достъп до съдържанието на кореспонденцията на арестуваните, съобщи агенция \"Андина\". Според него говорим за опит на Вилануева да избегне наказателното преследване като част от голям корупционен скандал около бразилската строителна компания Odebrecht. Предполага се, че политикът помогна на компанията да спечели търг за изграждането на магистрала, когато беше управител на региона Сан Мартин (2007-2013).Вилануева два пъти е била министър-председател на Перу. Той оглавява кабинета на министрите на левицата на президента Оланта Умали от октомври 2013 г. до февруари 2014 г. След това той ръководи правителството от 2 април 2018 г. до 8 март 2019 г. при десния държавен глава Мартин Вискара.", "date": "2019.11.27", "title": "В Перу задържаха бивш премиер за корупция"}
{"url": "https://news.bg/world/tramp-gotvi-voyna-sreshtu-meksikanskite-narkokarteli.html", "text": "Президентът на САЩ Доналд Тръмп заяви, че планира в близко бъдеще да обяви мексиканските наркокартели за терористични организации.Това съобщи Bloomberg.\"Такъв статут ще им бъде даден\", каза Тръмп.В същото време американският лидер добави, че работи по този въпрос през последните 90 дни.Тръмп отказа да каже дали обмисля да предприеме военни действия като удари с дронове срещу наркокартелите.Тръмп заяви, че вече е предложил на мексиканския президент Андрес Мануел Лопес Обрадор помощ, но неговият колега е отказал предложението.Само преди седмици американски мормоно бяха показно екзекутирани с картечница в Мексико.", "date": "2019.11.27", "title": "Тръмп готви война срещу мексиканските наркокартели"}
{"url": "https://news.bg/world/izrael-udari-gaza-5.html", "text": "Израелски изтребители поразиха мишени в Газа, предаде АП.Акцията е в отговор на действията на палестински екстремисти.Преди часове те изстреляха ракети към територията на Израел, съобщи израелската армия.\"Хамас ще понесе последиците за действията си срещу израелски цивилни\", написаха в \"Туитър\" израелските сили за отбрана.Напрежението в Близкия изток ескалира, след като армията на Тел Авив уби лидер на Ислямски джихад.", "date": "2019.11.27", "title": "Израел удари Газа"}
{"url": "https://news.bg/disasters/pak-strelba-do-amerikansko-uchilishte.html", "text": "Най-малко двама души бяха ранени във вторник при стрелба в основно училище във Ванкувър, щата Вашингтон. Това се посочва в изявление, публикувано на уебсайта на канцеларията на окръг Кларк.Пострадалите са откарани в болницата, състоянието им в момента не е известно.Полицията идентифицира нападателя и започна преследване, по време на което заподозреният се самоуби.Понастоящем редица улици в близост са блокирани.Според местния вестник The Columbian, инцидентът е станал на паркинг в близост до сградата на училището следобед, когато часовете вече приключили.", "date": "2019.11.27", "title": "Пак стрелба до американско училище"}
{"url": "https://news.bg/world/ruskata-aviatsiya-razshiryava-obhvata-si-v-siriya.html", "text": "Руските военни пилоти разширяват зоната на полети над Сирия и започват да патрулират в нови райони на северните и североизточните провинции на страната. Екипажите на хеликоптери казаха на репортерите, че техните задачи включват не само подпомагане на военни полицейски части в близост до сирийско-турската граница, но и осигуряване на безопасността на пунктовете за разпространение на хуманитарна помощ в провинциите Хашек и Алепо, съобщи ТАСС.В определени райони пилотите трябва да летят на височина 30-50 м над земята от съображения за безопасност.Продължителността на патрула отнема около два часа. Руски въздушен патрул минава над райони на река Ефрат, където се намират най-големите водни електроцентрали в Сирия: Табка (провинция Рака) и Тишрин (провинция Алепо).На 22 октомври президентите на Руската федерация и Турция Владимир Путин и Тайип Ердоган на среща в Сочи приеха меморандум за съвместни действия за разрешаване на ситуацията в североизточна Сирия.Според документа руската военна полиция и сирийските гранични служители от обяд на 23 октомври са били въведени в райони, граничещи с 30-километровата зона за сигурност, създадена от Турция. На 1 ноември руските и турските военни провеждат първия съвместен патрул на изток от река Ефрат.", "date": "2019.11.27", "title": "Руската авиация разширява обхвата си в Сирия"}
{"url": "https://news.bg/int-politics/donald-tramp-impiychmantat-shte-mi-pomogne-da-spechelya-vota.html", "text": "Президентът на САЩ Доналд Тръмп заяви, че ръководеното от демократите т само ще му помогне да спечели президентските избори през 2020 г.Това изявление Тръмп направи по време на реч пред своите привърженици във Флорида.\"Мисля, че това ще ни доведе директно до победата на тези избори\", каза президентът.Във връзка с изслушванията през ноември за импийчмънт, проведени в Конгреса, американският президент отбеляза, че това не го притеснява., след като анонимен информатор обяви за натиска на Тръмп върху украинския лидер Владимир Зеленски да убеди украинските власти да разследват Хънтър Байдън, син на бившия вицепрезидент Джо Байдън, в замяна на финансова и военна помощ.", "date": "2019.11.27", "title": "Доналд Тръмп: Импийчмънтът ще ми помогне да спечеля вота"}
{"url": "https://news.bg/disasters/nay-malko-17-zaginali-pri-vzriv-na-kola-bomba-v-siriya.html", "text": "Най-малко 17 души загинаха при атентат с кола бомба в Северна Сирия, съобщава \"Ройтерс\".От турското министерство на отбраната обявиха, че зад нападението стоят бойци от кюрдските отряди за народна защита, които Анкара смята за терористична организация.Колата бомба е избухнала в село Тал Халеф, на запад от град Рас ал Айн, където миналия месец се водеха едни от най-тежките сражения в рамките на турската военна операция \"Извор на мира\".Подкрепяните от Турция сили са поели контрол над района.", "date": "2019.11.27", "title": "Най-малко 17 загинали при взрив на кола бомба в Сирия"}
{"url": "https://news.bg/disasters/zemetresenie-ot-6-1-po-rihter-razlyulya-gartsiya.html", "text": "Земетресение с магнитут от 6,1 по скалата на Рихтер разтърси гръцкия остров Крит.По данни на европейския сеизмологичен институт трусът е бил регистриран в 9.23 часа местно време на 272 км южно от столицата Атина, където е било усетено осезаемо.Епицентърът на земетресението е бил на дълбочина 55 км.Пожарната в Ираклион е в готовност за оказване на помощ в случай на необходимост.До момента няма информация за жертви и разрушения.Припомняме, това е поредното силно земетресение на Балканите за последните дни.Вчера вечерта По последна информация най-малко 24 души са загинали, а ранените са над 600. Нанесени са и сериозни материални щети. По-късно ", "date": "2019.11.27", "title": "Земетресение от 6,1 по Рихтер разлюля Гърция"}
{"url": "https://news.bg/politics/evrodeputati-ot-dps-pitat-ek-kakvo-shte-pravi-s-rechta-na-valeri-simeonov.html", "text": "Евродепутатите от ДПС отнесоха въпроса за новия пост на Валери Симеонов - заместник-председател на Народното събрание и в Европейския парламент и Еврокомисията.Евродепутатите от ДПС/Обнови Европа - Илхан Кючюк, Искра Михайлова и Атидже Алиева-Вели запитаха своите европейски колеги какви мерки ще се предприемат за борба срещу езика на омразата, имайки предвид избора на Валери Симеонов за заместник-председател на българския парламент. Евродепутатите припомнят оттеглянето на Валери Симеонов преди година от поста вицепремиер. То бе резултат от протестите на гражданското общество срещу репликата на Валери Симеонов спрямо майките на деца с увреждания - \"кресливи жени\" с \"уж болни деца\".Те припомнят и изказванията на лидера на НФСБ от парламентарната трибуна и изразите му към ромската общност - \"\". Във връзка с последвалото избиране на Валери Симеонов за заместник-председател на българското Народно събрание през изминалата седмица, , човешкото достойнство и правата на лицата, принадлежащи към малцинства като основни ценности на Съюза.", "date": "2019.11.27", "title": "Евродепутати от ДПС питат ЕК какво ще прави с речта на Валери Симеонов"}
{"url": "https://news.bg/politics/deputati-pokruseni-ot-konchinata-na-lambo.html", "text": "България загуби един от големите си синове, човек, който беше обичан и ще бъде обичан от милиони хора. Това заяви с кулоарите на парламента Корнелия Нинова за . За нея Ламбо е бил вселена от талант, емоция, мъдрост. Ние от БСП загубихме един от най-авторитетните си хора и опора, подчерта червеният лидер. Аз лично загубих втори баща, след смъртта на татко той ми беше като баща, сподели Нинова. Много го обичам, каза още тя.Загубата на Стефан Данаилов за цяла България е огромна. Това каза народният представител от ГЕРБ, но и актьор Евгени Будинов.Той си спомни, че когато е приет в НАТФИЗ, е разбрал, че това е един от най-добрите хора. Ламбо помагал много на студентите си и на всички хора около себе си. Да не говорим, че това е може би най-добрият актьор и най-добрият български киноактьор със сигурност, министър на културата, невероятен политик, каза още депутатът и призова: Нека го запомним с много невероятни роли, които остави, и с огромното му сърце.Паметта на Стефан Данаилов ще бъде пример за поколения наред. Това посочи депутатът от ДПС Хасан Адемов. Познавам Стефан Данаилов като дългогодишен народен представител, познавам го и в качеството му на бивш министър на културата, посочи още той. Впечатлен съм от неговото присъствие, ентусиазъм и хъс, каза Адемов. По думите му неговата памет ще бъде пример за поколения наред. Стефан Данаилов е една легенда на българското кино, една легенда на българския парламентаризъм, категоричен бе депутатът от ДПС.Стефан Данаилов беше капитал за българската нация, коментира и Славчо Атанасов от \"Обединени патриоти\". По думите му мъже като него се раждат веднъж на сто години. Един безспорно велик мъж си отиде, велик мъж не само като актьор, а като човек, убеден е той. От него съм видял само добро и като по-мъдър човек от мен, и като по-преживял ме е съветвал много и в средите на политиката, и в житейския ми път, спомня си депутатът. Затова и тежко приемам загубата на Ламбо.", "date": "2019.11.27", "title": "Депутати покрусени от кончината на Ламбо"}
{"url": "https://news.bg/disasters/ruhnal-tunel-v-kitay-ubi-chetirima-osem-sa-v-neizvestnost.html", "text": "Четирима души загинаха, а осем са в неизвестност след рухване на строящ се пътен тунел в Югозападен Китай, съобщава \"Асошиейтед прес\".Инцидентът е станал в град Линцан, провинция Юнан. По време на строителни дейности в тунела е избила вода и е нахлула кална маса.13-те работници се оказали блокирани вътре. Въпреки че спасителните екипи успели да спасят петима от тях, само един е оцелял.Спасителната операция на останалите осем души продължава.", "date": "2019.11.27", "title": "Рухнал тунел в Китай уби четирима, осем са в неизвестност"}
{"url": "https://news.bg/world/novo-nachalo-za-evropa-obeshta-ursula-fon-der-layen-pred-ep.html", "text": "Новоизбраният председател на Европейската комисия Урсула фон дер Лайен призова евродепутатите да подкрепят нейната Колегия на комисарите за \"ново начало за Европа\", информира \"Политико\".Тя отправи призива по време на реч пред Европейския парламент преди да бъде гласуван новият състав на Комисията.\"Ние често постигаме съгласие и да, понякога не се разбираме, но демокрацията работи така\", каза тя.В началото на речта си Фон дер Лайен поетично описа Нежната революция, която доведе до падането на комунизма в Чехословакия преди 30 г.На 27 ноември и точно преди 30 г., часовникът удари 12,00 часа, сирените реват...фабриките и магазините са празни, а улиците изпълнени с танци и надежда...Нежната революция...Това е Европа...става въпрос за хората, които се борят заедно за свободите си, за ценностите си, отбеляза тя.Фон дер Лайен говори и за мултилатерализма и \"по-добър глобален ред\".Германският политик подчерта, че ЕС, за разлика от някои съюзници като САЩ, не се оттегля от международната сцена.\"Трябва да покажем на нашите партньори в ООН, че могат да разчитат на нас като борец за мултилатерализма\", обеща Фон дер Лайен.\"Ние можем да оформим по-добър глобален ред. Това е призванието на Европа и това, което европейските граждани искат...Ние ще инвестираме в съюзи и коалиции за прокарване на нашите ценности\", продължи политикът.Урсула фон дер Лайен коментира протестната вълна по света, включително в Иран, Хонконг, Южна Америка и на други места.\"Това е нестабилен свят, където твърде много сили говорят само на езика на конфронтацията и унилатерализма, но също е свят, където милиони хора излизат по улиците, за да протестират срещу корупцията и с искане за демократична промяна\", подчерта тя.Урсула фон дер Лайен отбеляза, че през първите 100 дни ще се концентрират върху борбата с климатичните промени. Това ще бъде в сърцевината на икономическата политика на ЕС.Необходими са огромни инвестиции и обучение на хора. Ще са необходими частни и публични инвестиции...Европа води начина, обяви тя и добави, че ще насочат финансиране за борба с климата от бюджета.\"Имаме задължението да действаме и силата да ръководим\", каза тя за климата. Но според нея Европа не може да действа сама на този фронт, тъй като няма да е достатъчно.Ние сме отговорни за около 9% от глобалните емисии. Трябва да поведем света с нас, смята Фон дер Лайен.По думите й климатичните промени са \"екзистенциален проблем за Европа и за света\", като отбеляза, че повече няма време за губене в борбата с климатичните промени.Тя се ангажира да се бори за свободна търговия.\"Ние ще насърчаваме и ще защитаваме интересите на Европа чрез отворена и честна търговия\", обеща новоизбраният председател на Европейската комисия.По въпроса за дигитализацията, тя заяви: \"Няма бъдеще без цифровизация. И Маргрете Вестагер е човекът, който ще ни изведе напред по този път. Ние трябва да защитим европейския си просперитет и нашите европейски ценности. Ние трябва да тръгнем по наш собствен европейски път в цифровата ера\".Според нея време е ЕС да завърши икономическия и валутен съюз.За миграцията Фон дер Лайен говори за баланс между ролята на Европа да приема и защитава бежанци и да заема твърда позиция за икономическите имигранти, които пристигат в ЕС без документи.Тя беше аплодирана, след като заяви, че \"Европа винаги ще предоставя убежище на тези, които се нуждаят от международна закрила\", но само на тези, които се интегрират в нашите общества.Новоизбраният председател на Европейската комисия засегна предложението за организиране на Конференция за бъдещето на Европа, която ще започне работа от началото на следващата година и ще завърши през 2020 г.Според нея конференцията ще засили участието на гражданите в демократичния процес. \"Демократичното участие няма да приключва в деня на изборите\", обяви тя. По думите й на конференцията ще участват всички институции и граждани, а Европейският парламент трябва да има водеща роля.За Брекзит тя каза, че винаги ще е за оставане в ЕС, но нейната Комисия ще уважи избора на британския народ. Ще работи с Великобритания за сключване на споразумение за свободна търговия.По време на речта си Урсула фон дер Лайен използва езиковите си умения по английски, френски и немски език.Тя завърши изказването си с думите \"Да живее Европа\" на трите езика.", "date": "2019.11.27", "title": "Ново начало за Европа обеща Урсула фон дер Лайен пред ЕП"}
{"url": "https://news.bg/int-politics/bangladesh-osadi-na-smart-7-islyamisti-za-napadenie-v-zavedenie-prez-2016-g.html", "text": "Седем ислямисти са осъдени на смърт за нападение през 2016 г. в заведение в столицата на Бангладеш, Дака, в което са убити 22 души, предимно чужденци, съобщава БиБиСи.Атаката е извършена от група от петима мъже, които взеха заложници.Осем души са съдени по обвинения в планирането и снабдяването на нападателите с оръжие. Един от мъжете е оправдан.12-часовата обсада е най-смъртоносната терористична атака в Бангладеш. Повечето от жертвите са италианци или японци.\"Ислямска държава\" пое отговорност за атентата, но Бангладеш оспори това и обвини местна войнствена група.След атаката властите в Бангладеш проведоха жестока операция срещу бойци, които определя като дестабилизираща сила в преобладаващо мюсюлманската страна.Прокурорът Голам Сарвар Хан, изказвайки се след постановяването на присъдата, заяви, че обвиненията са \"доказани извън всякакво съмнение\". \"Съдът им даде най-високото наказание\", заяви прокурорът пред репортери.Техният адвокат заяви, че седемте мъже ще обжалват. Смъртните присъди в Бангладеш се изпълняват чрез обесване. Седемте осъдени мъже са обвинени, че принадлежат към Джамаат-ул-Моджахиден Бангладеш.Осъждайки мъжете в Дака, съдия обясни, че те искат да унищожат обществената безопасност и да създадат анархия.Някои от мъжете викат \"Аллаху Акбар\", докато са изведени от препълнената съдебна зала, предаде АФП.Един от заподозрените ръководители на атентата Нурул Ислям Марзан е убит при престрелка със силите за борба с тероризма през януари 2017 г.", "date": "2019.11.27", "title": "Бангладеш осъди на смърт 7 ислямисти за нападение в заведение през 2016 г."}
{"url": "https://news.bg/economics/kt-podkrepa-bolnite-rabotnitsi-ne-sa-prestapnitsi.html", "text": "С освирквания и с развяване на българския трибагреник десетки представители на синдикалната организация КТ \"Подкрепа\" се събраха на протестен национален митинг на столичния площад \"Княз Александър I Батенберг\".Демонстрантите организират шествие, което ще премине покрай Народното събрание, след което отново ще се върнат на площад \"княз Александър I Батенберг\".Протестът се провежда под наслов \"\".Хората настояват  между ГЕРБ и Обединени патриоти - първият ден от болничния да е за сметка на работника, да бъде върнато с решение на Националния съвет за тристранно сътрудничество (НСТС).Демонстрацията се провежда при засилено полицейско присъствие.Протестиращите издигнаха и плакати с надписи: \"\". Във връзка с основното искане на синдикалната организация - първите пет дни от болничния да се заплащат от работодателите пред медиите говори президентът на КТ \"Подкрепа\" Димитър Манолов. Той обясни, че  и настоя истината да излезе наяве.\"Темата е голяма, голяма, голяма. Изключително сериозен проблем е и , за да си почиват\", подчерта Манолов.\"Лавина е работата, която се струпа от една снежна топка, от \", отсече шефът на КТ \"Подкрепа\".Протестиращите ще отидат и пред централата на . Гневът да си отива при адресатите, настоя шефът на синдикалната организация и допълни, че той ..Другите искания на протестиращите са отпадане на данъка върху минималната работна заплата, спешна актуализация на добавката за нощен труд, ограничаване на извънредния труд и прилагане на сумирано изчисляване на работа време само в непрекъсваеми производства.От своя страна Тодор Качков, главен експерт по европейски програми и проекти на КТ \"Подкрепа\" коментира пред , че , сумарното изчисляване на работно време да бъде само спрямо определени производствени процеси.Той отчете, че . Според Качков трябва да бъде намерен баланс между работещите и работодателите. Този баланс обаче трябва да бъде в полза на работниците.Тодор Качков изтъкна и че .Качков се надява . Работодателите също имат своето право да търсят отмяната на трите дни болнични да бъде за сметка на тях, призна обаче Качков. Той е категоричен и че .Според Качков е възможен коментар по исканията им, но , допълни той.Припомняме, идеята първият ден от болничните да не се плаща след среща между ГЕРБ и Обединените патриоти в лицето на Каракачанов и Симеонов.След остра обществена реакция на 19 ноември премиерът Бойко Борисов заяви, че Въпреки обещанието му обаче КТ \"Подкрепа\" и КНСБ бяха категорични, че На следващия ден - 20 ноември, стана ясно, че  Правителството пък Междувременно работодателите . Според тях правителството цели да запази статуквото.", "date": "2019.11.27", "title": "КТ \"Подкрепа\": Болните работници не са престъпници"}
{"url": "https://news.bg/crime/taksimetrova-shofyorka-postrada-pri-katastrofa-v-plovdiv.html", "text": "60-годишна жена пострада при катастрофа в Пловдив, съобщи БНТ. Тя е управлявала такси, в което се е ударил друг лек автомобил, неспазил предимство.Инцидентът е станал на улица \"Димитър Талев\" в район Южен.32-годишният шофьор не е спрял на знак \"Стоп\" и се е блъснал в преминаващата таксиметрова кола. Вследствие на удара таксито се забива в дърво.Жената е откарана в болница.Тестът с дрегер за алкохол на по-младия водач е отрицателен.", "date": "2019.11.27", "title": "Таксиметрова шофьорка пострада при катастрофа в Пловдив"}
{"url": "https://news.bg/disasters/vzriv-v-himicheskiya-zavod-v-teksas-useten-e-na-48-km.html", "text": "Голяма експлозия е станала в химически завод в Порт Неч, Тексас, САЩ. Кадри от местопроизшествието показват момент, в който пламъците избухват и озаряват небето, съобщава БиБиСи.Най-малко двама души са ранени, потвърждава шерифът на окръг Джеферсън.Взривът в 01:00 местно време в сряда е усетен на 48 км. Има задължителна зона за евакуация за всички в рамките на половин миля от мястото.Жителите на Порт Нечес съобщават за местните KDFM, че прозорци са счупени на километри от централата, която е собственост на TPC group.\"Ние бяхме най-близката къща до завода. Събудихме се покрити със стъкла, но излязохме на безопасно разтояние\", коментира Райън Матюсън.Кристъл Холмс, капитан в шерифския офис на окръг Джеферсън, заяви, че двама служители са изведени от завода и са откарани в болница.\"Вътре в завода се провеждат издирвателни и спасителни дейности, но има и щети на близките домове, така че ще проверяваме от врата до врата как са хората и техните домове\", допълва тя.Заводът може да произвежда 408 233 тона химикали, според уебсайта на компанията.", "date": "2019.11.27", "title": "Взрив в химическия завод в Тексас, усетен е на 48 км"}
{"url": "https://news.bg/int-politics/tramp-otkazal-pomoshtta-za-ukrayna-v-denya-v-koyto-e-razgovaryal-sas-zelenski.html", "text": "Първото официално действие на службата на Белия дом по бюджета да откаже помощ в размер на 250 млн. долара от Пентагона за Украйна е било извършено вечерта на 25 юли, същия ден, в който американският президент Доналд Тръмп и украинският му колега Володимир Зеленски са разговаряли по телефона. Това става ясно от резюме на Комисията по бюджет към Камарата на представителите (долната камара на Конгреса на САЩ) на документи от службата.Това писмо за отказване на помощта, което е било сред документите, предоставени на комисията, е подписано от кариерен служител на Службата по управление и бюджет към Белия дом, се посочва в резюмето. Но през следващия месец политическото назначение в Службата по управление и бюджет Майкъл Дъфи е подписал писма, поемайки контрол върху решението от кариерния служител да откаже помощта за Украйна както от Пентагона, така и от Държавния департамент.Спирането на помощта за Украйна е започнало в началото на юли, а агенциите са били уведомени на заседание на 18 юли, че тя е била замразена по указание на президента, седмица преди разговора между Тръмп и Зеленски.Кариерният служител, който първоначално е отказал паричната помощ, е Марк Санди, според източник, запознат с въпроса, съобщава Си Ен Ен. Санди е дал показания пред разследващите по процедурата за импийчмънт в Камарата на представителите при закрити врата, докато Дъфи се е възпротивил на призовката да даде показания.Документите до Комисията по бюджета към Камарата на представителите предоставят допълнителна информация за действията на Службата по управление и бюджет за отказване на американската помощ за Украйна, което е ключова част от разследването за импийчмънт на Демократическата партия в Камарата на представителите. Комисията е получила само частично представяне на документи, които са отделни от разследването за импийчмънт и не е ясно какво е значението на това, че парите са били официално отказани в същия ден, в който се е провел разговора между държавните глави на 25 юли.Запитан за коментар относно информацията, говорител на Службата по управление и бюджет заявил, че \"службата има и ще продължи да използва правомощията си за разпределение, за да гарантира, че доларите на данъкоплатците са правилно изразходвани в съответствие с приоритетите на президента и със закона. Това е същото старо извъртане от страна на демократите\".Тръмп е разговарял със Зеленски сутринта на 25 юли около 9 часа източно американско време. Лаура Купър, която е заместник помощник министър на отбраната по въпросите на Русия, Украйна и Евразия, свидетелства пред Конгреса, че този следобед е имало три взаимодействия от страна на нейния персонал, които показват, че украинското правителство е знаело, че има проблем с помощта на САЩ за страната.В имейл от Държавния департамент, за който Купър заяви, че е бил получен в 14:31 часа, се казва, че \"украинското посолство и Комисията по външните работи към Камарата на представителите питат за помощта в областта на сигурността\".В друг имейл от Държавния департамент в 16:25 часа същия ден се казва: \"Конгресът е наясно до известна степен със ситуацията с чуждестранното военно финансиране, както и украинското посолство.\"\"Член на моя персонал получи въпрос от контакт от посолството на Украйна, който пита какво се случва с помощта за Украйна в областта на сигурността\", свидетелства Купър.", "date": "2019.11.27", "title": "Тръмп отказал помощта за Украйна в деня, в който е разговарял със Зеленски"}
{"url": "https://news.bg/economics/do-turtsiya-i-gartsiya-sme-patuvali-nay-mnogo-prez-oktomvri.html", "text": "С 4,1% са се увеличили пътувания на българите в чужбина през октомври 2019 г. в сравнение със съшия месец миналата година. Това показват данни от последното проучване на НСИ.следвана отТурция - с 9.0%, Република Северна Македония - с 5.3%, Германия - с 4.7%, Австрия - с 4.1%, Румъния - с 3.7%, Гърция - с 0.2%, и други.Данните показват, чев същото време намаляват пътуванията на гражданите към Унгария - с 9.0%, Франция - с 4.6%, Италия - с 1.5%, Белгия - с 0.6%, и други.В сравнение с октомври 2018 г. e регистрирано увеличение по всички наблюдавани цели: \"почивка и екскурзия\" - с 8.1%, \"служебна\" - с 2.8%, и \"други\" - с 2.6%. Най-голям относителен дял от общия брой пътувания на български граждани в чужбина през октомври 2019 г. формират пътуванията с други цели (гостуване, обучение, посещение на културни и спортни мероприятия) - 44.0%, следвани от тези със служебна цел - 28.7%, и с цел почивка и екскурзия - 27.3%.През октомври тази година българите са пътували най-много към Турция - 115.9 хил., Гърция - 100.4 хил., Сърбия - 36.5 хил., Румъния - 34.9 хил., Република Северна Македония - 26.6 хил., Германия - 26.6 хил., Австрия - 16.6 хил., Обединеното кралство - 16.3 хил., Италия - 15.1 хил., Испания - 12.6 хиляди.През същия месец  са 766.4 хил. или с 3.7% повече в сравнение с октомври 2018 година. Увеличение е регистрирано при пътуванията по всички наблюдавани цели: \"почивка и екскурзия\" - с 6.4%, \"други\" (вкл. гостувания и транзитни преминавания) - с 2.2%, и \"служебна\" - с 2.2%. Транзитните преминавания през страната са 28.8% (220.4 хил.) от всички посещения на чужденци в България.От общия брой чужденци, посетили България през октомври 2019 г., делът на гражданите от Европейския съюз е 52.2%, или с 2.6% по-малко в сравнение със същия месец на предходната година. Намаляват посещенията на граждани от Полша - с 32.7%, Италия - с 19.7%, Нидерландия - с 11.7%, Белгия - с 10.9%, Германия - със 7.1%, и други. Същевременно се увеличават посещенията на граждани от Обединеното кралство - с 10.2%, Австрия - с 8.2%, Гърция - с 3.2%, Румъния - с 1.5%, и други.Посещенията на граждани от групата \"Други европейски страни\" нарастват с 9.8%, като най-голямо е увеличението на посещенията на граждани от Турция - със 17.8%.През октомври тази година преобладава делът на посещенията с други цели - 45.4%, следвани от посещенията с цел почивка и екскурзия - 35.8%, и със служебна цел - 18.8%.Най-много посещения в България през октомври 2019 г. са реализирали гражданите от: Румъния - 144.8 хил., Турция - 125.8 хил., Гърция - 99.7 хил., Република Северна Македония - 57.9 хил., Сърбия - 53.9 хил., Германия - 39.1 хил., Украйна - 27.1 хил., Обединеното кралство - 21.3 хил., Израел - 14.8 хил., Полша - 13.6 хиляди.", "date": "2019.11.27", "title": "До Турция и Гърция сме пътували най-много през октомври "}
{"url": "https://news.bg/crime/razkriha-bankova-sluzhitelka-prisvoila-1-mln-leva-ot-smetki-na-klienti.html", "text": "Задържаха служителка на банка във Варна за присвояване на около 1 млн. лева, съобщават от Областната дирекция на МВР.Огромната сума е била присвоена от вложители в банката.В момента се изясняват точният брой на засегнатите клиенти, размерът на откраднатите пари, както и механизмът за присвояването им.Сигнал за престъплението е подала самата банка.Жената не е известна на органите на реда и досега не е попадала в полезрението на полицията, уточни директорът на ОДМВР - Варна старши комисар Даниел Пашов. Тя е била дългогодишна служителка на банката. По първоначални данни средствата са отклонявани през последните три години.Служителката е задържана за 72 часа. Полицията проверява дали тя е имала и съучастници. До момента тя е единствената привлечена като обвиняема по случая.", "date": "2019.11.27", "title": "Разкриха банкова служителка, присвоила 1 млн. лева от сметки на клиенти"}
{"url": "https://news.bg/economics/pochti-500-mln-leva-bez-dds-e-modernizatsiyata-na-zhp-uchastaka-elin-pelin-vakarel.html", "text": "498 800 012 лева без ДДС струва модернизацията на жп участъка Елин Пелин-Вакарел с изграждането на 8 моста и естакади и др. съоръжения.Изпълнител на проекта е ДЗЗД \"Джен-Дуй жп Елин Пелин\". В него са включени фирмите: \"Дженгиз Иншаат Санайи Ве Тиджарет Аноним Ширкети\" АД, \"Дуйгу Мюхендислик Иншаат Туризм Дъш Тиджаред Ве Санайи Лимитед Ширкети\" ООД. Срокът за модернизацията на този жп участък е 72 месеца, съобщиха от НКЖИ.Документът за модернизация на жп участък Елин Пелин-Костенец бе подписан от генералния директор на НКЖИ инж. Красимир Папукчийски. Той е за отсечката на ЛОТ 1 от проект \"Модернизация на жп участък Елин Пелин-Костенец\".От дружеството съобщават, че участъкът между Елин Пелин и Вакарел е най-трудният за изпълнение от цялото трасе между София и Пловдив.и в обхвата му попада най-големият жп тунел в България, с дължина 6.8 км.Той ще бъде построен по тунелен способ. Подобно съоръжение не е строено у нас от 50-те години на XX век, когато в периода 1949-1951 г. е построен .В рамките на обекта ще бъдат изградени , Разделен пост Вакарел и връзката му с гара Вакарел.В обхвата на проекта са включени . Ще бъдат изградени и 2 броя двутръбни тунела с приблизителна обща дължина 1,5 км, пътен надлез и пътен подлез, , , нови системи за сигнализация и телекомуникация в гарите и междугарията и изграждане на нови системи за видео наблюдение и пътнически информационни системи.Строителството на жп участък Елин Пелин-Костенец, част от проект \"Модернизация на жп линия София-Пловдив\" се осъществява със съфинансиране от Кохезионния фонд, чрез Оперативна програма \"Транспорт и транспортна инфраструктура\" 2014-2020 г.", "date": "2019.11.27", "title": "Почти 500 млн. лева без ДДС е модернизацията на жп участъка Елин Пелин-Вакарел"}
{"url": "https://news.bg/world/oshte-edna-ostavka-v-kabineta-na-malta-vav-vrazka-s-ubiystvoto-na-dafne-galitsiya.html", "text": "Още един министър напусна кабинета на Малта във връзка с , пише \"Гардиън\".Икономическият министър Крис Кардона се оттегля от поста след решението на началника на канцеларията на премиера на Малта Кийт Скембри и министъра на туризма Конрад Мизи да подадат оставка.Оставките идват след поредица от арести на заподозрени за убийството на Галиция, която беше убита през октомври 2017 г.Крис Кардона, Кийт Скембри и Конрад Мизи отричат да са замесени в убийството. Те се оттеглиха във вторник след петчасово заседание на правителството, на което премиерът Джоузеф Мускат беше притиснат от членове на партията му и от вицепремиера да освободи тези от обкръжението си, свързвани с обвиненията на Галиция в корупция.Мускат получи подкрепата на партията си на вот в понеделник, но премиерът сега се бори за политическото си оцеляване.", "date": "2019.11.27", "title": "Още една оставка в кабинета на Малта във връзка с убийството на Дафне Галиция"}
{"url": "https://news.bg/crime/vas-razreshi-stroezha-na-novata-detska-bolnitsa.html", "text": "Тричленен състав на ВАС отхвърли  и остави в сила решението на Комисията за защита на конкуренцията, с което е потвърдено решението на министъра на здравеопазването за възлагане на обществена поръчка за строеж на Национална многопрофилна детска болница.Решението на ВАС е окончателно.Тричленният състав смята, че решението на КЗК е правилно и при постановяването му не са допуснати нарушения, които да водят до неговата отмяна.В утвърдената от възложителя документация за участие се съдържат минимално необходимите данни за изготвяне от потенциалните участници на концепция за изпълнение на дейностите по предмета на поръчката.В тази концепция, участниците следва да опишат и обосноват своето (включително и времеви график) предмет на проектирането, като изложат организационната структура и управление на човешкия ресурс, начина на изпълнение на поставената задача.На етап участие в процедурата се изисква доказване на необходимия екип, който да има компетентност и опит за изпълнение на дейностите по предмета на поръчката.Върховните съдии не приемат твърденията и аргументите на КАБ, че липсата на разделяне на поръчката на обособени позиции- обособена позиция за проектирането и обособена позиция за строителството, ограничава конкуренцията и не допуска до самостоятелно участие в процедурата проектантите.Разделянето на поръчката на обособени позиции е въпрос на целесъобразност и не подлежи на съдебен контрол.През февруари тази година възложителят е извършил обследване на конструкцията, като заключението е, че строежът може да бъде довършен, след извършване на строително-възстановителни дейности.Припомняме, идеята за строежа на Национална детска болница датира поне от 30 години, но до този момент не се е пристъпвало към по-сериозни стъпки за осъществяването й. Първоначално намерение да се помести детската болница беше за сградата на болница \"Лозенец\" (т.нар. правителствена болница), но след това тя беше дадена и  с цел подпомагане на . Така правителството и МЗ минаха към вариант строеж в комплекса на Александровска болница.Министър Ананиев уверяваше тогава и че директор на Националната кардиологична боница На 3 юни стана ясно, че здравният министър Кирил  През август в поръчката за детската болница. На 18 октомври камарата на архитектите настоя обществената поръчка за новата педиатрична болница да бъде спряна. Те обявиха, че След това пък Камарата на строителите у нас . ", "date": "2019.11.27", "title": "ВАС разреши строежа на новата детска болница"}
{"url": "https://news.bg/world/korbin-izoblichi-london-che-vodi-tayni-pregovori-sas-sasht-za-prodazhba-na-zdraveopazvaneto.html", "text": "Лейбъристката партия се сдоби с официални документи, които показват, че САЩ настояват Националната здравна служба на Великобритания да бъде включена на преговорите за търговско споразумение след Брекзит.Това заяви лидерът на лейбъристите Джереми Корбин, цитиран от \"Гардиън\".Корбин подчерта, че документите доказват, че премиерът на Великобритания Борис Джонсън лъже, тъй като твърди, че здравната служба няма да бъде част от търговските преговори.На пресконференция в Лондон той отбеляза, че сега притежават доказателства, че здравната служба ще бъде за продан при управлението на Джонсън.\"Той се опитва да прикрие таен дневен ред и днес беше изобличен\", обяви Корбин. По думите му документите от 451 страници покриват шест кръга преговори от юли 2017 г. до \"преди няколко месеца\". Той допълни, че срещите са се провеждали във Вашингтон и Лондон.\"Ние говорим тук за тайни преговори за споразумение с Доналд Тръмп след Брекзит\", подчерта Джереми Корбин.По отношение на цените на лекарствата и здравните услуги, Корбин отбеляза, че двете страни вече са завършили преговорите за пациентите. Колкото повече пациенти, толкова по-скъпи лекарства. В резултат на това ще бъде поставен под риск животът на човек, предупреди той.Корбин даде за пример лекарството Humira, използвано за лечението на болест на Крон и ревматоиден артрит.В нашата Национална здравна служба струва 1409 британски лири. В САЩ същото лекарство е на цена 8115 лири. Виждате ли разликата - 1409 лири в нашата Национална здравна служба и 8115 лири в САЩ, изтъкна той.Една от причините цените на лекарствата в САЩ да са средно с 250% повече от тези тук е сбърканият патентен режим, който е в полза на големите фармацевтични компании, продължи Корбин.Междувременно британският премиер Борис Джонсън отрече, че консерваторите са обсъждали продажбата на здравеопазването на САЩ. Според него обвиненията на лейбъристите са \"пълни глупости\". Той обеща да не се водят преговори за Националната здравна служба.", "date": "2019.11.27", "title": "Корбин изобличи Лондон, че води тайни преговори със САЩ за продажба на здравеопазването"}
{"url": "https://news.bg/int-politics/premierat-na-irak-preduprezhdava-za-golyama-konspiratsiya-sreshtu-zakonnata-vlast.html", "text": "Премиерът на Ирак Адил Абдул Махди обяви, че в страната има голяма конспирация срещу законната власт, съобщава \"Ал Сумария\".Той допълва, че има злощастни инциденти по време на демонстрациите и Комисията по установяване на факти публикува доклад по този въпрос. Част от насилието е извършвано от анонимни и маскирани лица, обяснява Махди.Премиерът коментира, че правителството е в състояние на отбрана и въпреки конспирациите и сериозния натиск, правителството продължава да поема отговорност за защита на гражданите.Иракските власти обявиха и освобождаването на 2500 души, арестувани по време на последните демонстрации, добави Махди пред парламента. Той също обяви, че иракското правителство е започнало да формира и обучава иракски сили за сигурност за поддържане на реда.Иракски представители по-рано заявиха, че трима протестиращи са убити и 35 ранени от силите за сигурност в Южен Ирак на фона на продължаващото насилие. Антиправителствените протестиращи блокираха пътища, свързващи Дивания и Наджаф, в южния район на Ирак.Служители на сигурността и болницата заявиха, че двама протестиращи са убити предишната нощ. Тогава силите за сигурност са стреляли, за да разпръснат тълпи в Кербала.Междувременно училищата са временно затворени за два дни от съображения за сигурност в иракската провинция Мутана, съобщава губернаторът на Мутана Мохамед Али ал Хасани.Протестиращи пречат на трафика и пътищата от Кербала до столицата Багдад.\"Ние се опитваме в парламента и правителството, да коригираме много политически грешки. Ние приемаме критиката, всяко правителство допуска грешки\", обяснява премиерът Махди.Най-малко 350 души са убити и хиляди са ранени от началото на протестите в Ирак.", "date": "2019.11.27", "title": "Премиерът на Ирак предупреждава за голяма конспирация срещу законната власт"}
{"url": "https://news.bg/politics/na-20-godishna-kontsesiya-ms-otdava-tri-burgaski-plazha.html", "text": "С решение на Министерския съвет се откриват три процедури за възлагане на концесия за морските плажове \"Крайморие\" в община Бургас, \"Приморско-юг\" в община Приморско и \"Лозенец\" в община Царево. Предлага се , уточниха от МС.Целта е да бъдат обезопасени плажовете и да се предоставят услуги от обществен интерес за срока на концесиите. Процедурите се провеждат по реда на . Размерът на минималното годишно концесионно възнаграждение за морски плаж \"Крайморие\" е , за плаж \"Приморско-юг\" - .Размерът е определен съгласно приетата от - обект на концесия, по реда на чл. 8, ал. 2 и 3 от Закона за устройството на Черноморското крайбрежие. - осигуряване на водното спасяване, обезпечаване на прилежащата акватория, здравното и медицинското обслужване и санитарно-хигиенното поддържане на морския плаж и предоставяне на услуги от обществен интерес.", "date": "2019.11.27", "title": "На 20-годишна концесия МС отдава три бургаски плажа "}
{"url": "https://news.bg/politics/kabinetat-dade-dopalnitelni-3-1-mln-lv-na-tsik-za-byuletinite-na-mestnite-izbori.html", "text": "Правителството предостави допълнителни 3,1 млн. лева на ЦИК за отпечатване на бюлетините за местните избори.С промените в план-сметката се осигуряват допълнителни разходи по бюджета на Централната избирателна комисия за отпечатване на бюлетините за местните избори в размер на 3,1 млн. лв., каквато е нужната сума за изпълнение на сключения договор с \"Печатница на БНБ\" АД след проведената процедура за възлагане.Средствата ще се осигурят чрез преструктуриране на разходите/трансферите по централния бюджет за 2019 г.", "date": "2019.11.27", "title": "Кабинетът даде допълнителни 3,1 млн. лв. на ЦИК за бюлетините на местните избори"}
{"url": "https://news.bg/health/pediatrichnata-bolnitsa-v-sofiya-nyama-da-priema-po-speshnost.html", "text": "От днес спешният прием на деца, при които е необходимо интензивно лечение и дихателна реанимация, вече ще се осъществява само от три болници в София - това са лечебните заведения УМБАЛСМ \"Н. И. Пирогов\", Национална кардиологична болница и УМБАЛ \"Александровска\", съобщават от Министерство на здравеопазването.Това няма да се случва в т.нар. педиатрия \"Проф. д-р Иван Митев\".Директорите на трите болници са декларирали готовност лечебните заведения да поемат детската спешност на територията на София.За решението е информиран и Центърът за спешна медицинска помощ - София, като транспортът на деца ще се осъществява до лечебните заведения със структури по педиатрия и с необходимото ниво на компетентност, което да гарантира оказването на качествена и навременна медицинска помощ на пациентите.Съобщението на министерството идва след като вчера е получено писмо от директора на Столичната регионална здравна инспекция, с което д-р Данчо Пенчев уведомява министерството, че поради кадрови проблеми СБАЛДБ \"Проф. д-р Иван Митев\" преустановява приема на деца, нуждаещи се от интензивно лечение и дихателна реанимация.От днес до 5 януари Педиатрията няма да приема деца, които се нуждаят от интензивно лечение и дихателна реанимация, съобщи на извънреден брифинг здравният министър Кирил Ананиев, цитиран от БНТ.По думите му това се налага заради недостиг на лекари, за които Министерството на здравеопазването разбрало този уикенд. Кадровата криза се обострила след смъртния случай с 3-годишното дете, уточни министърът.Започва проверка в Педиатрията, за да се разбере точно от какви кадри и апаратурата има нужда болницата. Всички останали отделения ще работят без промяна в приема.Ананиев увери родителите, че децата им ще бъдат в сигурни ръце и могат да бъдат спокойни. Лично е разговарял с директорите на трите болници и има тяхното уверение, че разполагат с необходимия кадрови ресурс, техника и апаратура, за да поемат детската спешност на територията на София.Той подчерта, че и трите болници имат спешни отделения.Припомняме, че в момента  са педиатричната болница и \"Пирогов\", след като започна проверка по случая с починалото 3-годишно дете преди десетина дни. Отстранен от длъжност е и директорът на болница \"Лозенец\" по същия случай.Въпреки че експерти заявиха, че детето е починало от , проверка за  започна.През пролетта на тази година медицинският персона на СБАЛДБ \"Проф. д-р Иван Митев\" организира протести с искания за увеличаване на парите за детско здравеопазване и предоставяне на статут на национална болница. Тогава освен спешна финансова помощ, на тях им беше обещано, че ще преминат към структурата на новата Национална детска болница.Днес по-рано стана ясно, , който е отхвърлил  срещу решението на  КЗК, с което се потвърждава възлагането на обществената поръчка за строеж на Национална многопрофилна детска болница.", "date": "2019.11.27", "title": "Педиатричната болница в София няма да приема по спешност"}
{"url": "https://news.bg/int-politics/turtsiya-nyamalo-da-se-navede-pod-natiska-na-sasht-za-s-400.html", "text": "Турция ще продължи да преговаря с Вашингтон, но няма да се наведе под натиска на САЩ във връзка с използването на руските противоракетни системи С-400, които били жизненоважни за турските отбранителни способности. Това обяви министърът на външните работи на Турция Мевлют Чавушоглу, цитиран от \"Дейли Сабах\".\"Предложихме на САЩ да се създаде работна група, ръководена от НАТО, но САЩ отхвърлиха предложението ни\", изтъкна Чавушоглу.Вчера американският му колега Майк Помпео определи като \"притеснителни\" тестовете на С-400 от страна на Турция.САЩ многократно възразяваха срещу закупуването на С-400 от Анкара, изтъквайки, че руската оръжейна система е несъвместима със стандартите за сигурност на НАТО. Анкара настоява, че системите С-400 няма да представляват заплаха за алианса и се противопостави на натиска на САЩ да отмени покупката им.\"Имаме различни мнения, но можем да продължим да разговаряме\", отбеляза турският първи дипломат.Турската медия отбелязва, че решението на Анкара да закупи системите С-400 е била необходима стъпка, след като продължителните преговори за закупуване на противовъздушна система от Вашингтон се разпаднаха.Доставките на С-400 от Русия на Турция започнаха в средата на юли. Очаква се системите да започнат да функционират с пълния си капацитет до април 2020 г.", "date": "2019.11.27", "title": "Турция нямало да се наведе под натиска на САЩ за С-400"}
{"url": "https://news.bg/world/astronavtite-na-mks-ostanaha-bez-toaletni-izpolzvaha-pampersi.html", "text": "Нито една от тоалетните на Международната космическа станция (МКС) не работи. Астронавтите трябва да използват \"пелени\", съобщават руски медии, позовавайки се на НАСА.На станцията има две тоалетни. И двете са руско производство. Едната е на американския модул, а другата е на руския.Има тоалетни и на корабите \"Союз\", скачени за станцията, но те се използват, когато корабът е в режим полет и много рядко, когато е на док.Според командира на МКС Лука Пармитано тоалетната на американския модул постоянно сигнализира, че не работи, а на руския модул е пълна до максимум.По-късно инженер от Космическия център \"Хюстън\" съобщи на Пармитано, че тоалетната в американския модул работи отново.Една тоалетна струва 19 000 долара.", "date": "2019.11.27", "title": "Астронавтите на МКС останаха без тоалетни, използваха памперси"}
{"url": "https://news.bg/crime/sadat-potvardi-izbora-na-obshtinskite-savetnitsi-v-sofiya.html", "text": "Административният съд потвърди решението на ОИК в Столична община за определяне на резултатите от гласуването за общински съветници. Дело е образувано заради постъпили четири броя жалби на политически партии и коалиции срещу решението в цялост.Решението подлежи на обжалване пред Върховен административен съд. Припомняме, че от щаба на кандидата за кмет на София Мая Манолова обявиха, че ще . Няколко дни по-късно те . От БСП заявиха, че  да внасят иск за касиране на резултатите, тъй като Мая Манолова бе независим кандидат, подкрепен от БСП.При преброени  за кмет на София Йорданка Фандъкова печели 209 542 гласа или 49.98% от вота, а Мая Манолова - 189 176 гласа или 45.13%.", "date": "2019.11.27", "title": "Съдът потвърди избора на общинските съветници в София"}
{"url": "https://news.bg/int-politics/apple-pokazva-okupiraniya-krim-kato-chast-ot-rusiya-za-ruskite-potrebiteli.html", "text": "От американската технологична компания Apple са започнали да показват анексирания от Русия полуостров Крим от Украйна през 2014 година като руска територия в техните приложения за карти и времето, но само за потребители в рамките на Русия, съобщава \"Ройтерс\".Русия и Украйна са много чувствителни към начина, по който световните компании идентифицират Крим, след като руски войски окупираха територията и Москва я анексира след референдум, за който Киев и неговите западни съюзници твърдят, че е незаконен.Репортери на \"Ройтерс\" в Русия, които са въвели името на столицата на Крим Симферопол в приложенията за карти и времето на Apple (производител на iPhone), са го видели показан като \"Симферопол, Крим, Русия\". Журналисти в други страни са видели града да е показан просто като \"Симферопол\", без да се уточнява към коя държава принадлежи.Както в украинската столица Киев, така и в самия Крим потребителите, с които \"Ройтерс\" са се свързали, са видели местоположения в Крим, без да е идентифицирана страната.ЕС и САЩ не признават Крим за руски и наложиха санкции срещу Русия, включително срещу лица, които обвиняват в нарушаване на териториалната цялост на Украйна.Държавната дума (долната камара на парламента на Русия) съобщи на сайта си, че ръководителят на комисията по сигурност и борба с корупцията Василий Пискарьов е провел среща с представител на Apple.Според съобщението Пискарьов е казал: \"Apple изпълни своите задължения и приведе програмите на своите устройства в съответствие с изискванията на руското законодателство.\"", "date": "2019.11.27", "title": "Apple показва окупирания Крим като част от Русия - за руските потребители"}
{"url": "https://news.bg/int-politics/siviyat-kardinal-na-brekzit-koy-e-dominik-kamings.html", "text": "Брекзит на всяка цена - тази цел преследваше Борис Джонсън още от деня, в който смени Тереза Мей на премиерския пост. Джонсън иска да изведе Великобритания от Европейския съюз - каквато и да е цената за това. Затова се бори с всички възможни средства - дори с такива, които доскоро не бяха смятани за израз на изискан политически стил.Джонсън фиксира датата за Брекзит на 31 октомври, заявявайки, че страната ще излезе от Общността дори и да няма сделка с ЕС. Той изключи над 20 членове от фракцията на торите, защото те отказваха да подкрепят твърдия му курс за Брекзит. И изпрати парламента в принудителна ваканция, тъй като депутатите не му осигуряваха мнозинството, което му беше нужно.Безскрупулен кукловод?Според много наблюдатели, \"сивият кардинал\" на тази стратегия е Доминик Къмингс, близък съветник на Джонсън. Критиците му го смятат за безскрупулен кукловод, почитателите - за гениален тактик. Джонсън избра 47-годишния Доминик Къмингс за свой стратегически съветник, след като пое премиерския пост през юли. Сътрудници от \"Даунинг Стрийт\" твърдят, че Къмингс е наложил властта си \"с терор\". Той освободи четири съветнички на премиера. Една от тях дори беше изведена с полиция от \"Даунинг стрийт\".Къмингс е роден през 1971 в Дърам, Северна Англия. Следвал е история в Оксфорд. Негов близък от годините в университета го описва като \"много по-умен от министър-председателя\". След края на следването си, Къмингс прекарва три години в Русия. Говори се, че е участвал в основаването на авиокомпания, която обаче така и не вижда бял свят. Завърнал се обратно във Великобритания той има повече успех: Участва в лобистка група срещу еврото и срещу присъединяването на страната към Еврозоната.\"Да си върнем контрола\"По време на кампанията за напускане на ЕС Къмингс се наложи като истински идеолог на Брекзита. Той създаде слогана \"Да си върнем контрола\", с който на британците се внушаваше, че трябва да имат правото сами да решават вътрешните си въпроси. В името на тази кампания Къмингс съвсем съзнателно разпространяваше напълно фалшиви информации.Най-известният пример: автобус, облепен с надписа, че Великобритания плаща всяка седмица по 350 милиона паунда (410 милиона евро) на Брюксел. Пари, които можели да се вложат много по-смислено в британското здравеопазване. Това твърдение, също както и редица други от времето на кампанията, се оказа пълна лъжа.\"Ясната цел на Къмингс е да печели политическите игри\", казва Тим Шипман, политически редактор на \"Сънди Таймс\", който често е интервюирал съветника на премиера . Журналистът казва, че Къмингс е силно поляризираща фигура: \"Хората или го обичат, или го мразят\".Къмингс не крие презрението си към политиците и държавните служители и ги обвинява в нарцисизъм. Той не храни топли чувства и към парламентарната демокрация, това показва възхищението му пред авторитарни режими - като този в Китай - заради \"ефективното вземане на решения\".Излизането на Великобритания от Европейския съюз, според Къмингс, е ново начало, необходимо, за да промени из основи системата. То щяло да превърне Великобритания в по-ефективна и по-динамична страна. За целта бяха обявени и предсрочните избори на 12 декември, които Джонсън свика със стратегическата помощ на Къмингс. Идеята беше, че ако в бъдещия парламент има консервативно мнозинство, то ще може да гласува излизането на страната от ЕС.По време на предизборната кампания Къмингс, който е безпартиен, смята да остане встрани. Той предаде щафетата на Айзек Левидо - малко познат 35-годишен австралиец, който е помогнал за успеха на Либералната партия в родната си страна.Коригиране на консервативния курсЛевидо се смята за пълна противоположност на Къмингс: мек в обноските си, предпазлив, екипно ориентиран. С негова помощ консерваторите ще се опитат да приобщават нови избиратели, вместо да ги отблъскват. Целта е да се достигне до максимално широк кръг от консервативно настроени избиратели, така че торите да имат мнозинство в бъдещия парламент.Такава е официалната версия на \"Даунинг стрийт\". Въпреки това Къмингс вече е повлиял на кампанията: Неговата стратегия \"People versus parliament\", с други думи - хората срещу парламента, който досега предотвратяваше Брекзита, се използва от Джонсън във всичките му публични прояви.Дори и в сянка, Къмингс ще продължава да дърпа конците като най-близък съветник на министър-председателя. Според наблюдатели, той очаква момента, в който Джонсън ще спечели изборите, за да доведе Брекзита до успешен край. Тогава Доминик Къмингс ще влезе в историята като архитект на Брекзита.", "date": "2019.11.27", "title": "Сивият кардинал на Брекзит - кой е Доминик Къмингс?"}
{"url": "https://news.bg/disasters/pod-razvalinite-ot-zemetresenieto-v-albaniya-ima-oshte-hora.html", "text": "Два дни след  в Албания земята продължава да се люлее. Жителите на един от най-тежко засегнатите градове - Тумане, и през тази нощ няма да спят, предаде БНТ. продължава да расте. Според различни източници загиналите са между 26 и 29 души, около 650 са ранени. Под развалините все още има затрупани хора, до които спасителите се опитват да стигнат.Премиерът Еди Рама предупреди сънародниците си, че данните за жертвите не са окончателни и, че броят на загиналите вероятно ще се увеличи. На извънредно заседание на правителството беше обявено извънредно положение в Дуръс и Тирана.Тази сутрин в Дуръс гръцки спасители успяха да извадят жив 19-годишен младеж от руините на двуетажен хотел. Това бе мигът, който просълзи албанците и върна надежда им, макар и за кратко. С настъпването на вечерта, обаче, надеждите започнаха да отстъпват пред скръбта и отчаянието. А за спасителите започна зловещата надпревара с времето.В лагера, който армията изгради в Тумане, почти няма места. Тази вечер тежка строителна техника започна да заравнява терена в непосредствена близост до този лагер и се очаква още в ранните утрешни часове там да изникнат нови палатки за десетките жители, останали без подслон.Започна да вали, а температурите падат, но спасителната операция продължава.Тази вечер в града дойде и премиерът Еди Рама, за да се запознае на място със спасителните операции. Шестима местни жители, които все още не са открити, според термовизионните камери на гръцките спасители се намират под една от разрушените сгради. Еди Рама се срещна и със семейства на загинали, като обеща цялата подкрепа на държавата.", "date": "2019.11.27", "title": "Под развалините от земетресението в Албания има още хора"}
{"url": "https://news.bg/bulgaria/pernik-poiska-200-000-l-mineralna-voda-ot-darzhavniya-rezerv.html", "text": "Във връзка с обявения на 18 ноември воден режим в град Перник местните власти водят разговори с агенция \"Държавен резерв и военновременни запаси\" за отпускане на 20 000 десетлитрови бутилки минерална вода, предаде БНР.Водата ще бъде предоставена на детски градини, училища, болници, учреждения и жители на общината.Отправен е призив към жителите на Перник и на населените места с воден режим да пестят водата.Въпреки водната криза на горещия телефон продължават да се получават сигнали за граждани, които мият личните си автомобили пред домовете си с питейна вода, съобщиха от общинския пресцентър.Вчера стана ясно, че се търсят и подпочвени води, които да бъдат отведени до язовир \"Студена\".Припомняме, на 7 ноември беше Преди това новоизбраният кмет Станислав Владимиров заяви, че .На 14 ноември Владимиров каза, че \" в града са налице още от началото на годината.Същевременно новият кмет Станислав Владимиров върна за От 18 ноември 2019 г. започна  в Перник и Батановци, както и в селата Голямо Бучино, Люлин, Дивотино, Мещица, Витановци, Ярджиловци, Богданов дол, Черна гора и Лесковец. Водният режима около 60 000 души.Същия ден - 18 ноември, кметът Станислав . Очакванията му са прокуратурата да влезе във ВиК и да прегледа всички действия. Според него  ще изчерпи и малкото останало количество от безценния ресурс.На 20 ноември  Малко по-късно беше След това стана ясно, че язовир \"Долна Диканя\" не може да се използва за Перник, защотоНа 23 ноември бившият екоминистър Евдокия Манева заяви пред bTV, че е необходима , тъй като не са взети мерки навреме за справяне с водната криза.", "date": "2019.11.27", "title": "Перник поиска 200 000 л минерална вода от държавния резерв"}
{"url": "https://news.bg/bulgaria/shefat-na-mitnitsite-obsadi-trafika-na-kamioni-prez-kapitan-andreevo-s-turski-zam-ministar.html", "text": "Митническите и граничните власти на българо-турската граница в пунктовете \"Капитан Андреево\" и \"Капъкуле\" работят с пълен капацитет и увеличаване на броя обработени автомобили не може да има без това да се отрази негативно на нивото на контрол. Влошаване на качеството на граничния контрол обаче би било неприемливо и за българската, и за турската страна.Такава констатация направиха директорът на агенция \"Митници\" Георги Костов и турският заместник-министър на търговията Ръза Туна Турагай, които се срещнаха тази вечер на \"Капъкуле\". Двамата обсъдиха интензивния трафик от товарни автомобили на българо-турската граница при \"Капитан Андреево\".Бе постигнато съгласие, че комуникацията между българските и турските власти трябва да продължи като се търсят варианти за транспортни алтернативи, които да бъдат използвани за осъществяване на доставките на стоки.В резултат на вече предприетите мерки от двете страни през последните години броят на обработените товарни автомобили, преминаващи през пункта \"Капитан Андреево\", непрекъснато се увеличава, а за последните 5 години е нараснал двойно. През октомври и ноември са обработени рекорден брой камиони.Засиленият трафик през \"Капитан Андреево\" от една страна е свързан с ремонта на пункта \"Хамзабейли\", който е от турската страна на границата при \"Лесово\", от друга страна - на икономическата конюнктура, която предполага активен стокооборот между Турция и Европейския съюз.След срещата Ръза Туна Турагай и Георги Костов дадоха съвместно изявление пред турски медии и отново подчертаха доброто сътрудничество между администрациите от двете страни и границата, като се ангажираха да работят съвместно за по-активна комуникация с превозвачите у нас и в Турция.", "date": "2019.11.27", "title": "Шефът на митниците обсъди трафика на камиони през Капитан Андреево с турски зам.-министър"}
