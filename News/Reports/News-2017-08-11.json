{"url": "https://news.bg/world/keniya-ima-nov-star-prezident.html", "text": "Националната избирателна комисия на Кения обяви действащия държавен глава Ухуру Кениата за победител на президентските избори, предаде Ройтерс.Според окончателните резултати от вота Кениата е получил 54,27% на проведените на 8 август избори.Гласуването се определя като стратегическо за развитието на Африка.", "date": "2017.08.11", "title": "Кения има нов стар президент"}
{"url": "https://news.bg/int-politics/tramp-izmestva-vnimanieto-ot-problemite-v-sasht-obyasnyava-nash-prepodavatel-v-yaponiya.html", "text": "Суматохата около Северна Корея е доста измислена. Това коментира пред БНР проф. Любомир Топалов, преподавател по политически науки в японския университет \"Мейджи\" по повод острия тон и размяната на заплахи между Пхенян и Вашингтон.В последните дни изразите на Доналд Тръмп и на Ким Чен Ун се ожесточиха и отново се заговори за опасност от ядрен конфликт.Проф. Топалов смята, че Доналд Тръмп, който заяви, че ще отговори с \"огън и ярост\" на заплаха към САЩ, се опитва да отмести вниманието от политическите проблеми, които има в своята страна, докато в Северна Корея тази размяна на реплики ще консолидира обществото зад Ким Чен-ун.Със сигурност трябва да бъдем малко притеснени, защото ядрените оръжия не са шега и по тази причина. И двамата (лидери) са доста рационални в начина, по който реагират. Доналд Тръмп се опитва да отмести фокуса на внимание от неговите връзки с Русия върху върху нещо различно - то не бяха \"Обамакеър\", здравната осигурителна система на Америка, сега виждате - Северна Корея и така нататък.Ким Чен-ун се опитва да закрепи своя режим, защото това е един диктаторски режим, който се крепи на един мит, започнат от дядо му, и на параноята, която е ежедневно развивана и поддържана в Северна Корея.Всички информации, изследвания, които идват от Северна Корея, показват, че децата там от най-ранна възраст в училище са обучавани в тази параноя - че всеки момент американската империалистична машина ще ги завладее и те трябва да бъдат готови.Въпросът, който трябва да си зададем отново, за да можем да приложим някаква по-сериозна и трезва оценка, е: \"До каква степен Северна Корея представлява опасност и колко е тази опасност, за да може да се говори за превантивен удар от страна на Америка\".Това, което ние виждаме, е едно доста смешно противопоставяне от двете страни. Северна Корея показва по телевизията си как ще атакува Гуам, където се намират американски военни бази в центъра на Тихия океан. Американското Министерство на отбраната изпуска информация - уж случайно, за това къде ще бъдат първите 20 точки на ответен удар от страна на Америка, заяви проф. Топалов.Ако те наистина възнамеряват да водят някаква реална война, никой няма да допуска изтичането на такава секретна информация, защото това всъщност е против всеки възможен принцип на воденето на война.Ядрените оръжия са всъщност защитно средство. Хубаво е да ги имаш, а не да ги използваш, допълни проф. Любомир Топалов.", "date": "2017.08.11", "title": "Тръмп измества вниманието от проблемите в САЩ, обяснява наш преподавател в Япония"}
{"url": "https://news.bg/world/kamion-za-otpadatsi-pregazi-petima-dushi-v-kola-do-shtutgart.html", "text": "Камион за боклук се стовари върху кола в южна Германия, убивайки пет души, съобщиха местните медии, цитирани от Ройтерс.Полицията в Баден-Вюртемберг заявява, че инцидента е станал в град Наголд, на около 30 километра югозападно от Щутгарт.Полицията не е направила коментар към момента и не може да се предоставят повече подробности по случая.", "date": "2017.08.11", "title": "Камион за отпадъци прегази петима души в кола до Щутгарт"}
{"url": "https://news.bg/crime/sadat-namali-napolovina-garantsiyata-na-zhivko-martinov.html", "text": "Софийски градски съд намали паричната гаранция на  от 45 000 на 20 000 лв. Това стана ясно от прессъобщение от съда. Като мотив магистратите са посочили имотното състояние на Мартинов.Припомняме ви, че Мартинов се сбогува с депутатското място след скандала \"Суджук гейт\".В края на миналия месец бившият народен представител  - за принуда над прокурор и полицаи, закана за убийство и за изнудване на бизнесмен.Адвокатите на Мартинов са депозирали жалба, в която се сочи, че така определения размер на паричната гаранция не е бил съобразен с имуществото на лицето и са поискали тя да бъде намалена.Магистратите са решили, че мярката за неотклонение е взета правилно, но нейният размер е бил завишен. Съдията се е мотивирал с това, че по досъдебното производство са приложени единствено доказателства за имотното състояние на обвиняемия, но не и за цялото му имуществено положение.Определението не подлежи на обжалване и протест.", "date": "2017.08.11", "title": "Съдът намали наполовина гаранцията на Живко Мартинов"}
{"url": "https://news.bg/world/spasiha-datski-izobretatel-sled-kato-podvodnitsata-mu-potana.html", "text": "Датски изобретател беше спасен в морска операция, след като неговата подводница (една от най-големите частни подводници в света), потъна в залива Коге, южно от Копенхаген., съобщава Ройтерс.\"Питър Мадсън бе изваден от водата и безопасно отведен до брега, неговата 17-метрова подводница след това потъна\", коментира говорител на датската отбрана.Друг човек, шведска журналиста, е била на борда на подводницата по-рано, но Мадсън я е оставил в Копенхаген, в четвъртък вечер.\"Той ни каза, че е единственият на борда ... и ние прекратихме търсенето\", допълва говорителят.", "date": "2017.08.11", "title": "Спасиха датски изобретател, след като подводницата му потъна"}
{"url": "https://news.bg/crime/simeonov-dade-burgaski-magistrat-na-inspektora-na-vss.html", "text": "Сигнал срещу ръководителя на  е подаден от вицепремиера Валери Симеонов.Сигналът е подаден до Инспектората към Висшия съдебен съвет, съобщават от пресцентъра на МС.Предмет на проверката трябва да бъде почтеността на съдията, както и това да се установи дали е оказвал натиск, пряко или косвено, върху други магистрати - членове на състави на Административния съд - Бургас, по отношение на произнасяне, свързано с отмяна на предварителното изпълнение и отмяна на актове на ТД на Национална агенция за приходите - Бургас, за незаконна дейност в редица заведения и дискотеки по българското Черноморие.Сигналът съдържа и искане също така да се установи дали са налице действия, които накърняват престижа на съдебната власт, както и дали с действията си, председателят на Административен съд - Бургас компрометира честта на съдията и професията в обществото.Според заместник министър-председателя е недопустимо членове на съдебната власт да саботират действията на органи на изпълнителната власт срещу нарушители на законите на Република България.Сигналът е следствие от възмущението на Валери Симеонов, изказано вчера в личния му профил в социалната мрежа, че са отменени всичките 79 акта на НАП за затваряне на заведения в Бургаско.Припомняме, съдия Панайот Генков стана известен  преди шест години, когато заедно с други председатели на отделения беше освободен от ВАС.Скандалът с евтините парцели по морето коства постовете на председателя на Софийския апелативен съд  и младшия съдия от Благоевград   и на една маса със скандално известния брат Галев - единият от Братята Галеви - Ангел Христов.", "date": "2017.08.11", "title": "Симеонов даде бургаски магистрат на Инспектора на ВСС"}
{"url": "https://news.bg/world/36-zaginali-i-nad-100-raneni-pri-sblasak-na-dva-vlaka-kray-aleksandriya.html", "text": "36 души загинаха и над 100 са ранени при сблъсък на влакове до Александрия, съобщава здравното министерство на Египет, цитирано от Ahram Online.Окончателният брой на жертвите все още не е определен. Единият от влаковете пътувал от Кайро, а другият от Порт Саид, сбълскали са се челно. Египетският главен прокурор Набил Садик нареди незабавно разследване на сблъсъка.През 2012 г. сблъсъкът между влак и училищен автобус на железопътен прелез в град Манфалт в Горен Египет уби 51 души, предимно деца.Ръководителят на службите за спешна медицинска помощ в западния сектор на града, д-р Мохамед Абу Хомс, заяви, че сблъсъкът се е случил в западното предградие на Коршид.Няма информация за причините за сблъсъка.", "date": "2017.08.11", "title": "36 загинали и над 100 ранени при сблъсък на два влака край Александрия"}
{"url": "https://news.bg/regions/katastrofa-blokira-stolichnoto-tsarigradsko-shose.html", "text": "Затруднено е движението по столичния бул. Цариградско шосе\" в посока към центъра, съобщават от МВР.Причината е пътен инцидент.Катастрофата е станала в района на \"Плиска\" към 16.50 часа. Сблъсъкът е бил между таксиметров автомобил и \"Рено Клио\".По първоначални данни трима души са откарани към болница за прегледи и оказване на медицинска помощ.Според данните към момента, движението е затруднено, тъй като в лявата и средната лента се извършва оглед.Предстои отстраняване на пострадалите автомобили и изясняване на обстоятелствата, довели до инцидента.", "date": "2017.08.11", "title": "Катастрофа блокира столичното \"Цариградско шосе\""}
{"url": "https://news.bg/health/transportiraha-s-helikopter-postradala-v-pirin-frantsuzoyka.html", "text": "Френска гражданска беше транспортирана с хеликоптер до Спешно отделение на УМБАЛ \"Св. Анна\" - София АД.Жената се е подхлъзнала и паднала при туристическа разходка в планината Пирин. Тя беше прегледана от екип специалисти (неврохирург, коремен хирург и ортопед) който установиха че има счупване на лява предмишница и травма в областта на главата, без пряко засягане на мозъка.Пациентката е стабилизирана, контактна и в ясно съзнание и няма пряка опасност с живота и.", "date": "2017.08.11", "title": "Транспортираха с хеликоптер пострадала в Пирин французойка"}
{"url": "https://news.bg/economics/bulgargaz-predlaga-gazat-da-poevtinee-s-6.html", "text": "Прогнозната цена на природния газ за ІV-то трим. на 2017 г. е 347.99 лв./хм3 (без пренос, акциз и ДДС) - намаление с 22.22 лв./хм3  или с 6.00 % в сравнение с прилаганата през ІІІ-то трим. на 2017 г. Това съобщава от \"Булгаргаз\" ЕАД.Цената е образувана в съответствие с чл. 17 на Наредба № 2 от 19.03.2013 г. за регулиране на цените на природния газ.Намалението се дължи на по-ниския курс на лева спрямо щатския долар.В съответствие с изискванията на Закона за енергетиката, \"Булгаргаз\" ЕАД в едномесечен срок преди подаване в КЕВР на заявлението за изменение на действащите цени за всяко тримесечие, следва да го оповести в средствата за масова информация.Окончателното предложение на \"Булгаргаз\" ЕАД за утвърждаване цената на природния газ за ІV-то трим. на 2017 г. ще бъде внесено в КЕВР на 08.09.2017 г.", "date": "2017.08.11", "title": "\"Булгаргаз\" предлага газът да поевтинее с 6%"}
{"url": "https://news.bg/crime/prokuraturata-reshava-do-sedmitsa-mozhe-ili-ne-da-dade-na-vas-kazusa-kaliakra.html", "text": "Главният прокурор Сотир Цацаров съобщи, че прокуратурата ще реши до края на другата седмица доколко има основание да протестира пред Върховния административен съд - ВАС заповедта на министъра на околната среда и водите по казуса \"Калиакра\", съобщава БТА.\"Изцяло или частично търсим и такова основание, особено в най-болезнените за хората от този край точки от заповедта, свързани със земеделие и риболов\", коментира Цацаров.Той добавя, че Върховната административна прокуратура е изискала от министъра на околната среда и водите цялата документация по създаването на границите на Натура 2000 - възлагането, предаването на готовия продукт от няколко неправителствени организации, както и приемането на продукта.\"Границите на Натура 2000 може би са малко спорни. Но това ще се установява от прокуратурата. Започвам да мисля все повече, че проблемът е свързан с Върховната касационна прокуратура, тоест бихме търсили престъпление, отколкото с Върховната административна прокуратура\", допълва Цацаров.Главният прокурор посочи, че без да има претенции да дава съвети на народните представители, според него трябва да се направи преглед на разпоредбите на Закона за биологичното разнообразие, на Закона за опазване на земеделските земи, както и на Закона за опазване на околната среда дали съответстват с европейските директиви.Главният прокурор коментира, че защитата на природата за доста неправителствени организации се оказва много доходна хранителна среда.\"Толкова години не е обърнато внимание на прокарани с лобистки поправки ветрогенератори и на изкупуваната от тях енергия, толкова години не е обърнато внимание на голф игрища. Сега се оказва, че съществуването на хората е пречка за съществуването на природата. Това е безумие и не може да продължава по този начин\", коментира Цацаров.", "date": "2017.08.11", "title": "Прокуратурата решава до седмица може или не, да даде на ВАС казуса \"Калиакра\""}
{"url": "https://news.bg/int-politics/vashington-i-phenyan-da-zapazyat-zdraviya-razum-ochakva-moskva.html", "text": "Москва разчита, че Вашингтон и Пхенян да запазят здравия разум. Това заяви външният министър на Русия Сергей Лавров на среща с участници на младежки образователен форум, съобщава ТАСС.\"За съжаление, риториката във Вашингтон и Пхенян започва да излиза от нивото на добрия тон. Ние все пак разчитаме, че здравият разум няма да бъде загубен\", каза Лавров.\"Вие знаете нашата позиция: ние не приемаме ядреното развитие на Северна Корея. Ние заедно с Китай имаме редица предложения, които целят да предотвратят задълбочаване на конфликт с много жертви\".Както напомни руският дипломат номер 1, страните, които имат ядрено оръжие, се делят на такива, които официално са признати за ядрени държави в рамките на Договора за неразпространение на ядреното оръжие.\"Тези пет страни, които се явяват едновременно и постоянни членове на Съвета за Безопасност на ООН (Русия, САЩ, Китай, Франция и Великобритания), са легитимни притежатели на ядрено оръжие, но при условие, че всички участници на договора са съгласни, че тези технологии не се разпространяват по света\", заяви Лавров.На същия младежки форум Сергей Лавров заяви, че Москва няма да допусне вмешателство на Вашингтон в изборите, които предстоят в Русия. След месец, на 10 септември, в Русия ще бъде вота. Половин година след това ще са изборите за президент на Русия.\"Не зная какви са плановете на американското посолство, но имаше много случаи, когато американските дипломати бяха забелязани в незаконна дейност. Нашите служби бяха длъжни да предприемат съответните мерки\", заяви Лавров.По думите му, в американското посолство работят много граждани от Русия. В съответствие с Виенската конвенция, наетият в Русия персонал за американското посолство може да изпълнява само техническа дейност (шофьори, машинописки, стенографки) и няма право да се занимава с \"дипломатическа дейност, която включва политически аспекти\".", "date": "2017.08.11", "title": "Вашингтон и Пхенян да запазят здравия разум, очаква Москва"}
{"url": "https://news.bg/int-politics/eskalatsiyata-na-ritorikata-ne-pomaga-na-sasht-i-kndr-ubedena-merkel.html", "text": "Резките изявления не помагат за регулиране на конфликта около КНДР. Пътят за излизане от кризата трябва да бъде очертан в Съвета за сигурност на ООН.Това заяви в петък германския канцлер Ангела Меркел, цитирана от ТАСС, на пресконференция за резултатите от преговорите с върховния комисар на ООН по делата на бежанците Филип Гранди и председателя на Международната организация по миграция Уйлям Лейси Свинг.\"Аз съм твърдо убедена, че ескалацията на риториката няма да помогне за регулиране на конфликта\", заяви тя. Също не виждам и военно решение.Меркел отбеляза, че за изход от сложната ситуация е необходима \"постоянна работа в Съвета за сигурност на ООН и най-вече тясно сътрудничество, преди всичко между САЩ и Китай\", а така също и с други страни от региона.Ситуацията на Корейския полуостров остава крайно напрегната на фона на активното развитие на ядрено-ракетната програма на Пхенян. През юли КНДР два пъти проведе изпитания на балистични ракети, което предизвика яростна реакция от страна на САЩ, Япония и Южна Корея.Вашингтон нееднократно отбеляза, че по отношение на северокорейските проблеми не изключва нито един вариант на действие, в това число и военното.", "date": "2017.08.11", "title": "Ескалацията на риториката не помага на САЩ И КНДР, убедена Меркел "}
{"url": "https://news.bg/crime/gasyat-pozhar-do-dve-sela-v-sofiyska-oblast.html", "text": "Огнеборците гасят пожар, възникнал в късния следобед между селата Росоман и Златуша, област София, съобщава МВР.Няма опасност за населените места и хората, няма данни за пострадалиСигналът за възникнал огън в землището между селата Росоман и Златуша е получен в късния следобед.По първоначални данни, огънят е низов, основно в сухи треви и храсти - около 200 дка. Засегнал е и около 40 дка горски насаждения. На място са изпратени три пожарни екипа, 30 души местно население и служители от Държавното горско стопанство.", "date": "2017.08.11", "title": "Гасят пожар до две села в Софийска област"}
{"url": "https://news.bg/crime/momichentse-na-okolo-godinka-e-otkrito-izostaveno-v-stolichniya-zapaden-park.html", "text": "Столичната полиция реагира на сигнал за открито малко дете в парк в София.Към 19 часа в столичната полиция е съобщено за намерено малко момиченце в Западен парк. На място веднага са изпратени патрули от Трето РУ-СДВР, екип на Бърза помощ. Медиците са прегледали детето, което е на видима възраст между 5 месеца и 1 годинка и е в добро общо състояние.Уведомени са социалните служби, екипът на Бърза помощ е откарал в столична педиатрия.", "date": "2017.08.11", "title": "Момиченце на около годинка е открито изоставено в столичния \"Западен парк\""}
{"url": "https://news.bg/world/sasht-i-severna-koreya-sa-ustanovili-diplomaticheski-kontakt.html", "text": "Зад фона на войнствена реторика САЩ и Северна Корея са поддържали редовни дипломатични контакти.Това разкрива АП. Агенцията уточнява, че през юни месец двете страни са преговаряли за освобождението на студента от американския университет. Все още не е известно дали други въпроси извън освобождаването на заключени в севернокорейски лагери западни граждани са били обсъждани.В момента не известно дали дипломатическите отношения между двете страни продължават в момента.Все пак е видим резултат от тези контакти в момента няма. Все пак проведените до момента разговори между двете страни са предпоставка за търсене на дипломатическо решение на проблема.Условието е Доналд Тръмп и Ким Чен-ун да изоставят войнствената реторика.", "date": "2017.08.11", "title": "САЩ и Северна Корея са установили дипломатически контакт"}
{"url": "https://news.bg/world/indiya-zasili-operativnata-gotovnost-na-armiyata-si-na-granitsata-s-kitay.html", "text": "Индийските военни са увеличили оперативната готовност по протежение на източната индийска граница с Китай, твърдят източници, тъй като нито една от страните не показва признаци за отстъпление от отдалечен хималайски регион в близост до спорната граница, съобщава Ройтерс.Индийски и китайски войски са въвлечени в седемседмична конфронтация на платото Доклам, искано както от Китай, така и от малкия съюзник на Индия, Бутан.Източниците, заявяват, че не са очаквали напрежението, включващо около 300 войници от всяка страна, разположени на няколко стотин метра едни от други, да се превърне в конфликт между две съседни ядрени сили, които проведоха кратка, но кървава война през 1962 година.Нивото на военна тревога е вдигнато като предпазна мярка, съобщават пред Ройтерс два източника от Ню Делхи и от източната провинция Сиким.Кризата започва през юни, когато е установено, че китайски строителен екип се опитва да разшири пътя в региона Доклам, който както Китай, така и Бутан претендират за свой.Индия, която има специални връзки с Бутан, изпрати войски, за да спре строителството и предизвика гняв в Пекин, който заяви, че Ню Делхи няма право да се намесва и поиска незабавно оттегляне на войските.Администрацията на премиера Нарендра Моди обаче заяви, че китайската активност в района близо до границите на Индия, е заплаха за сигурността на своя североизточния им регион.\"Армията е в състояние, което се нарича \"без война, без мир \", - коментира един от източниците пред Ройтерс. Съгласно заповедта, издадена за всички войници в източното командване преди седмица, войниците трябва да заемат позиции, които са предназначени за тях в случай на война.Всяка година индийските войски, разположени на границата, извършват такава \"оперативна готовност\", но обикновено през септември и октомври. Китай нееднократно е предупредил за ескалация, ако Индия не върне войските си. Китайският \"Глобъл Таймс\", коментира тази седмица, че ако Моди продължи настоящия курс на границата, Пекин ще трябва да предприеме \"контрамерки\". Китай също така недоволства от разширяващите се военни връзки на Индия със САЩ и Япония.", "date": "2017.08.11", "title": "Индия засили оперативната готовност на армията си на границата с Китай"}
{"url": "https://news.bg/regions/pozharnikari-montirat-datchitsi-za-dim-v-domove-na-pensioneri.html", "text": "Пожарникарите във Велико Търново монтират датчици за дим в домовете на самотноживеещи и трудноподвижни възрастни хора.Инициативата е подкрепена от Дарителското сдружение \"Св. Иван Рилски\" и кметството на село Балван.Кампанията цели да се повиши пожарната безопасност на домовете в село Балван. В рамките на инициативата ще бъдат осигурени и монтирани 12 датчика за дим, които са с автономно захранване.При запалване или задимяване в помещението устройствата издават силен звуков сигнал. Сигналът ще може да бъде чут от голямо разстояние - ако собствениците не са в дома си, сигналът да може да се чуе и от съседите им.Кампанията е продължение на стартиралата в края на миналата година инициатива на РДПБЗН в град Велико Търново за работа със самотноживеещи и трудноподвижни възрастни хора за повишаването на противопожарната им култура.Според статистиката за последните пет години при битови пожари са загинали 356 човека на възраст над 60 години. Други 504 са пострадали.Сред най-честите причини за инцидентите са неправилна употреба на електрически и отоплителни уреди и небрежност при боравене с открит огън.", "date": "2017.08.11", "title": "Пожарникари монтират датчици за дим в домове на пенсионери"}
{"url": "https://news.bg/world/v-izrael-pochina-nay-vazrastniyat-mazh-na-zemyata.html", "text": "В Израел е починал най-възрастният мъж на Земята, съобщава в. \"Аарец\".Той е роден на 15 септември 1903 г. в Тарнов, Полша. Когато е на 17 години, семейството му, което произвежда бонбони, се преселва в Лодз. Той остава в семейния бизнес до 1944 г., когато е изпратен в Аушвиц. Там загива съпругата му. В Хайфа се преселва през 1950 г. с втората си съпруга и сина им.При появата си на белия свят Кристал е най-малкият от 8 деца в семейството. Трима от неговите братя и сестри страдат от по-тежки заболявания в детството си. Майката на децата почива, когато Кристал е едва на 7 години.Избухва и Първата световна война. Руската войска взима бащата на децата, за да го принуди към военна служба.След като завършва училище, Кристал се мести от Тарнов в Лодз, където учи сладкарство. Сладкишите са неговата страст. Жени се, има две деца и открива собствена фабрика. Началото на Втората световна война обаче унищожава плановете му.Нацистите затварят в гето всички евреи, живеещи в Лодз - второто по големина гето в райха. Двете деца на мъжа умират там. Професията на евреина спасява неговия живот и живота на съпругата му. В гетото те отварят малка фабрика за сладки изделия. Сладкишите били толкова вкусни, че германците похапвали от тях. Поради тази причина те го пазели и му осигурявали нуждите продукти.През 1944 година бонбоните отново спасяват Кристал. Той и съпругата му са депортирани към Аушвиц. На жп рампата той я вижда за последен път, преди тя да почине. Кристал тогава е на 41 години и не е отслабнал толкова много, колкото другите евреи в лагера. Той не е убит веднага, а е назначен на работа. Така преживява Холокоста.Когато руската армия достига лагера и освобождава евреите, Кристал тежи едва 36 кг.След войната мъжът се връща в Лодз. Там се запознава с втората си съпруга. И двамата във войната са изгубили семействата си и всичките си роднини. След седмица двамата заминават за Израел. Там Кристал и Хаифа отново отварят фабрика за сладки изделия.Тайна към дълголетието си Кристал няма. Една от рецептите според учените е ограничавнето на приема на калории. \"Човек ядеше това, което му даваха. Нямаше особен избор\", спомня си мъжът за периодите на изпитания в живота си. \"Човек яде, за да живее. Не живее, за да яде\", допълва още той. Сладкишите за него са бизнес, не храна. Закусва с херинга, а чая си пие без захар.Другите неща, които са помогнали за дълголетието мъжът, са радостта от живота и доверието. \"Той винаги вижда наполовина пълната чаша и винаги реагира с чувство за хумор\", споделя дъщерята на Кристал.Това отговаря и на изследванията на учените - оптимистите са по-здрави и живеят по-дълго. Според някои проучвания женените мъже живеят с около 7 години по-дълго от неженените.През живота си Кристал винаги е бил и физически активен. \"Той не тренираше истински спорт, но си спомням, че носеше сам 50-килограмови чували със захар и преместваше сам 200-килограмови варели с глюкоза. Сладкарницата е тежък физически труд\", споделя още дъщерята на мъжа.\"Когато на 68 години се пенсионира, той не можеше да си намери място. Започна да прави всички онези неща, които чувстваше, че е пропуснал в живота си. Пътуваше по света, ходеше на театър и четеше много. Иска да остави сладкарския бизнес на внуците си, започна да се занимава и с винарство\", споделя още жената и казва, че втората част от живота му е като пътеводител за добро остаряване.Близките на Кристал никога не го оставят сам. \"Един от нас винаги е с него. И му даваме много любов\", казва още дъщеря му.", "date": "2017.08.11", "title": "В Израел почина най-възрастният мъж на Земята"}
{"url": "https://news.bg/world/merkel-s-eur50-mln-spira-trafika-na-hora.html", "text": "Близо €50 млн. е готова да изхарчи германският канцлер Ангела Меркел до края на годината за борба с трафика на хора в Средиземно море, съобщават германски медии.Меркел е обещала сумата по време на срещата си с с върховния комисар на ООН за бежанците Филипо Гранди и генералния директор на Международната организация по миграция Уилям Лейси Суинг.Канцлерът на Германия се е ангажирал да намери разрешение на факторите, които карат мигрантите да заминават за Европа, предаде ДПА.За целта Меркел каза, че финансирането ще подкрепи операциите на Върховния комисариат на ООН за бежанците и Международната организация по миграция.Суинг благодари на Меркел за нейното смело и далновидно решение през 2015 г. да отвори границите на Германия за стотици хиляди мигранти и бежанци.20-30 процента от хората, които в момента се опитват да достигнат Европа, имат право на международна закрила, каза Гранди. Той призна, че сред тях има много т. нар. икономически мигранти.", "date": "2017.08.11", "title": "Меркел с €50 млн. спира трафика на хора"}
{"url": "https://news.bg/world/es-sashto-nalaga-sanktsii-na-severna-koreya.html", "text": "На 14 август Северна Корея ще се изправи пред нови санкции. Те ще бъдат наложени от Европейския съюз.Това каза върховният представител на ЕС за външната политика и сигурността Федерика Могерини.Тя разкри, че на 14 август ще се проведе извънредна среща на комитета по отбранителна политика на ЕС.Форумът ще има за основна цел да обсъди ситуацията със Северна Корея.Само предни дни Съветът за сигурност на ООН с пълно мнозинство прие нова порция санкции срещу режима на Ким Чен Ун. Новите ограничения засягат износа на сурови изкопаеми като въглища, желязо, желязна руда, олово и оловна руда, както и на морска храна. По изчисления на международната организация износът на тези суровини отговаря за 1/3 от годишния износ на страната или близо $3 млрд. към 2016 г.", "date": "2017.08.11", "title": "ЕС също налага санкции на Северна Корея"}
{"url": "https://news.bg/crime/probatsiya-za-bivshiya-shef-na-bolnitsata-v-dupnitsa-s-falshivata-diploma.html", "text": "Бившия шеф на болницата в Дупница Росен Тимчев сключи споразумение с Районната прокуратура в Дупница. Срещу него е наложена мярка \"Пробация\". Районният съд в Дупница одобри споразумение, постигнато между Районна прокуратура - Дупница и Росен Тимчев. Тимчев е признал за фалшифицирането на дипломата си.Припомняме, Тимчев беше обвинен в това, че е . Оказа се, че бившият шеф на болницата в Дупница не е притежавал редовна диплома.Производството срещу него беше във връзка със сигнал от Агенция \"Медицински одит\" и председателя на Общински съвет - Дупница. В сигнала беше посочено, че временно назначеният за  представил в Агенцията по вписванията копие от диплома за завършено висше образование със специалност \"Здравен мениджмънт\". Проверка на МОН показала, че дипломата е фалшива.Според съда в периода от 29 февруари до 5 декември 2016 година Тимчев е упражнявал професия, свързана със здравеопазването на населението - Управител на МБАЛ \"Св. Иван Рилски\" ЕООД в Дупница, без да има съответна правоспособност. Установено е, че през март 2016 г. Тимчев съставил неистински официален документ - диплома за завършено висше образование по специалност обществено здраве и здравен мениджмънт, с професионална квалификация \"магистър\" на Медицински университет - София.За извършените престъпления спрямо Тимчев е наложено наказание \"Пробация\", включващо и задължителна регистрация по настоящ адрес с периодичност два пъти седмично, за срок от две години. Тимчев трябва и задължително да се среща с пробационен служител за срок от две години и да положи безвъзмезден труд в полза на обществото в размер на двеста часа годишно, за срок от две години.Определението на съда има последиците на влязла в сила присъда.Припомняме, според Закона за лечебните заведения управител или изпълнителен директор на лечебното заведение може да бъде само лице с образователно-квалификационна степен \"магистър\" по медицина, съответно дентална медицина, и с квалификация по здравен мениджмънт. Управител може да стане и лице с образователно-квалификационна степен \"магистър\" по икономика и управление и с придобита образователна и/или научна степен специалност или преминато обучение за повишаване на квалификацията по Закона за висшето образование в областта на здравния мениджмънт.", "date": "2017.08.11", "title": "Пробация за бившия шеф на болницата в Дупница с фалшивата диплома"}
{"url": "https://news.bg/crime/srednoshten-tarash-na-palatki-za-droga-na-plazh-koral.html", "text": "Органите на реда са направили изненадваща среднощна проверка на летуващите на плаж \"Корал\", съобщи Нова телевизия.Според пост в социалните мрежи полицаите проверявали палатките за наркотици.В поста на тенисистката Мануела Малеева във Фейсбук се посочва, че проверката започнала снощи, около 23 часа.Полицаите пребъркали всяко едно джобче на палатките. Търсели наркотици дори и в кошчетата на бебетата.\"Търсят вероятно това, което в момента е на бели черти из известните заведения наоколо. Настъпили сме ги много лошо\", коментира Малеева.По думите ѝ проверките напомнят за далечни времена - \"2017-та е, но се усеща като 1957 ... Или 1947\", пише къмпингуващата.На снимката във профила на Мирослава Петрова се виждат последствията след среднощните проверки.От МВР обаче се оправдали с това, че преди две седмици на плажа били открити 100 грама марихуана. Проверките били рутинни и щели да продължат.Според Малеева всичките проверки на плаж \"Корал\", включително и среднощният тараш, се дължат на сигнали за издадени разрешителни за строеж в близост до плажа, които плажуващите са подали.Според Малеева по време на вчерашната проверка на плаж \"Корал\" министърът на туризма Николина Ангелкова се е държала \"надменно, пренебрежително, подигравателно и ехидно\" спрямо почиващите на плажа.Някои дори определиха поведението на Ангелкова и екипа ѝ като \"мутренско\".Пред bTV Малеева допълни, че по време на проверката Ангелкова се е държала изключително високомерно. \"Когато някой така се държи с мен, с това високомерие на човек, който знае, че властта е зад него, понякога ми е трудно да реагирам. Г-жа Ангелкова ме гледаше в очите и ми каза: Не ви вярвам, не ви вярвам за това, че съм тук без ток и без вода\", обясни тенисистката.Музикантът Васил Гюров, който също стоял в основата на подадените сигнали за над 30 незаконни разрешения за строеж в района на \"Корал\", посочи, че проверките се дължали на подадения сигнал. По думите му тези, които са издали незаконните разрешителни на строежи по \"Корал\" не били преследвани. Преследвали се тези, които са сложили \"по една тента и палатка\".Министърът на туризма обаче отрече обвиненията на Малеева и останалите плажуващи. Тя и колегите ѝ не можели да си позволят подобно отношение.Проверките от вчера установили нарушения - имало незаконно използване на ток и вода. Имало и разположени палатки и каравани в частни имоти и на плажа. Имало и монтирани тоалетни на терен на частна фирма.Според Мануела Малеева обаче Ангелкова не отговорила нито веднъж кой е дал въпросните 38 незаконни разрешения за строеж.В петък следобед на фейсбук страницата на Мануала Малеева се появи следния текст:\"Мутри щурмуват Корал откъм морето, милиционерите - откъм гората. Все едно - битката за Аламо, а не \"екоплаж\", както го беше обявил Бойко-2. Защо държавата ПАК обяви война на гражданите, заедно с присъдружните си мутри? Бойко най-накрая става Путин?\".Постът й е публикуван денонощие след като друг гражданин, описва случай, при който двама мъже, нарушили с моторница охраняемата зона, пряко са заплашили живота на главния спасител на плажа. Те се заканили: \"Ще те пратим на небето\", \"Ще те пребием\".Спасителят им е сигнализирал и казал да напуснат залива. След позвъняване на спешния телефон 112, полицията в Царево отказала да изпрати патрул. От Гранична полиция се отзовали, но двамата, заплашили спасителя, са напуснали залива в посока Приморско.\"Всички безсмислени институции предпочитат да ходят с Ангелкова по плажа на \"проверка\", а реалните ситуации удобно избягват - започва да действа закона на джунглата. Телефон 112 не работи. Полицията тук не работи. Тук няма линейки, няма спешна помощ. Ще се оправяме сами. И вероятно тогава ще настъпи мир и ред\", пише свидетел на агресията.", "date": "2017.08.11", "title": "Среднощен тараш на палатки за дрога на плаж \"Корал\""}
{"url": "https://news.bg/crime/38-godishna-retsidivistka-otiva-na-sad-za-ubiystvo.html", "text": "Прокуратурата в Пловдив обвинява 38 -годишна Донка Петкова за мъчителното убийството на 84-годишна жена от село Дълбок извор.Донка вече е осъждана пет пъти, включително за грабеж, като за последно излязла от затвора през юни 2014 г. и оттогава започнала да живее в пловдивското село Дълбок извор.През януари 2017 г. обвиняемата се запознала с 84 -годишната си съселянка И.К.. Петкова й предложила да помага с грижите по къщата - да й пали печката, да помага в домакинството, срещу което да получава малко пари и И.К. се съгласила. Донка започнала да ходи всеки ден в къщата жената и вършела дребни домакински задължения. За това тя получавала по 2-3 лева.На 1 февруари сутринта, Донка Петкова отишла в дома на И.К. Жената била будна и облечена и седяла на едно от леглата в дневната стая. Донка почистила пепелта от печката, заредила с дърва и я запалила - за това поискала 5 лв. за кафе и филтри за цигари.Възрастната жена й обяснила, че все още не е взела пенсия и не може да й даде, тогава Донка се нахвърлила върху бабата и започнала да я души. Пенсионерката се опитала да я отблъсне и й казала, че веднага щом вземе пари ще й даде 5 лв.Донка обаче не се укротила, ритнала възрастната жена и я притиснала към плота на мивката.От удара И.К паднала на земята, Донка скочила върху нея, притиснала гърдите й с колене, като я стискала за шията. В един момент бабата престанала да диша. През цялото време, преди да настъпи смъртта й, пострадалата жена била в съзнание. Тя викала и правела опити да се отбранява.След като Донка разбрала, че е убила жената, свалила от ушите й златните обици и ги прибрала в джоба на жилетката си. От къщата плячкосала два килима - \"мокет\" иперсийски, както и пътека. Петкова оставила килимите в домове на свои познати, а златните обеци прибрала в сак.Малко по-късно през същия ден роднини на убитата жена разбрали за смъртта й и се обадили на 112 и Донка е задържана веднага. От съдебно-медицинската експертиза станало ясно, че жената е починала от удушаване.Сега срещу Петкова са повдигнати две обвинения - за кражба и за убийство. Донка се намира в затвора в Сливен и към момента срещу нея е взета мярка за неотклонение \"задържане под стража\". Най-тежкото, предвидено от закона, наказание за престъпленията, в които Петкова е обвинена, е доживотен затвор без замяна.", "date": "2017.08.11", "title": "38-годишна рецидивистка отива на съд за убийство"}
{"url": "https://news.bg/world/yaponiya-razpolaga-pvo-v-tri-prefekturi.html", "text": " Японското Министерство на отбраната е дало заповед за разполагане на системи за противовъздушна отбрана Patriot PAC-3 на територията на префектурите Кочи, Шимане и Хирошима, съобщава агенция Kyodo, цитирана от ТАСС.Причина са твърдения на Северна Корея, за планирана ракетна атака на Гуам. Разполагането на системите и привеждането им в бойна готовност започва тази вечер.Припомняме, японският министър на отбраната Ицунори Онодера заяви, че ако Северна Корея изстреля ракети срещу тихоокеанския остров Гуам, Япония може да ги неутрализира по силата на правото за колективна самоотбрана.Китай трябва да остане неутрална, ако Северна Корея предприеме първа атака срещу САЩ. Този призив е бил отправен към Пекин от държавен вестник в страната.", "date": "2017.08.11", "title": "Япония разполага ПВО в три префектури"}
{"url": "https://news.bg/economics/rabotodatelite-otnemaneto-na-razreshitelnite-na-dunarit-e-usluga-za-konkurentite.html", "text": "Работодателските организации призовават Спецпрокуратурата и полицията да разделят въпроса за наказателното производство срещу управителя на \"Дунарит\" АД и тълкуването дали предприятието може да продължи да функционира. Това става ясно от позиция на Асоциация на индустриалния капитал в България (АИКБ), Българска стопанска камара (БСК) и Българска търговско-промишлена палата (БТПП), изпратена до медиите.На този етап ние ще се въздържим от коментари за това, кого би облагодетелствало спирането на \"Дунарит\" АД, пишат работодателите. Те напомнят, че макар и неволно, действията по спирането на \"Дунарит\" АД несъмнено дават на неговите конкуренти в глобален мащаб неочаквано конкурентно предимство, пишат работодателите.Изявленията на бизнеса са в резултат на предприетите действия спрямо стратегическото предприятие от българската отбранителна промишленост \"Дунарит\". Припомняме, в четвъртък работниците в завода излязоха на мирен протест пред граничния пункт \"Дунав мост\". Служителите не са съгласни да се отнемат лицензите за производство, търговия и съхранение на оръжие в завода.На протеста пристигна и министърът на икономиката Емил Караниколов. По думите му държавата няма намерение да закрива завода и служителите на предприятието ще запазят работните си места.АИКБ, БСК и БТПП посрещат с голямо безпокойство новините около стратегическото предприятие за българската отбранителна промишленост - \"Дунарит\" АД, се казва в изявлението им.На 04 август 2017 година, управителят на дружеството - Кръстю Тодоров Кръстев е уведомен с писмо, че започва производство по издаване на решение за отнемане на издадените разрешения на \"Дунарит\" АД за търговия с оръжие, взривни вещества и боеприпаси на площадките в град Русе, село Долно Абланово, село Бесарабово и в град Две могили. Поводът е, че той е привлечен като обвиняем по престъпление от общ характер. Писмото от МВР е с рег. № 328600-47129 на Главна дирекция \"Национална полиция\" при МВР.Също така, започва производство по издаване на решение за отнемане на издаденото разрешение на предприятието за производство и утилизация на оръжие, боеприпаси, взривни вещества и пиротехнически изделия.Тези действия заплашват самото съществуване на предприятието. Отнемането на издадените разрешителни за производство и търговия с оръжие и друга специална продукция едновременно ще извади \"Дунарит\" АД от заетите в момента пазари на специална продукция и ще изпрати на улицата работниците и служителите от предприятието, прогнозират работодателските организации.АИКБ, БСК и БТПП по никакъв начин не оспорват компетентността на Специализираната прокуратура, нито пък иска привилегии пред Закона за мениджърите на отбранителната промишленост, но обръщат внимание, че няма образувано наказателно производство за умишлено престъпление от общ характер срещу управителя на юридическо лице. Това се твърди и от Главна дирекция \"Национална полиция\". Разрешението за производство е издадено отдавна и предприятието има по него натрупани години на безукорна практика, уверяват от АИКБ.Тук ние изобщо не коментираме базисното положение в правото, че човек е невинен до доказване на противното, се казва в съобщението на работодателските организации.Няма логика да се отнемат разрешителните на предприятие с вече редовно получени и действащи разрешителни за производство и търговия със специална продукция.От АИКБ, БСК и БТПП искат разделяне на наказателното производство срещу управителя на \"Дунарит\" АД и тълкуването дали предприятието може да продължи да функционира.Според тях няма достатъчно правни основания за отнемането на разрешителните на \"Дунарит\" АД и призоваваме Специализираната прокуратура и ГД \"Национална полиция\" да преосмислят позицията си по въпроса за отнемането на разрешителните на \"Дунарит\" АД и да отчетат, че подобни действия се отразяват на националната сигурност и на перспективите на цялата ни отбранителна индустрия на международния пазар.", "date": "2017.08.11", "title": "Работодателите: Отнемането на разрешителните на \"Дунарит\" е услуга за конкурентите"}
{"url": "https://news.bg/world/dilma-rusev-uprekva-zapada-v-bezotgovornost.html", "text": "Изминала е почти една година от обвиненията на бившия президент на Бразилия Дилма Русеф и отстраняването ѝ от длъжност за незаконно манипулиране на държавните сметки, съобщава БиБиСи в интервю с бившия бразилски президент.За една седмица в бразилската политика може да има повече обрати, отколкото в повечето страни за една година. \"В продължение на шест години избягвахме икономическата криза, която засегна държавите в Европа и САЩ през 2008 и 2009 г.\", казва тя и добавя, че кризата се дължи на липсата на финансов контрол. \"През 2014 г. кризата настъпи в развиващите се икономики. Цената на петрола спадна, цената на всички стоки падна.\"Западът е \"безотговорен\" за Венецуела. По време на настоящата криза във Венецуела ръководителят на Работническата партия Глеси Хофман каза в речта си през юли, че партията подкрепя администрацията на президента Мадуро \"срещу насилствената офанзива на десните\". \"Мадуро управлява Венецуела при екстремни обстоятелства\", казва тя. \"Това, от което се нуждаем, е изход от това и то не кървав.\" Но тя също така признава, че Мадуро няма същата позиция като бившия президент на Венецуела Уго Чавес.\"Мисля, че Уго Чавес беше велик лидер и имаше късмет, че е на власт през ерата на високите цени на петрола\", казва тя. \"Когато цената на петрола започне да пада, не само Венецуела го почувства, а ситуацията започна да се усложнява.\"Тя критикува виждането на Запада за Венецуела като \"безотговорно\" и отношението на международната преса като абсурдно.\"Те ще създадат това, което направиха в Ирак и Афганистан, тук в Латинска Америка - въоръжен конфликт\", казва тя. \"Нищо няма да помогне, ако продължаваме да спорим, защото и опозицията и управляващите не са съвършени.\"\"Няма да обвинявам Мадуро, но да, има конфликт\", допълва тя. \"Спомняте ли си какво се случи със Саддам Хюсеин?\" Те го убиха по възможно най-бруталния начин и когато го направиха, всички чудовища показах лицата си, отвариха кутията на Пандора. И откъде се появи ИДИЛ? Ами от това, че САЩ смятаха, че имат демократични позиции там, а всъщност нямаха.\", добавя Русев.По отношение на Бразилия, чувствата на Дилма Русеф във връзка с нейните обвинение и отстраняване остават непроменени.\"Не мисля, че  нито започна нито завърши в деня, в който бях отстранен от длъжност\", коментира тя в интервю си пред БиБиСи. \"Всичко започна много преди това, започнало когато те (съперниците) нямаха начини да се доберат до властта чрез преки демократични избори, така че демокрацията не беше жизнеспособна от тяхната гледна точка\".\"Първата част на преврата беше моят импийчмънт\", казва тя. \"Но има втора част и това спирането на президента Лула да стане кандидат за изборите през следващата година.\"Бившият президент Луис Инацио Лула да Силва беше осъден на близо 10 години затвор заради корупция и обвинения в пране на пари. Въпреки присъдата над Лула, той остава свободен с обжалване и обяви намерението си да стане президент. Дилма Русеф вижда присъдата на Лула като просто една политическа маневра.Партията на работниците вдигна милиони бразилци от прага бедност с щедри социални програми, но Бразилия преживя два корупционни скандала и страната попадна в рецесия през 2014 г. ", "date": "2017.08.11", "title": "Дилма Русев упреква Запада в \"безотговорност\""}
{"url": "https://news.bg/crime/angelkova-ne-otkri-dostatachno-spasiteli-na-plazhovete-v-obzor.html", "text": "Министърът на туризма Николина Ангелкова съвместно с експерти от контролните органи извърши внезапна проверка на плажа \"Обзор-юг\". Концесията за морския плаж е от тази година. В инспекцията участва и кметът на Обзор Христо Янев.Проверките установяват, че плажът е почистен с машина и предлага добри условия на посетителите, но се оказва, че няма достатъчно спасители. Министър Ангелкова отбелязва, че по правило на един пост за водноспасителната дейност трябва да има по двама спасители, но на някои от постовете на ивицата \"Обзор-юг\" имало само по един човек.Предишна проверка на плажа е констатирала допълнителен преместваем обект за масажи, който не бил част от схемата, одобрена от Министерството на туризма. Този път обаче обектът вече бил премахнат.На концесионера на плаж \"Обзор-юг\" ще бъдат направени предписания за отстраняване на пропуските.Ангелкова и екипът й провериха и плаж \"Обзор-централен\" там обаче няма нарушения - плажът е почистен, има достатъчно спасители и необходимите медицински пунктове.По-късно от Министерството на туризма съобщиха, че не са констатирани нарушения при проверката на морски плаж \"Вая\". Министърът Николина Ангелкова направи внезапната инспекция на ивицата.Плажът е отдаден под наем по договор от януари 2016 г. В момента той предлага много добри условия за почивка. Няма заграждения, които препятстват достъпа до пясъка и морската вода. Осигурени са достатъчно спасители според изискванията за водноохранителните дейности, както и пунктове за медицинска помощ.През последната седмица на юли тази година плаж \"Вая\", Община Несебър, бе проверен съвместно от експерти на Министерството на туризма, \"Морска администрация\" и Регионалната здравна инспекция в Бургас. Тогава също не бяха открити нарушения на договорните задължения.Планови проверки, внезапни и такива по сигнали ще продължават до края на летния сезон.", "date": "2017.08.11", "title": "Ангелкова не откри достатъчно спасители на плажовете в Обзор"}
{"url": "https://news.bg/world/tezhki-boeve-sa-izbuhnali-v-yuzhen-sudan-blizo-do-granitsata-s-etiopiya.html", "text": "В южната част на Судан, в близост до границата с Етиопия са избухнали тежки боеве, след когато бунтовниците започват офанзива срещу правителствените сили, съобщава Ройтерс.Говорителят на бунтовниците Лам Пол Гейбриъл коментира, че бунтовниците се опитват да си върнат град Пагак.\"В 5 часа сутринта в \"Пагак\" силите на SPLA-IO (фракция \"Джуба \") попаднаха под тежък огън ... Основната им цел е да изгонят нашите сили от стратегическия град Пагак\", съобщава Диксън Гатуак Жок, говорител на силите на първия вицепрезидент на Южен Судан. Южен Судан е в гражданска война от 2013 г., само две години след обявяването на независимост, когато президентът Салва Кири уволни своя заместник Райк Мачар, запалвайки конфликт, който оттогава се е разгърнал сред различни етнически фракции.Мачар е под домашен арест в Южна Африка от декември, след опит на регионалните лидери да прекратят конфликта.", "date": "2017.08.11", "title": "Tежки боеве са избухнали в Южен Судан, близо до границата с Етиопия"}
{"url": "https://news.bg/comments/prenatalni-testove-za-okonchatelno-spravyane-s-problemite-v-uchilishte.html", "text": "Идеята за  сама по себе си не е новост.Още през 2012-а година тогавашният зам.-министър на образованието Милена Дамянова представи идеята като част от проекта \"Включващо образование\". Защо не е била реализирана, въпреки че е част от проект, за който сигурно е било осигурено финансиране, не знаем. Но не се и учудваме, че не се е състояла.По брой нереализирани намерения образователното министерство може да си съперничи само със здравното. Аргументирането на идеята тогава е абсолютно същото - да се определят обучителните трудности при децата. Дори ни успокояваха, че при констатиране на такива, детето няма да бъде местено в друга детска градина, специализирана, да речем.Скрининг \"манджата\" беше претоплена две години по-късно. Тогава отново се заговори за тестуването в детските градини, като за първи път. Даже бяха набелязани заведенията, в които пилотно ще се проведе. И се проведе. Издадени бяха помагала. Но не се стигна до продължение.И ето ни сега, още три години по-късно, изправени пред \"новината\" за скрининг тестове на тригодишните. Нечувано! Предложението, по своята същност, е старото. Само аргументите са малко по-различни - този път с тестовете ще борим ранното отпадане на учениците от системата, понеже сме поели ангажимент да сведем процента на преждевременно напусналите от 13,8 (към 2016) до 11 % към 2020 година. Много амбициозно, предвид тенденцията към покачване с 2% годишно.Прави впечатление, че МОН периодично избухва с някакви новаторски идеи, убедено ги разпространява при нужда, но така и не стига до реализация. Потвърждава го хрониката на скрининг тестовете от 2012 година насам.Какво представляват тези скрининг тестове? С такива тестове логопедите например работят отдавна (особено популярен у нас е Денвър II). Те протичат под формата на игра, винаги в присъствието на родителя, който също участва в процеса на оценяване. Тестът включва наблюдение и проучване на определен брой показатели в четири важни функционални области: логистично-социална сфера, фина моторика и адаптивност, говор и груба моторика. Едно такова изследване продължава около 20 минути и веднага след извършване на оценката специалистът дава обратна връзка на семейството. При необходимост, предоставя брошура с развиващи занимания. С този тест може да се проследява развитието на детето от раждането до 6-годишна възраст. Той не създава стрес за него, може да бъде ефективен, ако се провежда от специалисти и констатира проблеми, които при наистина професионален подход могат да елиминират бъдещи обучителни затруднения.От МОН обещават тестуването да започне от следващата година, когато вече ще има обучени възпитатели от детските градини да го прилагат. Доколко ще се справят наистина професионално, е трудно да се прогнозира, защото специалистите, които провеждат такива тестове, учат години наред, за да гарантират адекватността на преценката си. Но, оказва се, това може да бъде постигнато и с един ускорен курс. Затова имаме основания да сме подозрителни към резултатите от евентуалните тестове. Казваме евентуалните, защото това все още е само проект, който ще се обсъжда, така както е бил обсъждан и през 2012, и през 2014 година.Най-нелеп в случая обаче е основният аргумент за прилагането на това тестуване - да предотврати ранното отпадане от училище. Това ранно отпадане не може да се превентира със скрининг тестове. Проблемът е демографски, финансов, свързан с особености на малцинствата (не от вчера и днес) и няма да бъде решен, дори да бъде установено нивото на развитие на тригодишните. Време е в МОН да спрат с халтурата и да си починат.Междувременно, ето още една идея, с която да се запълни вниманието на общественото пространство - да се въведат и пренатални скрининг тестове. Така амбицията би била да хванем затрудненията в развитието в зародиш и да решим проблема с ранното отпадане от училище веднъж завинаги.", "date": "2017.08.11", "title": "Пренатални тестове за окончателно справяне с проблемите в училище"}
{"url": "https://news.bg/regions/oshte-oplakvaniya-ot-kamerite-na-plazh-delfin.html", "text": "Поставените на плаж \"Делфин\" камери за видеонаблюдение продължават да притесняват плажуващите.Припомняме, камерите на плажа са монтирани тази седмица. Плажът обаче е известен с това, че той често се посещава от нудисти.Камерите за видеонаблюдение били насочени точно към свободната зона на плажа, което притеснява туристите. Според почиващите на плажа притесненията им са напълно уместни, защото записите от камерите можели да бъдат използвани и с други цели. По думите на някои от тях пред bTV разпространението на кадрите може да повдигне въпроса за разпространение на детска порнография, понеже на плажа имало и деца.Според наемателя на плаж \"Делфин\" Данаил Влаховски камерите са поставени с други цели, а не заради нудистите. Във социалните мрежи били отправени множество заплахи за палежи и други, което мотивирало наемателя да постави камери.Припомняме, вчера, 10 август, министърът на туризма Николина Ангелкова заяви, че предстои на плаж \"Делфин\" да се направи проверка по депозираните сигнали. В хода на проверката щяло да се установи дали поставените видеокамери са регистрирани според изискванията и дали има табела, която информира за тях, както изисква законодателството.Ако бъде констатирано нарушение, има вероятност договорът с наемателя на плаж \"Делфин\" да бъде прекратен, обясни Ангелкова.За нарушенията е сезирана и прокуратурата.", "date": "2017.08.11", "title": "Още оплаквания от камерите на плаж \"Делфин\""}
{"url": "https://news.bg/world/yaytsa-s-fipronil-veche-ima-v-15-darzhavi-ot-es-i-hong-kong.html", "text": "Петнадесет страни от ЕС, както и Хонконг и Швейцария, са получили яйца, замърсени с инсектицид фипронил, посочва Европейската комисия, съобщава БиБиСи.Комисията ще проведе среща с министри и регулатори на 26 септември.Главният директор по сигурността на храните поиска от  Възникна спор за това, колко дълго белгийските и холандските власти са знаели за замърсяването.Бе установено, че яйцата, идващи предимно от Холандия, съдържат вредни пестициди, забранени от ЕС за употреба в хранителната промишленост.\"Обвиненията няма да ни доведат никъде и искам да спра това\", каза в изявление еврокомисарят по здравеопазването и безопасността на храните Витенис Андриукатис.\"Но на първо място е нашата обща работа и наш приоритет сега е да управляваме ситуацията, да съберем информация, да се съсредоточим върху анализа и поуките, които трябва да се научат, за да подобрим нашата система и да предотвратим тази престъпна дейност\", добавя еврокомисарят.Вчера оландски следователи арестуваха двама заподозрени за инфектирани с инсектицида фипронил яйца. Скандалът се разпространи на изток с откриването на тон замърсен жълтък в Румъния, съобщи medicalxpress.com.Яйчен жълтък, заразен с фипронил, купен в Германия, беше открит в западния румънски окръг Тимиш, съобщиха от администрацията за санитарно-ветеринарен контрол и безопасност на храните.Британският регулатор на храните заяви, че около 700 000 яйца са били изпратени в Обединеното кралство от потенциално заразени холандски ферми, в сравнение с по-ранна оценка от 21 000.Агенцията по хранителните стандарти (FSA) заяви, че е малко вероятно, че съществува риск за общественото здраве.Преработени храни, съдържащи яйца, включително сандвичи и салати, са изтеглени от Sainsbury's, Morrisons, Waitrose и Asda.Супермаркетите в Белгия, Холандия и В петък френският министър на земеделието Стефан Траверт заяви, че около 250 000 засегнати яйца са били продадени в страната от април, добавяйки, че всички продукти, съдържащи яйца от замърсени ферми, ще бъдат извадени от рафтовете.Фипронил не трябва да се допуска никъде в близост до храна, но рискът от яйца се смята за нисък, тъй като броят на замърсените яйца също е нисък.Докато 700 000 яйца звучат много, Британските власти коментират, че в страната за ден се изяждат 34 милиона яйца.Много от засегнатите яйца вече са минали през хранителната верига, преди някой да е бил наясно със скандала. Дания, Румъния и Люксембург също са сред страните, които са съобщили за продажби на замърсени продукти.Смята се, че фипронил, който се използва за унищожаване на въшки и кърлежи на животни, е добавен към дезинфектант на някои пилешки ферми в Холандия, Белгия и Германия.Инсектицидът може да увреди бъбреците на хората, черния дроб и щитовидната жлеза, ако се яде в големи количества.Повече от 100 птицеферми са били закрити по време на разследването в Холандия, а 26 заподозрени са идентифицирани и доказателства са конфискувани от техните компании.Холандия е най-големият производител на яйца в Европа - и един от най-големите износители на яйца и яйчни продукти в света. Междувременно белгийският министър на земеделието Денис Дукарме обвини холандските власти, че знаят за проблема още от ноември 2016 г. Хранителният регулатор в Холандия отрича това.", "date": "2017.08.11", "title": "Яйца с фипронил вече има в 15 държави от ЕС и Хонг Конг"}
{"url": "https://news.bg/finance/investirat-9-3-mln-lv-v-riboprerabotvatelni-predpriyatiya.html", "text": "Ще се инвестират 9.3 млн. лв. по Програмата за морско дело и рибарство за финансиране на проекти по мярка 5.4 \"Преработване на продуктите от риболов и аквакултури\".Това стана ясно след като Управляващият орган на Програмата за морско дело и рибарство подписа 13 нови договора за инвестиции по програмата.С одобрените инвестиции ще се изградят 9 нови рибопреработвателни предприятия и ще се модернизират 4 съществуващи фабрики.Очаква се с реализацията на проектите да се разкрият над 130 нови работни места.Одобрените кандидати по мярката за преработване на продуктите от риболов и аквакултури поели ангажимент да въведат устойчиво управление на ресурсите и да постигнат максимална енергийна ефективност на предприятията.Най-голям е броят на одобрените проекти в област Пловдив. Там са одобрени 3 проекта. По Черноморието одобрените проекти са в Каварна, Несебър и Бургас. Одобрен е и по един проект в Монтана, село Бенковски, Пирдоп, Пазарджик, София, Сливен и Шумен.Срокът за изпълнение на инвестициите е между една година и година и половина. Срокът се определя в зависимост от предвидените дейности.Следващото отваряне на прием на проекти по мярка 5.4 от Програмата за морско дело и рибарство е предвидено за месец октомври тази година.", "date": "2017.08.11", "title": "Инвестират 9.3 млн. лв. в рибопреработвателни предприятия"}
{"url": "https://news.bg/politics/mk-otdelya-1-670-mln-leva-za-sabitiya-po-vreme-na-predsedatelstvoto-ni.html", "text": "Ключово за развитието на културата е осигуряване на все повече средства на проектен принцип. Това каза министърът на културата Боил Банов на пресконференция, по време на която представи приоритетите от управленската програма в областта на културата.От Министерството на културата вече са обявили покана на обща стойност 1,670 млн. лв. за събития, които ще определят имиджа на страната ни по време на Българското председателство. Проектните предложения ще се разглеждат от комисии в национален фонд \"Култура\".Срокът за набиране на предложенията е 45 дни. Стана ясно още, че общият бюджет на културната програма по време на председателството ще е в размер на 4 млн. лв. В тази сума са включени и въпросните 1,6 млн. лв. на публичната покана. Очаква се в средата на октомври да имаме конкретните проекти, които имиджово ще представят страната по време на председателството.Банов коментира уклончиво въпросът с казуса около Мирослав Боршош. С думите: \"въпросът не е актуален\", Банов отклони питането дали Боршош трябва да остане начело на НДК при положение, че са му повдигнати обвинения.\"Харесвам принципно визията, която той наложи в НДК и най-вече художествената политика в НДК. Към момента, той е подведен по две дела, въпросът не е актуален\", каза Банов.Банов заяви, че ремонтът на НДК върви в темп и целта е НДК да се превърне в място за сериозна конгресна дейност. \"Перспективата е след като мине това председателство той да бъде един конгресен център и център на изкуствата\", заяви Банов.Ключов приоритет в програмата е изработването и финансовото осигуряване на Стратегия за развитието на културата. Проектът й се очаква да стане готов в края на годината. В момента работна група от 120 души прави своите предложения. Активната работа по нея се очаква да започне в началото на септември.Друг приоритет на Министерство на културата е провеждането на публични конкурси за основните културни институти. Днес онлайн се провежда конкурсът за избор на шеф на Националния филмов център. Като ключов приоритет Банов определи опазването на културното наследство.\"Имаме много практически идеи. Имаме много неща, които практически вече реализираме в посока укрепване капацитета на Института за опазване на културно-историческото наследство и финансово обезпечаване на работата му, да отговорим на потребностите и да изпълняваме коректно своите функции по опазване на културното наследство\", заяви Банов.В тази връзка той изтъкна като основна цел връщането на доверието в института. Друг ключов приоритет са обществените библиотеки и най-вече - стандартът за работата им, който към момента се изпълнявал на 0%.Предстоят и много важни промени в сценични изкуства, музеи и галерии - доусъвършенстване на методиките и начини на финансиране, така че да се постигне устойчивост и прогнозиране.Банов заяви още, че много важни са капиталовите разходи и поддръжката на държавните сгради в сферата изкуството и културата. \"Имаме големи проблеми, ще правим всичко възможно за осигуряване на повече средства за подкрепа на капиталовите разходи\", коментира той.Значими, според Банов, са Законът за хазарта и намирането на вариант, в който той да започне да се изпълнява. Важен е законът за меценанството, допълни министърът на културата.", "date": "2017.08.11", "title": "МК отделя 1,670 млн. лева за събития по време на председателството ни"}
{"url": "https://news.bg/world/turtsiya-zadarzha-42-zapodozreni-boytsi-na-idil-i-pkk.html", "text": "Полицията задържа 22 заподозрени бойци на \"Ислямска държава\" в операции в източната провинция Елазиг и други 20 души в южната провинция Адана заради предполагаеми връзки с Кюрдска работническа партия - ПКК, съобщи държавната агенция \"Анадолу\", цитирана от Ройтерс.Властите издирват още 10 заподозрени.Турция е задържала над 5 000 заподозрени от \"Ислямска държава\" и е депортирала около 3 290 чуждестранни бойци от 95 различни страни през последните години, според турски официални лица. Също така е отказала достъп до страната на най-малко 38 269 лица.Турските власти задържаха предполагаем боец на \"Ислямска държава\" ​​от руски произход, който според информация е планирал да използва дрон, за да свали американски самолет от въздушната база \"Инджирлик\"Правителството е засилило и операциите си, насочени към ПКК, определени като терористична група от Турция, Европейския съюз и Съединените щати, тъй като прекратяването на огъня между бойците и държавата беше прекратено през юли 2015 г.През 1984 г. ПКК започна въоръжено въстание срещу държавата и в конфликта бяха убити повече от 40 000 души. ", "date": "2017.08.11", "title": "Tурция задържа 42 заподозрени бойци на ИДИЛ и ПКК"}
{"url": "https://news.bg/crime/otkradnaha-16-starinni-ikoni.html", "text": "Откраднаха 16 старинни икони от черквата в брезнишкото село Режанци, съобщи БНР. Кражбата е станала между 19 юли - 10 август 2017 година. Крадците са счупили катинара на църковната врата.По данни на свещеника са откраднати старинни 16 икони. Извършен е оглед на църквата и са предприети действия за установяване на извършителите. Образувано е досъдебно производство.", "date": "2017.08.11", "title": "Откраднаха 16 старинни икони "}
{"url": "https://news.bg/regions/dobrovoltsi-prodalzhavat-pochistvaneto-na-park-bedechka.html", "text": "Защитниците на парк \"Бедечка\" вече за пети пореден уикенд организират инициатива за почистването на парка.По думите на Милка Колдамова от \"Запазете Бедечка\" пред БНР почистването на парка ще започне от 17 часа в неделя, 13 август. Сборният пункт на инициативата е районът около Стария чинар.През идния уикенд е предвидено пазителите на парка да облагородят алеите в местността около реката в Стара Загора.Припомняме, с акцията \"Ново начало за Бедечка\" доброволците изпълняват заявеното преди обещание да почистят парка. От алеите по парка се отстраняват зелени площи, боядисват се бордюри и скамейки.Целта на инициативата е парка да се направи по-привлекателно място и да се повиши посещаемостта му. Калдамова отрече твърденията, че инициативата на доброволците е продиктувана от политически амбиции.", "date": "2017.08.11", "title": "Доброволци продължават почистването на парк \"Бедечка\""}
{"url": "https://news.bg/crime/gerb-sezirat-tsatsarov-za-tsankov-kamak.html", "text": "От Парламентарната група на ГЕРБ ще сезират главния прокурор Сотир Цацаров за проекта \"Цанков камък\". Това съобщиха на извънредна пресконференция във Варна депутатите Десислава Атанасова и Александър Ненков и заместник-министърът на енергетиката Жечо Станков. Атанасова призна, че е трябвало да говорят за 100-те дни от началото на третия кабинет \"Борисов\".Припомняме, проектът е язовир и водноелектрическа централа на реките Въча и Гашня, част от каскадата Доспат-Въча, в близост до село Михалково, Южна България. Строителството започва през 2004 г. Язовирната стена е завършена напълно в началото на 2010 г. Направен е и нов обходен път Девин - Михалково с дължина 10 km, 900 m тунел и рехабилитация на 10 km трасе на стария път Девин - Лясково.Според източници от НЕК и от правителството, двойно е оскъпено строителството на язовира и обходния път. Първоначално обектът е трябвало да бъде завършен през 2008 г. и стойността му да е 220 млн. евро, а до момента са вложени около 450 млн. евро.Седем години след откриването си проектът, който бе заложен в бюджета първо 440 до над 1 млрд. - налице са и първите дефекти в чашката на язовира. Количества воден обем, който изтича в земните недра, води до нарушаване на работата на язовира, създава проблеми и на НЕК, заяви зам.-министър Жечо Станков.Той уточни, че тече пълно обследване как са поставени мембраните върху карстовите скали с водопропускливост. На всеки 5 години трябва да се прави обследване, което ще показва определени дефекти, които виждаме, каза Станков.Той акцентира неколкократно, че са надвишени първоначално заложените стойности на този проект и това, че водноелектрическата централа работи, по думите му, не повече от 45-50 дни годишно.\"Над 100 г ще бъдат необходими, за да върне този проект стойността си. Не са калкулирани обемите вода, които се губят, а те нарушават биоразнообразието\", обясни зам.-министърът. Това е поредният проект на Тройната коалиция, с който да се справяме, допълни Жечо Станков.Десислава Атанасова призна: \"Днес трябваше да отчетем първите 100 дни на третия кабинет \"Борисов\", но пресконференцията е за мегаломанските проекти на Тройната коалиция, които дават отражение на бюджета на данъкоплатците.Атанасова запита кой живее в паралелна държава - дали не е сегашният лидер на БСП Корнелия Нинова, която беше уволнена от Серегей Станишев като зам.-министър.Депутатът Александър Нанков заяви, че \"проекти като АЕЦ \"Белене\", Цанков камък са пладнешки обир\". Според него, ако тогава е имало отговорно правителство, досега е щяло да има автомагистрала \"Хемус\".\"Призовавам колегите от БСП да имат малко по-добро възпитание, да не забравят това, че са имали възможността да управляват. При всяко тяхно управление се показва рецидив\", каза Нанков. Като пример той посочи, че 10 км път до Цанков камък изведнъж са станали 120 млн. лева, а първоначално е било изчислено за 41 млн. лева.\"С тези хора трябва да се постъпва по този начин - да не забравят какви зулуми са правили\", каза Александър Нанков. Всеки отговорен орган на държавата да се заеме с този проект. Да може гражданите да знаят и да не забравят кой се отнася отговорно към публичния ресурс и данъкоплатците и кой граби обществото, каза Нанков.След тяхното изявление журналистите запитаха: \"Събрахте ни на извънредна пресконференция, коя е извънредната новина, която трябваше да чуем\". В отговор зам.-министър Жечо Станков отговори, че проект, който струва 1 млрд. и парите може да се ползват и за строеж на магистрала, са \"наляти в проект, който няма особен ефект върху енергийната си система, инвестирани са над 1 млрд. лева на данъкоплатците\".\"Какво точно му е станало на Цанков камък\", запитаха отново журналистите. Зам.-министърът отговори, че има проблем с водата, която протича.\"Слагани са определени мембрани и бетони, нарушена е плътността, губи се вода, което води до проблем. Рибарите протестират, че рибата в реката измира, когато нивото на водата е ниско. Мембраните, които са там, са проблемни. С колеги от НЕК се прави необходимия оглед\", допълни Станков. Проектът започва с бюджет 441 млн. лева, а завършва с над 1 млн. лева, мотивира се той.В отговор журналистите запитаха през смях: \"Консултантите ще бъдат ли потърсени? Поставяте ли под съмнение хидрологическите становища\".", "date": "2017.08.11", "title": "ГЕРБ сезират Цацаров за \"Цанков камък\""}
{"url": "https://news.bg/society/notarius-a-ne-ministerstvoto-da-zaveryava-podpis-na-prevodach.html", "text": "Вече ще може преводи на документи на оторизиран преводач да бъдат заверявани намясто от нотариус, а не както до сега, само от централното управление на Министерството на външните работи (МВнР) в София.Предложението на зам. министър-председателят по правосъдната реформа и министър на външните работи Екатерина Захариева за промени в Правилника за легализациите, заверките и преводите на документи и други книжа бяха реализирани и публикувани днес за обществено обсъждане на сайта на министерството и в портала за обществени консултации.Целта на проекта е да улесни гражданите и бизнеса и да ускори административните процедури.\"В момента заверките на подписа на преводача се извършват само от нашите служители в Централното управление в София, което води до значителни затруднения\", обясни вицепремиерът Захариева.Практиката преди промените е преведените документи и книжа да се носят на ръка в Служба \"Заверки и легализации\" към дирекция \"Консулски отношения\". Това ангажира времеви и финансов ресурс. За услугата в момента МВнР събира такса от 15 лв., а при нотариусите същото ще струва 5 лева без ДДС.Нотариуси има в 133 населени места в България и е налице възможност за всеобхватно обслужване на гражданите в цялата страна.Екатерина Захариева предлага преводачът да се легитимира пред нотариуса с документ, издаден от МВнР, че е вписван в списъка с юридически лица, извършващи официални преводи на документи и други книжа.Други мерки за намаляване на административната тежест, които Захариева е предприела са инсталирането на ПОС терминали за плащане с банкови карти на гишетата в Централното управление на МВнР, поетапното въвеждане на плащане с банкови карти в консулските служби в чужбина, предложения за промени в Закона за българските лични документи, които дават възможност паспорти и лични карти да се вадят само с едно посещение на консулска служба, двойното намаляване на срокове за издаване на документи, заявени в чужбина (бързата услуга ще е за 30 дни, а не за 60, а обикновената - за 45 дни, а не за 90). Валидността на паспортите ще е вече 10, а не 5 години, като тази мярка ще влезе в сила от 2020 г.", "date": "2017.08.11", "title": "Нотариус, а не министерството да заверява подпис на преводач"}
{"url": "https://news.bg/world/tramp-predupredi-kndr-s-prigotveni-i-zaredeni-voenni-resheniya.html", "text": "\"Военните решения вече са напълно въведени, приготвени и заредени, ако Северна Корея действа неразумно. Надяваме се Ким Чен-ун да намери друг път!\", коментира Тръмп в Туитър.Припомняме, вчера Доналд Тръмп градира критиката си към режима на Ким Чен-ун и заяви, че Северна Корея трябва да е \"много, много нервна\", ако дори мисли за атака срещу Съединените щати или техните съюзници.За да покаже готовността за защита на Гуам, Тръмп повторно представи над последното си изявление дислоцирани бомбардировачи B-1B Lancer.\"Ако Северна Корея прави нещо, дори да мисли за атака на някой, когото обичаме или ние представляваме, или наши съюзници или нас, те трябва да бъдат много, много нервни. Нещата ще се случват с тях така, както никога не са смятали за възможни.\" След като заплаши КНДР с \"огън и ярост\", с тези думи Тръмп отправи .Китай трябва да остане неутрална, ако Северна Корея предприеме първа атака срещу САЩ. Този призив е бил отправен към Пекин от държавен вестник в страната.Припомняме, Пекин не веднъж изрази недоволството си от многократните ядрени и ракетни тестове на Пхенян, както и от поведението на Южна Корея и Съединените щати, които предприеха . Това водело до ескалация на напрежението.Също така днес, японското Министерство на отбраната е дало заповед за разполагане на системи за противовъздушна отбрана Patriot PAC-3 на територията на префектурите Кочи, Шимане и Хирошима.Причина са твърдения на Северна Корея, за планирана ракетна атака на Гуам. Разполагането на системите и привеждането им в бойна готовност започва тази вечер.", "date": "2017.08.11", "title": "Тръмп предупреди КНДР с \"приготвени и заредени\" военни решения"}
{"url": "https://news.bg/world/balgarski-alpinist-pochina-v-planinata-tyanshan.html", "text": "Български алпинист е почина в планината Тяншан, намираща се на границата между Киргизстан и Казахстан, съобщи Нова телевизия.От Министерството на външните работи са информирали, че инцидентът с българския гражданин е станал на 8 август, вторник.Към момента не е ясно името на българина. Установено е обаче, че във вторник, малко след полунощ мъжът е паднал от връх Хан Тенгри, на около 6 200 метра височина.Алпинистът е паднал на скали и е загинал намясто.", "date": "2017.08.11", "title": "Български алпинист почина в планината Тяншан"}
{"url": "https://news.bg/crime/goryat-chetiri-postroyki-v-selo-slivovik.html", "text": "Пожар гори в четири постройки в село Сливовик, област Монтана, съобщиха от МВР. Към момента няма данни за загинали и пострадали хора.Сигналът за пожара е подаден малко след 13:30 часа. Към посочения адрес незабавно е изпратен пожарен екип от Лом. Пристигналите на място огнеборци установили, че пламъците са обхванали 4 стопански постройки и незабавно поискали помощ от колегите си в Монтана и Брусарци.Часове по-късно пожарникарите се борят да локализират и изгасят пожара. Няма данни за загинали и пострадали хора. Причините за инцидента ще бъдат изяснени след приключване на оперативната дейност.", "date": "2017.08.11", "title": "Горят четири постройки в село Сливовик"}
{"url": "https://news.bg/crime/zadarzhaha-8-nezakonni-migranti-pri-aktsiya-v-nesebar.html", "text": "Специализирана полицейска операция за противодействие на незаконната миграция е проведена на територията на Несебър от 08 до 09 август, съобщиха от МВР-Бургас.В хода на операцията са проверени 12 лица, от които са задържани осем. Съставени са 5 акта, от които: три за нарушения на Закона за българските лични документи и два по Наредбата на Община Несебър.Акцията е за противодействие на незаконната миграция, установяване и задържане на незаконно пребиваващи на територията на страната чужденци, лица, обявени за местно и общодържавно издирване, за лица, настанени в общежития, квартири и места за подслон без адресна регистрация, лица укриващи се от наказателно преследване.Образувани са три бързи полицейски производства за притежание на наркотици, срещу граждани на Мали и Нигерия.Четирима нелегални мигранти са конвоирани до Сектор \"Миграция\" - Бургас. Двама от тях са от Нигерия, един от Сомалия и един от Танзания. Един гражданин на Нигерия, който е обявен за общодържавно издирване, е конвоиран до дирекция \"Миграция\" СДВР за експулсиране.", "date": "2017.08.11", "title": "Задържаха 8 незаконни мигранти при акция в Несебър"}
{"url": "https://news.bg/int-politics/konstitutsionnoto-sabranie-e-nay-moshtnata-institutsiya-na-venetsuela-spored-maduro.html", "text": "Президентът на Венецуела Николас Мадуро призна Конституционното събрание в страната, управлявано от Социалистическата партия, като най-мощната институция, съобщава \"Ройтерс\". Това се случи, когато Мадуро се яви в най-критикувания законодателен орган, открит преди шест дни.\"Като държавен глава аз се подчинявам на правомощията на това учредително събрание\", каза той по адрес на .\"Признавам неговата абсолютна сила, суверенни и великолепие\", продължи президентът на Венецуела.Неотдавнашният избор на 545-членната асамблея привлече международно негодувание, заради предположенията за узурпиране на властта на контролирания от опозицията конгрес на Венецуела.Критиците заявиха, че изборите отхвърлят всички останали проверки на властта на Мадуро.Мадуро заяви, че Конституционният съд е единственият шанс на страната да осигури мир и просперитет след четиримесечните безредици и антиправителствени протести, в които загинаха повече от 120 души.Изказването на Мадуро, изправило членовете на съда аплодирайки, е призива за нова управленска рамка за Венецуела, насочена към \"усъвършенстване на конституцията от 1999 г\".", "date": "2017.08.11", "title": "Конституционното събрание е най-мощната институция на Венецуела според Мадуро "}
{"url": "https://news.bg/int-politics/kitay-tsenzurira-kiberprostranstvoto-si.html", "text": "Китайският регулатор на киберпространство заяви, че разследва най-популярните социални медийни сайтове в страната за неспазването на строги закони, които забраняват съдържание, което е насилствено, неприлично или смятано за обидно за комунистическата партия, съобщава \"Ройтерс\".Администрацията на киберпространството заяви, че разследва уебсайта Tieba на WeChat, Weibo Corp и Baidu Inc на Tencent Holdings Group Ltd. заради предполагаеми нарушения на стриктните закони за киберсигурността в страната.\"Потребителите разпространяват насилие, терор, фалшиви слухове, порнография и други опасности за националната сигурност, обществената безопасност и обществения ред\", заяви регулаторът на своя уебсайт.Компаниите все още не са излезли с официална позиция по въпроса.Това са поредните предприети регулаторни действия срещу най-популярните фирми в страната, тъй като кибернетичните власти на Китай възприемат все по-твърда позиция по отношение на цензурата, като налагат тежки наказания на компании, които не спазват правилата.", "date": "2017.08.11", "title": "Китай цензурира киберпространството си"}
{"url": "https://news.bg/int-politics/maduro-iska-sreshta-s-tramp.html", "text": "Венецуелският президент Николас Мадуро заяви, че иска среща лице в лице с американския президент Доналд Тръмп, съобщава BBC.Той каза на новоизбраното учредително събрание, че иска \"личен разговор\", когато двамата лидери присъстват на Общото събрание на ООН в Ню Йорк следващия месец.Тръмп наскоро наложи санкции на Венецуела, като обвини Мадуро, че подкопава демокрацията.От Белия дом все още няма отговор.\"Ако той толкова се интересува от Венецуела, аз съм тук\", каза президентът Мадуро по време на тричасова реч.Понякога обаче Николас Мадуро се обръща значително по-агресивно срещу САЩ, като обвинява \"империалистите\", че се занимават с неговото правителство.\"Ние никога няма да се предадем на чужди сили\", каза той.Мадуро заяви, че ще оспорва американските санкции.", "date": "2017.08.11", "title": "Мадуро иска среща с Тръмп"}
{"url": "https://news.bg/health/za-dva-mesetsa-lineykite-ostavat-bez-poddrazhka-na-gps-sistemata-si.html", "text": "В условията на липса на GPS поддръжка системата на Бърза помощ няма да спре да работи. Това увери в ефира на БНТ заместник-министърът на здравеопазването Мирослав Ненков. \"Нашите съграждани няма да разберат, че това се е случило. През годините, преди да се изгради тази система, е имало един начин на работа, който условно да кажем, е малко по-старовремски, но е напълно ефективен\", коментира той.През годините директорите на центровете за спешна медицинска помощ са запазили всички стари системи. Ненков увери, че всяка комуникационна система, свързваща 112 с център за спешна медицинска помощ и център за спешна медицинска помощ с линейка със спешен екип, е дублирана и триплирана.Той коментира още, че за участниците в един инцидент времето тече по различен начин. \"Виждате колко често в тези репортажи се казва линейката е дошла след 40 минути, а тя е дошла след шест. Това го показва GPS. Това не е така, защото директорът на центъра за спешна медицинска помощ го казва, за да си защити екипа. Много повече са репортажите, които показват как бърза помощ не се е справила, отколкото репортажите, които показват как линейката се е справила. Софийската бърза помощ, която е най-натоварена реализира по 200 адреса на денонощие, а ние чуваме на три месеца веднъж, че някой е закъснял\", каза още той.По думите на д-р Ненков за 600 повиквания има едно, което се оцветява много красиво. Заместник-министърът на здравеопазването обясни, че системата, която функционира в Бърза помощ подобрява преноса на данни между 112 и центровете за спешна медицинска помощ. \"При нефункционираща система ще се натоварят колегите от центровете за спешна медицинска помощ. Ако се срине системата, може да се наложи те да пишат на хартия\", обясни д-р Ненков. Така всяко обаждане, постъпило в ЦСМП се събира в журнали, които после някой ще трябва да седне и да въведе в системата\".\"Ако сега примерно, се наложи аз да извикам линейка, а линейката разполага с мобилна връзка, много ясно се записва в електронния картон на 112 в колко часа, аз съм се обадил, много ясно в този картон се записва в колко часа линейката е стигнала адреса, има абсолютно ясни следи оператора от ЦСМП се е обадил на линейката и връщането на сигнала\", обясни д-р Ненков. Така след приключване на адреса лекарите също докладват в ЦСМП. По думите му можем да видим къде и как се е движила линейката и без GPS - къде и как се е движила линейката. Относно забавянето на подписването на договора за поддръжка на системата, д-р Ненков обясни, че са си позволили мъничко забавяне, за да се опитат да спестят някой лев.", "date": "2017.08.11", "title": "За два месеца линейките остават без поддръжка на GPS системата си"}
{"url": "https://news.bg/crime/izbyagaliyat-zatvornik-v-stara-zagora-iskal-da-stane-ovchar.html", "text": "Продължава издирването на избягалия затворник от Стара Загора. Това заяви пред Нова телевизия вътрешният министър Валентин Радев.\"Имаме информация какво иска - иска някъде да отиде да бъде овчар, няма да казвам къде\", сподели Радев и допълни, че мястото се проверява .Относно изнасилването във Варна Радев подтвърди, че по случая е задържан 27-годишен криминално проявен мъж.По думите му младежът е от ромски произход и няколко пъти е лежал в затвора. За последно е бил пуснат на свобода през 2015 г. От тогава до сега е нямало сигнали срещу него, посочи Радев.Припомняме, посегателството беше извършено в ранните часове на 8 август, вторник, в района на улица \"Струга\" в града.Още същия ден полицаите от Варна започнаха разследване, като беше съобщено, че .Изнасилването е станало в светлата част на деня, в оживен район близо до гарата.Министър Радев коментира и случая с пребитото възрастно семейство в Горско Абланово. \"Почти сме сигурни за това кой е. Там поради говорен дефект може би ще го разпознаем \", уточни Радев. По думите му, извършителят е роднина на възрастните хора, защото е знаел къде, какво има.Продължава работата по случая с нападнатия журналист , каза Радев.Според данни на Радев престъпността спада.", "date": "2017.08.11", "title": "Избягалият затворник в Стара Загора искал да стане овчар"}
{"url": "https://news.bg/weather/oranzheviyat-kod-prodalzhava.html", "text": "Жегите в страната ще се задържат. И днес в сила е предупредителен оранжев код за опасно време. Петък ще бъде слънчево и горещо. Максималните температури ще са между 34 и 39 градуса по Целзий, сочи прогнозата на Националния институт по метеорология и хидрология.През почивните дни температурите ще останат високи, възможни са и валежи в западната част на страната.По Черноморието се очаква слънчево и топло време, подходящо за плажуване, живакът ще се задържи на 30 градуса, най-ниските очаквани температури през уикенда са в ранните часове на деня и са около 20 градуса по Целзий.", "date": "2017.08.11", "title": "Оранжевият код продължава"}
{"url": "https://news.bg/int-politics/sasht-se-nadyava-da-reshi-krizata-v-kndr-po-diplomatichen-pat.html", "text": "САЩ все още се надява кризата в КНДР да бъде решена по дипломатичен път. Това заяви министърът на отбраната на САЩ Джеймс Матис, съобщава БиБиСи.Според Матис ако се стигне до военни действия, резултатите ще бъдат . По думите му дипломацията е най-доброто решение след размяната на \"огнени реплики\" между Доналд Тръмп и Ким Чен-ун.Припомняме, на 8 август Доналд Тръмп отправи ултиматум към Северна Корея, предупреждавайки Ким Чен-ун да не отправя повече . В противен случаи Пхенян щели да сблъскат с \"\".Малко след това обаче от Пхенян обявиха, че \"внимателно се проучва\" план за нанасяне на  по американския тихоокеански остров Гуам, където се намира голяма база на ВВС на САЩ.Вчера Тръмп градира критиката си към режима на Ким Чен-ум и заяви, че Северна Корея трябва да е \"много, много нервна\", ако дори мисли за атака срещу Съединените щати или техните съюзници.\"Ако Северна Корея прави нещо, дори да мисли за атака на някой, когото обичаме или ние представляваме, или наши съюзници или нас, те трябва да бъдат много, много нервни. Нещата ще се случват с тях така, както никога не са смятали за възможни.\" С тези думи Тръмп отправи .\"Народът на нашата страна е в безопасност, нашите съюзници са в безопасност\", добави вчера Тръмп.От държавната агенция KCNA информираха обаче, че армията на Северна Корея ще изпълни плановете си в средата на август да изстреля четири ракети със среден обсег на действие над Япония, за да пристигне близо до Гуам, когато те ще бъдат готови за нареждане на лидера на Ким Ченг-ун. Плановете предвиждат ракетите да кацнат в морето на 30-40 км (18-25 мили) от Гуам.", "date": "2017.08.11", "title": "САЩ се надява да реши кризата в КНДР по дипломатичен път"}
{"url": "https://news.bg/finance/natsionalnoto-finansirane-na-am-struma-bezotgovorno-spored-nankov.html", "text": "Ветото на президента върху Закона за опазване на околната среда би могло да създаде проблем за строителството на АМ \"Струма\". Това каза в ефира на bTV министърът на регионалното развитие и благоустройството Николай Нанков.Той бе категоричен, че засега най-адекватен изглежда така нареченият \"източен\" вариант за строителство в района през Кресненското дефиле.Този вариант предвижда запазване на пътя през дефилето с неговото изправяне, разширяването му на завоите и изграждането на съответната екологична инфраструктура, която да защити биологичните видове.В участъка преди Кресна има обход за Кресна. В посока София, трасето се качва източно над дефилето с пет възела и с шест свързвания с всички общински пътища. Това е и оптималният вариант и в становището на Асоциацията на пострадалите при катастрофи. \"Това е нашата алтернатива, за да осигурим сигурното и безопасно преминаване през Кресненското дефиле\", аргументира се Нанков.Министърът беше категоричен, че тунел със сигурност няма и не трябва да има от гледна точка на основния приоритет на правителството, а именно - сигурността и безопасността на преминаващите български граждани през дефилето.Припомняме обаче, че жителите на Община Кресна не одобриха посочения като най-удачен т. нар. източен вариант.Местните жители искат пътят Е-79, в отсечката на Кресненското дефиле, да не става скоростна отсечка в посока Кулата. Недоволството е мотивирано от това, че хората няма да има възможността да използват алтернативен маршрут, особено когато за използването на магистралите в страната започнат да се търсят такси.Според жителите в Кресна най-добрия вариант за лот 3.2 от АМ \"Струма\" е посоченият по-горе пети вариант - и двете платна на магистралата да бъда изнесени от северната част на пролома, източно от река Струма, а Кресненското дефиле да остане като алтернативен път.Нанков припомни, че в момента има процедура по сигнализиране на Европейската комисия и изтъкна, че и оценката по ОВОС дава като най-устойчив въпросния вариант.Припомняме и че на 11 септември в Симитли и Кресна ще се проведе общественото обсъждане на Доклада за оценка на въздействието върху околната среда (ОВОС) на инвестиционното предложение за проекта на лот 3.2 на АМ \"Струма\". Така, ако 2019 г. не стартираме строителството, изпадаме в обективната хипотеза да не успеем с крайния срок до 2023 г., когато изтича срокът на допустимост за финансиране с европейски средства. \"Тогава трябва да реализираме АМ \"Струма\" през Кресненското дефиле с национално финансиране, което за мен наистина е малко безотговорно\", посочи Нанков.Строителният министър увери, че в останалите отсечки на \"Струма\" се работи в срокове, дори по-бързо.Министър Нанков бе категоричен, че ако обжалванията през 2019 г. не приключат, ще трябва да довършим магистралата с наши пари.Във връзка с наложеното вето от страна на президента Румен Радев върху , имащ отношение към екооценките и обжалванията, Нанков беше категоричен, че специално за АМ \"Струма\" то би могло да създаде проблем.Относно разширяването на АМ \"Тракия\" с по едно платно в направлението София - Пловдив, през което на ден преминават 40 хиляди автомобила, Нанков увери, че в момента се извършват геодезични проучвания, но реалният процес с проектирането им може да започне най-рано в края на 2017 г.По темата със санирането и установения опасен блок с височина над 10 метра, изолиран с материали от по-нисък клас огнеопорност в , министърът увери, че ще се търси техническо решение за сградите, при които не са спазени изискванията. \"Това ще се поеме от програмата\", каза още Нанков.По думите му санирането не е спряло, а продължава. \"Спекулира се по темата\", каза още Нанков. Така в момента имало , санирали се още 565, до тези 2022 сгради, за които има сключени договори и има наличен финансов ресурс. Според него ще останат средства от тези 2 млрд. лв. и за други сгради.Относно оценката му за първите 100 дни от мандата, Нанков бе категоричен, че оценката се права от гражданите.", "date": "2017.08.11", "title": "Националното финансиране на АМ \"Струма\" - безотговорно според Нанков"}
{"url": "https://news.bg/society/rodenoto-vav-vazduha-bebe-niki-katsna-v-balgariya.html", "text": "Българското бебе Николай кацна на Летище София. Детенцето, родено по време на полет от Богота до Франкфурт, пристигна в България със своето семейство.Малкият Ники, роден на 26 юли 2017 във въздуха по време на полет на Луфтханза, пристигна в България със щастливите си родители - майката Десислава, таткото и по-големия му брат.Бебето Ники се роди при полет над Атлантическия океан, 38-годишната българка Десислава тогава е била в 35 гестационна седмица и не е очаквала раждането.Часът на раждане на детето е 10:37 координирано универсално време. Височината на полета по време на раждането над Северния Атлантик била около 11 800 м.Самолетът излита от колумбийската столица Богота на 25 юли в 21:00 местно време с общо 191 пътници и 13 членове на екипажа, а каца със 192 пътници.Раждането протекло без усложнения и съдействие за него оказали от кабинния екипаж и трима лекари, които са били на борда като пътници.За да предостави на майката и новороденото възможно най-бърза медицинска грижа, капитанът на полета решава да направи междинно кацане в Манчестър.Момченцето е с българско гражданство, а по-интересната част е, че в паспорта му като място на раждане ще бъдат записани географските координати на събитието - 49 градуса северна ширина и 21 градуса западна дължина, съобщи преди две седмици Александър Толвет, регионалният мениджър на авиокомпанията.За да е върне в България малкият Николай отново \"летя\" на височина, близка до тази, на която се роди.\"Много сме щастливи да посрещнем малкия Николай за първи път на родна земя. Всички ние от Луфтханза му пожелаваме крепко здраве, прекрасно детство и да открие красотата и любовта към летенето\" - сподели Толвет.", "date": "2017.08.11", "title": "Роденото във въздуха бебе Ники кацна в България"}
{"url": "https://news.bg/world/severnokoreets-dostigna-yuga-s-pluvane.html", "text": "Севернокореец избяга от родината си и достигна до Южна Корея по море.През тази нощ южнокорейски военни, патрулиращи в Жълто море в района на морската граница (т.нар. северна разграничителна линия) забелязали човек, който плува във водите. Те прибрали около 20-годишния мъж на борда.Агенция Yonhap не посочва какво е разстоянието, което дезертьорът от режима на Ким Чен-ун е успял да проплува.Не се посочват още и причините за бягството му.От началото на годината в Южна Корея са избягали 11 граждани на Севера. Данните са на вътрешното министерство. Седем от тях са достигнали републиката по море - петима миналия месец, а двама - баща и син - през юни месец.", "date": "2017.08.11", "title": "Севернокореец достигна юга с плуване"}
{"url": "https://news.bg/int-politics/kitay-da-ostane-neutralna-ako-kndr-atakuva-sasht-prizovava-kitayski-ezhednevnik.html", "text": "Китай трябва да остане неутрална, ако Северна Корея предприеме първа атака срещу САЩ. Този призив е бил отправен към Пекин от държавен вестник в страната, съобщи Ройтерс.Според китайския вестник страната е най-важният съюзник и търговски партньор на КНДР.Припомняме, Пекин не веднъж изрази недоволството си от многократните ядрени и ракетни тестове на Пхенян, както и от поведението на Южна Корея и Съединените щати, които предприеха . Това водело до ескалация на напрежението.Националистическият таблоид Global Times е посочил още, че Китай трябва ясно да заяви на международния подиум, че ако КНДР предприеме атака срещу САЩ и от Пентагона отговорят, Китай ще остане неутрална спрямо тази криза.Вестникът добавя, че ако САЩ и Южна Корея първи започнат удари срещу Пхенян и искат да свалят режима на Ким Чен-ун, променяйки политическото статукво на Корейския полуостров, то Китай трябва да им попречи.Припомняме, вчера Доналд Тръмп градира критиката си към режима на Ким Чен-ум и заяви, че Северна Корея трябва да е \"много, много нервна\", ако дори мисли за атака срещу Съединените щати или техните съюзници.\"Ако Северна Корея прави нещо, дори да мисли за атака на някой, когото обичаме или ние представляваме, или наши съюзници или нас, те трябва да бъдат много, много нервни. Нещата ще се случват с тях така, както никога не са смятали за възможни.\" След като заплаши КНДР с \"огън и ярост\", с тези думи Тръмп отправи .От държавната агенция KCNA информираха обаче, че армията на Северна Корея ще изпълни плановете си в средата на август да изстреля четири ракети със среден обсег на действие над Япония, за да пристигне близо до , когато те ще бъдат готови за нареждане на лидера на Ким Ченг-ун. Плановете предвиждат ракетите да кацнат в морето на 30-40 км (18-25 мили) от Гуам.Припомняме и че министърът на отбраната на САЩ Джеймс Матис заяви, че САЩ все още се надява кризата в КНДР да бъде решена по дипломатичен път. Според Матис евентуални военни действия ще бъдат .", "date": "2017.08.11", "title": "Китай да остане неутрална, ако КНДР атакува САЩ, призовава китайски ежедневник"}
{"url": "https://news.bg/crime/ribarite-v-burgas-sashto-oshteteni-ot-ministerstvata.html", "text": "Представители на сектор рибарство, морския риболовен сектор, аквакултура и представители на преработвателната индустрия в сектор рибарство се чувстват ощетени от взетите решения от Министерство на земеделието и храните и Министерство на околната среда и водите.60-дневната забрана за улова на бяла мида, която ще бъде удължена до края на годината, е поводът за негодуванието на засегнатите сектори. Техните представители смятат, че решенията са направени без да са взети в предвид предложенията и коментарите от Асоциация на производителите на рибни продукти БГ ФИШ, както и без са оценени социалните и икономическите последици за хората от секторът и техните семейства.От засегнатите сектори изтъкват, че независимо, че МС реши всички забрани по НАТУРА 2000 да се въвеждат след обсъждане със заинтересовани страни ден след това от МЗХГ съобщили, че издават заповед за дългосрочна забрана за улов на \"бяла мида\".В официално писмо-уведомление до медиите от Асоциация на производителите на рибни продукти БГ ФИШ и от Сдружение Черноморски изгрев, уведомяват, че на 14 август, понеделник, от 9.00 часа, ще проведат мирен протест на открито с участие на представители на засегнатите сектори. В писмото си обясняват, че събитието ще се проведе пред сграда на ИАРА в Бургас и ще продължи около 2 часа.Обръщайки се към кмета на община Бургас Димитър Николов, министъра на земеделието и храните Румен Порожанов, министъра на околната среда и водите Нено Димов и изпълнителния директор на ИАРА Галин Николов, в писмото си от асоциацията и сдружението обясняват, че ще протестират и срещу налагането на рестрикции и ограничения за стопански риболов без да е направена оценка на социалният и икономическият фактор и без да е съобразено мнението, исканията и потребностите на сектора.След протестът в понеделник, от организаторите обещават и импровизирана пресконференция.", "date": "2017.08.11", "title": "Рибарите в Бургас също ощетени от министерствата"}
{"url": "https://news.bg/crime/rabotata-na-patna-politsiya-po-malko-hvanati-narushiteli-poveche-otmeneni-aktove.html", "text": "Върховната административна прокуратура (ВАП) извърши проверка на органите на МВР, оторизирани да осъществяват контрол за движение по пътищата и реализиращи административно-наказателна отговорност за нарушителите. Проверката е за периода от осъществената намеса на прокуратурата по предходната проверка през 2016 година до края на първото полугодие на 2017 г.Според данните на ВАП за периода на контролната проверка броят на съставените актове за установяване на административни нарушения (АУАН) и електронни фишове е нараснал значително в сравнение с предходно проверения период.Това означавало, че в резултат на предприетите мерки по реда на надзора за законност от страна на ВАП е преодоляна негативната тенденция в тази насока.Същевременно ВАП констатира, че не се отчита положителна тенденция по отношение на качеството на административно-наказателната дейност в по-голяма част от структурите на МВР. Това било видно от броя на отменените наказателни постановления.Поради това ВАП прецени, че трябва отново да сезира директорът на Главна дирекция \"Национална полиция\" (ГДНП) за необходимостта от подобряване качеството на работата при осъществяване на административно-наказателната дейност.Според ВАП трябва да се подобри и контрола върху стриктното спазване на законовите изисквания при реализиране на административно-наказателната отговорност.Припомняме, през 2016 г. съвместно с окръжните и районните прокуратури в страната Върховна административна прокуратура извърши проверки по Закона за движение по пътищата на дейността през 2015 г. Проверката отново обхвана изпълнението на правомощията от органите на МВР, оторизирани да осъществяват контрол за движение по пътищата и реализиращи административно-наказателна отговорност за нарушителите.В сравнение с 2014 и 2013 г. проверката от 2016 година констатира негативни резултати и пропуски в административно-наказателната дейност на контролните органи, сред които намаляване броя на съставените актове за установяване на административни нарушения и електронни фишове, както и значителен дял на отменените наказателни постановления. Тогава директорът на ГДНП беше сезиран за това.Настоящата проверка на ВАП била мотивирана и от  от 05.07.2017 г. на АМ \"Тракия\". По указание на ВАП ГДНП извърши контролна проверка с идентичен предмет за периода до края на първото полугодие на 2017 г.", "date": "2017.08.11", "title": "Работата на Пътна полиция – по-малко хванати нарушители, повече отменени актове"}
{"url": "https://news.bg/politics/pravitelstvoto-borisov-3-nyama-da-izkara-dalgo-smyata-stoynev.html", "text": "\"За съжаление през тези 100 дни малко се занимавахме с политика.\" Тази оценка направи Драгомир Стойнев от БСП за България в ефира на bTV.Оценката е по повод първите сто дни от мандата на третото правителство на Бойко Борисов. Стойнев визира, че през това време обществото е било ангажирано с лобизъм, със скандали, с корупционни схеми като НДК, \"Суджук-гейт\", \"Перник-гейт\" .Стойнев изтъкна, че представянето на управленската програма през лятото, показвала, че то \"няма визия и идеи как да управлява страната\".На добрата новина за увеличението на учителските заплати, Стойнев противопостави обещанието за повече сигурност от страна на правителството и обещанието за 300 лв. пенсия, което също се е оказало напразно. Стойнев обвини политиците от ГЕРБ за хаоса в системата на образованието, здравеопазването и сигурността.\"Това е  но това няма да подобри ефективността на системата. Там трябват дълбоки реформи\", констатира още Стойнев във връзка с учителските заплати. Той бе категоричен, че липсва визията за това какво точно трябва да се случи. Така всеки път, когато трябвало да се случи реформа правителството на ГЕРБ подавало оставка и прогнозира, че и сегашното правителство на Борисов няма да изкара дълго.\"Когато БСП е управлявало винаги са се увеличавали заплатите\", припомни Стойнев.\"Това, което се случи в Перник е олицетворение на управлението на ГЕРБ - схема от кмет от ГЕРБ, председател на комисията по образование от ГЕРБ, разпределят общински ресурс\", посочи Стойнев.На въпрос защо общинските съветници на БСП не са гласували против това решение за частната детска градина в Перник, Стойнев отговори: \"Разбира се, че имаме упрек към нашите общински съветници, но в крайна сметка те не са подкрепили това решение\". Стойнев бе категоричен, че скандалите щели да продължат с наближаването на местните избори. \"Следващият скандал ще бъде саниране гейт, защото ще започне да пада изолацията, когато наближат и местните избори\", посочи Стойнев.", "date": "2017.08.11", "title": "Правителството \"Борисов\" 3 няма да изкара дълго, смята Стойнев"}
{"url": "https://news.bg/education/351-studenti-ot-traditsionnite-balgarski-obshtnosti-sa-prieti-v-nashi-vuz-ove.html", "text": "351 кандидат-студенти от традиционните български общности в Украйна, Сърбия, Казахстан, Косово и други са били приети за обучение на образователно-квалификационна степен \"бакалавър\" и \"магистър\" във ВУЗ-овете в България на първо класиране.За прием в висшите учебни заведения в страната ни са кандидатствали общо 455 души от традиционните български общности по света.На първо класиране 222 кандидат-студенти са били приети от Украйна, 100 - от Сърбия, 27 - от Косово. Един етнически българин от Казахстан също е бил приет за обучение у нас.Кандидат-студентите от българските общности са кандидатствали за почти всички специалности. Най-много желаещи да учат у нас са избрали специалностите медицина, компютърни науки, икономика, туризъм, транспорт и политически науки.Най-голямо търсене има за Софийски университет \"Св. Климент Охридски\". След това младежите от българските общности са избрали медицинските университети в София, Варна, Пловдив, Плевен, Икономическият университет - Варна, и Висшето военноморско училище \"Н. Й. Вапцаров\" - Варна.Според статистиката на Министерството на образованието и науката през тази академична учебна година се наблюдава увеличение на кандидат-студентите от Украйна.", "date": "2017.08.11", "title": "351 студенти от традиционните български общности са приети в наши ВУЗ-ове"}
{"url": "https://news.bg/world/20-tona-zarazeni-yaytsa-sa-prodadeni-v-daniya.html", "text": "Датскита власти съобщиха, че 20 тона заразени с фипронил яйца от Белгия са били продадени в Дания. Това обяви националната служба за безопасност на храните, цитирана от Франс прес и Комерсант.\"Датската фирма \"Данаег продъктс\" е получила общо 20 тона яйца от белгийски доставчик. Яйцата са били продадени предимно на кафетерии, кафенета и кетърингови фирми и по всяка вероятност не са били продавани в големи количества на търговци на дребно\", уточни службата, като увери, че яйцата не представляват опасност за човешка консумация.\"Направените в Холандия тестове показват следи от фипронил в яйцата, но не на вредни за човешкото здраве равнища. Тези продукти са незаконни за продажба в ЕС, \"Данаег продъктс\" се свързва с клиентите си за връщане на яйцата\", обясни датската служба.", "date": "2017.08.11", "title": "20 тона заразени яйца са продадени в Дания"}
{"url": "https://news.bg/crime/dvama-advokati-osadeni-che-podstrekavat-lazhesvidetelstvo.html", "text": "Районен съд-Кърджали му е наложил наказание \"пробация\", която включва \"Задължителна регистрация по настоящ адрес\" два пъти седмично за срок от година и \"Задължителни периодични срещи с пробационен служител\" отново за срок от 1 година.По същото дело със споразумение е осъден и мъж на 38 години. Той също е склонявал към лъжесвидетелстване. Районен съд-Кърджали му е наложил наказание \"пробация\", включваща \"Задължителна регистрация по настоящ адрес\" два пъти седмично за шест месеца и \"Задължителни периодични срещи с пробационен служител\" за срок от половин година.Случаят, за който З.Ш. и Б.М. са признати за виновни е по заведено дело през 2014 г. за установяване на бащинство, по което те били упълномощени като адвокати на двете срещупоставени страни по делото.Осъден е и човекът, излъгал съда - 29-годишният С.М. Той е бил подбуден от другите двама да даде неверни показания. 29-годишният мъж ще изтърпи \"пробация\"със \"Задължителна регистрация по настоящ адрес\" два пъти седмично за срок от шест месеца и \"Задължителни периодични срещи с пробационен служител\" пак за шест месеца.", "date": "2017.08.11", "title": "Двама адвокати осъдени, че подстрекават лъжесвидетелство"}
{"url": "https://news.bg/crime/arestuvaha-chetirima-za-poboy-v-selo-pobeda.html", "text": "Органите на реда в Добрич арестуваха четирима, участвали в сбиване в село Победа.Сигналът за възникнал конфликт в добричкото село Победа постъпил в полицията около 23 часа на 9 август. На мястото веднага били изпратени полицейски екипи.В хода на предприетите действия полицаите установяват, че при свада между жители на селото са пострадали двама млади мъже на 25 и на 23 години.Мъжете са били транспортирани до здравно заведение. След медицински преглед те са освободени за домашно лечение, без опасност за живота.Полицаите започнали работа по установяването на извършителите. В хода на извършените оперативни действия са били прегледани и записи от камери за видеонаблюдение.По случая са задържани четиримата участници в сбиването - И.Д. (на 30 г.), К.Ц. (на 25 г.), Я.А. (на 18 г.) и 17-годишен младеж.По първоначалните данни причина за конфликта били неуредени лични отношения между един от пострадалите мъже и задръждания И.Д.По случая е образувана преписка. Материалите са докладвани на Районната прокуратура в Добрич. Работа по случая продължава.", "date": "2017.08.11", "title": "Арестуваха четирима за побой в село Победа"}
{"url": "https://news.bg/crime/hvanaha-dvama-taksimetrovi-shofyori-s-pompi-na-broyachite.html", "text": "Двама таксиметрови шофьори в Бургас са монтирали \"помпа\" зад таблото си. Това е установила съвместна проверка на служители от \"Икономическа полиция\", КАТ и \"Автомобилна администрация\" в града, съобщиха от МВР-Бургас.За четири часа на 10 август са проверени 11 таксита. С тези приспособления са манипулирани електронните таксиметровите апарати с фискална памет с което се ощетяват клиентите. Съставени са актове на нарушителите, уверяват от полицията.При проверката на други 4 броя леки таксиметрови автомобила се установи, че водачите им извършват превози на пътници с електронни таксиметрови апарати с фискална памет, които са с нарушена контролна пломба. Те също са с актове.На двама водачи на таксиметрови автомобили са отнети шофьорските книжки.", "date": "2017.08.11", "title": "Хванаха двама таксиметрови шофьори с \"помпи\" на броячите"}
