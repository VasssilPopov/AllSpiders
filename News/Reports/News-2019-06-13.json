{"url": "https://news.bg/world/sara-sandars-napuska-beliya-dom.html", "text": "Говорителят на Белия дом Сара Сандърс напуска позицията в края на месеца. Това съобщи американският президент Дойналд Тръмп по познатия за него начин - със съобщение в \"Туитър\".Той даде висока оценка за работата на Сандърс в Белия дом. Тя остана на поста три години и половина. По думите му, Сандърс е жена с необикновени таланти. Той изрази надежди тя да се кандидатира за губернатор на своя щат Арканзас, където ще се завърне. Тръмп е убеден, че като губернатор също би се справила блестящо. За напускането на СандърсАгенциите припомнят, че като говорител тя често се сблъсква с критики за крайните си изказвания и прекалени опити да защитава президента. От началото на мандата на Доналд Тръмп поредица от политици и експерти напуснаха президентската администрация.", "date": "2019.06.13", "title": "Сара Сандърс напуска Белия дом "}
{"url": "https://news.bg/world/oon-svetat-ne-mozhe-da-si-pozvoli-golyam-konflikt-v-persiyskiya-zaliv.html", "text": "Светът не може да си позволи голям конфликт в Персийския залив. Това предупреждение отправи генералният секретар на ООН Антониу Гутериш след , съобщават АП, АФП и \"Ройтерс\".Гутериш остро осъди инцидентите.\"Силно осъждам всяка атака срещу цивилни кораби. Трябва да се установят фактите и да се изяснят отговорностите\", каза той на среща на Съвета за сигурност на ООН за сътрудничеството на организацията с Арабската лига.Генералният секретар на Арабската лига Ахмед Абул Гейт призова Съвета за сигурност на ООН да проведе извънредно заседание за атаките. Той предупреди, че някои държави се опитват да \"запалят пожар в региона\".По-рано днес два танкера бяха атакувани в Оманския залив. Американски източници обявиха, че . Русия призова да не се прибързва със заключенията.", "date": "2019.06.13", "title": "ООН: Светът не може да си позволи голям конфликт в Персийския залив"}
{"url": "https://news.bg/comments/finansiraneto-za-partiite-spored-darzhavnicheskata-im-efektivnost.html", "text": "Финансирането на политическите партии се превърна в основна тема заради скандала с надписаните и надвзети средства по партийните субсидии. Най-лесното, безпроблемно и ефективно решение на този казус бе партиите да възстановят надвзетото и нормативните документи да бъдат променени по начин, по който подобни аномалии повече да не могат да се случват. И първоначално, като че ли се тръгна точно по-този път с предложенията за промени в закона за политическите партии. Но разрастването на мащабите и интензитета на спекулациите по въпроса с партийното финансиране показа на управляващите, че ако се ограничат единствено с разумните държавнически решения, ще отнесат всички политически негативи.А ГЕРБ не обича да допуска подобни щети. Независимо, че те са напълно естествени, дори закономерни, за държавнически мислещите и действащи управляващи партии. Емпиричния опит показва, че те са онази гюдерия, която забърсва и абсорбира общественото недоволство от действията на управляващите. Който не иска да е в тази роля, да стои в опозиция и от там да се опитва да провежда своята политика - нещо, с което ДПС се справя много успешно.Но ГЕРБ не е ДПС. И затова предприе решителни популистки мерки, за да прехвърли поне част от негативите от разразилата се обществена дискусия върху останалите партии в парламента. Направи го като предложи промени в Закона за Държавния бюджет, с които бюджетната субсидия за партиите да бъде намалена от 11 лева на 1 лев за реално получен избирателен глас.Дали с това свое действие ГЕРБ ще успее да отклони от себе си част от общественото недоволство или не, предстои да разберем. Но не това е важното. Важното е че предложението за промени в Закона за Държавния бюджет явно ще предизвика дебат за формите и размера на финансирането, което трябва да получат политическите партии. При една разумна дискусия въпросът дали трябва да има такова финансиране, едва ли трябва да се поставя. Първият важен въпрос е дали трябва да се допуска партиите да бъдат финансирани напълно или частично от корпоративния сектор. Лично моето мнение е, че сегашният забранителен режим за подобно финансиране трябва да остане. Нещо повече - значително трябва да бъдат ограничени финансиранията с дарения от физически лица, както и от фондации - без значение дали са чужди, или български.Сегашният режим на отчетност - пред Сметната палата, трябва да бъде запазен и дори да бъде разширен. Струва ми се, че е редно партиите да изготвят полугодишни, годишни и извънредни - след избори, доклади за дейността си, в които подробно да описват за какви дейности са похарчили сумите по конкретни пера. И тези доклади трябва да са максимално детайлни и подробни откъм събития, суми, физически и юридически лица. Докладите е добре да се предават в Сметната палата и тя да ги качва на своя сайт. А нарушаването на това изискване да води до законово регламентирани финансови санкции, като например удръжки от полагащата се субсидия.При целия описан до тук модел е ясно, че основното финансиране на политическите партии трябва да идва от бюджета. Въпросът за размера му е добре да бъде уточнен, след като се направи анализ на присъщите финансови нужди на политическите партии. По-важно според мен обаче е начинът за формиране на това възнаграждение.Лично аз съм на мнение, че в едно демократично общество с пазарна икономика всеки трябва да получава възнаграждение в зависимост от ефективността и продуктивността на своята дейност. Същото трябва да важи и за партиите. И си мисля, че най-ефективният измерител на това съотношение между ефективност на дейността и получаваното възнаграждение не е твърда сума за реално получен глас. Добре е да се обсъди дали сумата за глас не трябва да бъде обвързана с някакъв независим измерител на благосъстоянието като например - да бъде процент от минималната (сега 560 лева на месец) или от средната (сега около 1200 лева на месец) работна заплата за страната. Още повече, че подобно формиране на сумата за глас вече е имало.Ако се върнем към този модел движението на минималната или средната работна заплата ще е онзи измерител, който ще показва дали действията на политическите партии са били достатъчно държавнически отговорни, за да доведат до увеличаване един от основните доходи на хората (освен заплата хората имат и други доходи), който пък ще е базата за увеличаване на приходите на политическите партии.Впрочем заплатите на депутатите, а чрез тях на президента, на премиера и на други високопоставени в държавата лица се формират точно по този начин. Защо и субсидиите за политическите партии да не се приложи такъв подход?Тук може да възникне дискусия дали за основа да се вземе минималната работна заплата, защото тя се определя административно, но пък това определяне се случва след сериозно обсъждане с работодателските организации, които не могат да бъдат лесно убедени да приемат увеличение. Но ако прилагането на минималната работна заплата за основа на изчислението на субсидиите за партиите се окаже неприемливо, едва ли ще се намерят сериозни аргументи срещу приемането на средната работна заплата за основа. Тя е достатъчно обективен измерител на икономическата конюнктура, която в много голяма степен се влияе от работата на политическите партии. Особено от тези, представени в Народното събрание, а точно те ще получават най-голям дял от субсидията.", "date": "2019.06.13", "title": "Финансирането за партиите - според държавническата им ефективност"}
{"url": "https://news.bg/int-politics/sasht-tvarde-veroyatno-iran-da-stoi-zad-novite-ataki-na-tankeri-v-omanskiya-zaliv.html", "text": "Официален представител на САЩ обяви за \"твърде вероятно\" Иран да стои зад , съобщава \"СиБиЕс Нюз\".Двата танкера претърпяха инциденти днес близо до стратегическия Ормузки пролив. Това е  и отново официалните представители на САЩ побързаха да хвърлят вината на Иран.Представител на американската отбрана заяви пред Дейвид Мартин кореспондент на СиБиЕс по национална сигурност, че \"твърде вероятно е Иран да причинява тези атаки\" в четвъртък. Официалният представител отхвърля ирански твърдения, че са спасили екипажите на двата кораба в Оманския залив като \"очевидно фалшиви\". Той допълва, че американският кораб USS Bainbridge е взел 21 членове на екипажа.Иран твърди, че е изпратил спасителни екипи, които са спасили 44 моряци от двата кораба.Длъжностното лице обяснява пред Мартин, че е видял съобщения, че членове на един от екипажите на танкери смятат, че са били ударени от торпедо или мина, но не може да потвърди.Американските власти очакват да възстановят достатъчно отломки от атаките, за да могат да ги проследят до техния източник. Длъжностното лице заявява, че всеки ответен удар от страна на САЩ ще зависи от доказателствата, установяващи връзките между Иран и нагласите на другите държави от Персийския залив.След като четири танкера бяха нападнати миналия месец, Саудитска Арабия нямаше желание за отмъщение, но това се промени, допълва СиБиЕс.Представителите на САЩ, които отблъскват иранските твърдения, че са спасили членове на екипажа. твърдят, че членовете на екипажа не са имали избор при \"спасяването\" и просто са качени ирански кораб. По последна информация, те все още са в ирански ръце, което е тънка линия между спасени и задържани.Инцидентите са на фона на засиленото напрежение между Вашингтон и Техеран и са точно в момент, когато както японският премиер е на посещение в Иран в опит да възроди дипломацията. Японското министерство на търговията заяви, че двата кораба в четвъртък са превозвали товар, свързан с Япония.Иранският външен министър определи атаките като подозрителни, като се има предвид времето, той написа в \"Туитър\", че атаките срещу свързани с Япония танкери са станали по време на приятелски разговори на Преди месец беше извършен саботаж срещу . Саудитска Арабия и САЩ обвиняват Иран.", "date": "2019.06.13", "title": "САЩ: Твърде вероятно Иран да стои зад новите атаки на танкери в Оманския залив"}
{"url": "https://news.bg/health/promeni-v-zdravnoosiguritelniya-model-poiskaha-na-forum-rabotodateli-i-eksperti.html", "text": "Промени в модела на здравноосигурителната система у нас и повече пари за превенция на здравето. Това поискаха представители на Асоциацията на индустриалния капитал в България (АИКБ) и експерти по превантивна и трудова медицина.Това обедини участниците в конференцията: \"\". Патрон на събитието е вицепремиерът Марияна Николова. То е организирано от Асоциация на индустриалния капитал в България (АИКБ) и \"\". \"Българските предприятия са изправени пред редица проблеми и предизвикателства като . На фона на това се наблюдава увеличение на дела на работещите с трайно намалена работоспособност и повишаване на общата заболеваемост, като средно един работник отсъства 8 дни годишно\", заяви председателят на АИКБ Васил Велев.По думите му работодателят съзнава, че . , за да не се стига до скъпоструваща и често неуспешна лечебна дейност, както е в момента, каза Велев. Необходимостта от повече превенция на здравето бе подкрепена от председателя на Комисията по труда, социалната и демографска политика д-р Хасан Адемов и от изпълнителния директор на ИА \"Главна инспекция по труда\" инж. Румяна Михайлова. Основните цели на превенцията са  и контрола върху рисковите фактори в една компания.Като основни приоритети бяха изведени укрепването на връзките между общественото здраве и здравето на работното място. Според експертите въвеждането на профилактични методи и стандарти за ранна диагностика по възраст, пол и рискови фактори на най-често срещаните заболявания, свързани с условията на труд са сред ключовите мерки, които трябва да бъдат предприети.По време на форума бяха обсъдени предизвикателствата пред сферата на здравната превенция както у нас, така и в Европа, въвеждането на европейски практики за повишаване на здравословното състояние и продуктивността на обществото. Участниците са изслушали профилактичните модели и стандарти за ранна диагностика в Германия и Северна Македония.Освен д-р Хасан Адемов и Румяна Михайлова на форума участваха заместник областният управител на Пловдив Евелина Апостолова. Имаше представителите на Министерство на здравеопазването, Министерство на труда и социалната политика, Български лекарски съюз и над 100 международни и български експерти по здравна превенция.", "date": "2019.06.13", "title": "Промени в здравноосигурителния модел поискаха на форум работодатели и експерти"}
{"url": "https://news.bg/comments/mini-tramp-nachelo-na-velikobritaniya-ne-blagodarya.html", "text": "През юни 2016 г., ден след победата на референдума за Брекзит, която бе спечелил, Борис Джонсън се скри, прекарвайки уикенда в игра на крикет. Изненадан от неочаквания успех, изоставен от приятеля си Майкъл Гоув, той се отказа от предизвикателството да се домогне до Даунинг стрийт и да ръководи излизането на Великобритания от Европейския съюз, за което така пламенно се беше борил. Три години по-късно, докато разводът с ЕС се превръща в кошмар за Обединеното кралство, Борис Джонсън отново е на първа позиция, за да наследи Тереза Мей, на която не спира да подлива вода. Това коментира в редакционната си статия водещият френски всекидневник Le Monde.Част от биографията на Борис Джонсън прилича на тази на обикновен националистически лидер, каквито Европа, но и Съединените щати, произвеждат в изобилие. Кореспондент на Telegraph в Брюксел през 90-те години, той до голяма степен е допринесъл за превръщането на еврофобията в популярна кауза в Обединеното кралство и страхотно оръжие за Консервативната партия, досега проевропейска. Това че той най-накрая поема отговорността за Брекзит днес, може да произтича от определена логика.Но Борис Джонсън няма нищо общо с логиката или убежденията. Той дори теоретизира липсата на принципи, като се хвали с това, че е подготвил две отворени писма преди да влезе в кампанията през 2016 г., едното проевропейско, а другото в полза на Брекзит. Оттогава списъкът на неговите измами, грешки и неуспехи продължава да нараства. Лъжи за сладко репатриране на \"парите, дадени на Европа\", обещанието, че Великобритания ще получи \"масло и долари\" от сделката за Брекзит, сравняване на ЕС с Третия райх и Франсоа Оланд с \"капо\". Назначен за ръководител на външното министерство от Тереза Мей, която искаше по този начин да го отдалечи, той се опитва да унижи европейските лидери и се подиграва на страната си с аматьорството, лековатостта си и липсата на познания за проблемите.Именно този човек твърди днес, че ще поеме кормилото на изпадналия в беда параход Великобритания. Конкурирайки се с популизма на крайната десница на Найджъл Фараж, който процъфтява върху гнева от безизходицата с Брекзит, Борис Джонсън се кълне, че с него страната ще излезе от ЕС до 31 октомври, дори без споразумение с Брюксел. Икономическата катастрофа, която ще последва от евентуален Брекзит \"без сделка\", не го плаши. Неговата шовинистична реторика обещава на британците ярко и \"глобално\" бъдеще, след като бъдат освободени от европейските окови.Демагогията му стига дотам да заплашва да не плати 39 млрд. евро, които Обединеното кралство е поело ангажимент да изплати на двадесет и седемте членки на ЕС в настоящия многогодишен бюджет. Решение с непредвидими последици, тъй като би засегнало международния авторитет на страна, която твърди, че е шампион по върховенство на закона. За ЕС присъединяването на Джонсън към властта в Лондон би било равносилно на инсталирането на мини Тръмп отвъд Ламанша, предназначен да го саботира. Обединеното кралство вече няма да се задоволява само да култивира своето европейско неразположение или дори да възпрепятства развитието на ЕС. То ще се превърне във враждебно кралство, основаващо се на социална, фискална и екологична дерегулация.Трябва да спрем да гледаме на Джонсън само като на шут. Влизането му на Даунинг Стрийт 10 ще бъде бедствие за страната му и за Европа.", "date": "2019.06.13", "title": "Мини Тръмп начело на Великобритания? Не, благодаря!"}
{"url": "https://news.bg/society/v-sofiya-pravyat-avtoshestvie-sreshtu-tsenite-na-benzina.html", "text": "Протестно автошествие срещу цените на бензина се провежда в центъра на София, информира bTV.По думите на Красимир Митов от Национален синдикат \"Защита\", от 1 месец цените на горивата на международните пазари падат, а в България се вдигат.Той пояснява, че са информирали държавата в лицето на премиера, че за тях това е абсолютна спекула.\"Искаме държавата да си влезе в ролята и да добият цените нормален пазарен принцип. Ние плащаме нещо, което не трябва да плащаме\", подчертава Митов.Според него цената на бензина трябва да е с 30 стотинки по-ниска. Настоящите цени изяждат ниските доходи на българина, констатира той.Недоволните се събират на паркинга при БНБ. Протестът ще е под формата на автошествие, което ще премине покрай Министерски съвет, централата на Лукойл и кръговото на 4ти километър, след което отново ще се върне на Ларгото.Припомняме, че през ноември миналата година ", "date": "2019.06.13", "title": "В София правят автошествие срещу цените на бензина"}
{"url": "https://news.bg/regions/bus-sabori-stalb-na-grafa.html", "text": "Бус събори стълб на новоремонтираната столична улица \"Граф Игнатиев\", съобщи Нова телевизия.При опит за маневра шофьорът блъска и събаря стълб от уличното осветление. От столична община са разпространили и кадри от инцидента.На тях се вижда как превозното средство преминава през трамвайните линии в пешеходната зона.При инцидента няма пострадали хора.От общината обясняват, че водачът на буса ще бъде глобен, а стълбът възстановен.", "date": "2019.06.13", "title": "Бус събори стълб на \"Графа\""}
{"url": "https://news.bg/crime/tsatsarov-momcheto-ot-plovdiv-ne-e-terorist.html", "text": "16-годишният младеж, хванат да подготвя бомба за терористичен акт в Пловдив, доброволно е приел исляма. . Това стана ясно от коментара на главния прокурор Сотир Цацаров пред медиите след участието му в заседанието на ресорната парламентарна комисия, където той представи отчета на прокуратурата.Вербовчикът е от арабски произход. Установен е целият контакт, установено е стъпаловидното градиране на вербуването, обясни обвинител номер едно. Комуникацията е ставала през Интернет. А за момчето е категоричен: \".\". Случаят обаче бил . Първа стъпка е въвеждане в ценностите на исляма. Традиционният ислям, мирният ислям е много мирна, много отдадена религия, поясни Сотир Цацаров.Започнало се е с . Следващата стъпка показва какво е задължението на всеки истински мюсюлманин. То градира , разкри още главният прокурор. След това се е започнало с изпращането на . След това са му изпращани послания, че един истински мюсюлманин трябва да унищожи поне един неверник. Следват инструкции за бомбата.Това момче не е и не може да бъде терорист, поясни още Сотир Цацаров. Неговото поведение и откритите вещества са резултат на целенасочено влияние, каза той. Според детето едва ли е щяло да тръгне да осъществява терористичен акт с пълното съзнание на истински терорист. Но . Не е ясен какъв би бил отговорът на детето на последното искане, по думите му., но имало данни в миналото в рода си да са имали роднина, който изповядва мюсюлманската религия. Това обаче, по мнението на Цацаров, нямало отношение към случая.Облъчването започвало много разумно и много целенасочено. . Въпросът е ще издържи ли детската психика на тази финална инструкция: \"тази смес с пирони иди и я постави някъде\", смята обвинител номер едно.Много трудно би могло да се установи дали други деца са били подложени на подобно влияние. Няма как да се направи пълен мониторинг върху цялата интернет комуникация. Цацаров е доволен, че .Разпоредбите на закона ще бъдат приложени, според уверението му. И още нещо стана ясно - в един етап родителите на детето разбрали с какво се занимава. Видели и подготвяните вещества за бомбата. .Припомняме, на 8 юни стана ясно, че за първи път у нас е предотвратен терористичен акт. , готвело терористична атака в Пловдив.Адвокатът на момчето Емил Велинов увери, че Вътрешният министър Младен Маринов подчерта, че промяната в оперативната обстановка налага .Бившият главен секретар на МВР Калин Георгиев пък изтъкна, че Малко по-късно  на 16-годишния младеж в публичното пространство. Причината беше, че информационен сайт разкри самоличността на момчето и семейството му, като дори публикува техни снимки. Това предизвика бурно недоволство, както в обществото, така и на ниво организации и институции - по случая остро реагираха  (ДАЗД) и  у нас.От своя страна премиерът Бойко , че службите не са виновни за теча на информация. Борисов заяви още и че откритите вещества в импровизираната лаборатория на младежа са \"страховити бомби\", по-силни от тези в Сарафово.", "date": "2019.06.13", "title": "Цацаров: Момчето от Пловдив не е терорист"}
{"url": "https://news.bg/int-politics/sasht-se-pohvaliha-s-uspeshno-izpitanie-na-parvite-si-hiperzvukovi-boyni-glavi.html", "text": "Американските военновъздушни сили проведоха успешно полетни тестове на хиперзвукови бойни глави със система за въздушно изстрелване на ARRW (Air-Launched Rapid Response Weapon, също има и обозначение AGM-183A), чиито носители са стратегическите бомбардировачи B-52 Stratofortress. Това се посочва в изявление, публикувано в четвъртък от пресслужбата на военновъздушните сили, цитирани от ТАСС.На 12 юни военновъздушните сили на Съединените щати успешно проведоха първите полетни тестове на AGM-183A - хиперзвукови бойни глави със системата за въздушно пускане на ARRW на бомбардировачи B-52 Stratofortress в военновъздушната база Едуардс, Калифорния.Военновъздушните сили съобщиха, че прототипна версия на ARRW, която е участвала в тестовете съдържа само сензори, и не е въоръжена.От пресслужбата отбелязват, че по време на тестовете са \"събрани данни за заобикалящата среда\" и за самия полет. Освен това, според документа, \"са събрани данни за ефектите от удари и вибрации върху самите оръжия и разполагането на оръжия на открито в самолета\".Допълва се, че \"този вид събиране на данни е необходим за всички оръжейни системи на ВВС, които се разработват\".Уил Ропър, помощник-секретар на американските военновъздушни сили за обществени поръчки, технологии и логистика, докладва за използване на \"предоставени от Конгреса пълномощия за скоростно създаване на прототип\" на хиперзвукови оръжия за въоръжените сили на страната.Той коментира, че развитието на ARRW \"се извършва за кратко време\" заедно с американската корпорация Lockheed Martin, която е получила съответния договор от Пентагона. Американските военновъздушни сили очакват ARRW да бъдат готови до фискалната 2022 година.", "date": "2019.06.13", "title": "САЩ се похвалиха с успешно изпитание на първите си хиперзвукови бойни глави"}
{"url": "https://news.bg/crime/i-kashta-za-gosti-v-novi-pazar-izdarzha-proverkata-na-dfz.html", "text": "Експерти на Министерство на земеделието, храните и горите и Държавен фонд \"Земеделие\" провериха проектно предложение за изграждане на къща за гости в Нови пазар. Това стана ясно от съобщение на Министерството на земеделието.Исканата финансова помощ е за преустройство на съществуваща сграда в къща за гости и ресторант, както и изграждане на детски кът. Общият размер на субсидията е 165 152 лв.Проектът е одобрен от Местната инициативна група \"Каспичан-Нови пазар\" и предстои да се разгледа от ДФ \"Земеделие\".Целта на проверките е да удостоверят съответствието между подадения проект и инвестиционното намерение на кандидата.Собственичката на обекта обяснява, че къщата е построена със собствени средства и не се е използвала. По думите ѝ на първия етаж е предвидено да има кухня, складово помещение, ресторант и остъклен детски кът на двора. На втория етаж пък ще има 5 стаи за настаняване с общ капацитет от 10 места.След проверката е установено, че обектът не се ползва от кандидата за лични нужди. Резултатът от проверката ще бъде предаден с доклад на ДФЗ, който ще разгледа проектното предложение за допустимост и одобрение.Предстои да бъдат проверени още 2 от общо 14 проекта, кандидатствали за развитие на туристически дейности.Припомняме, в на 10 юни земеделски експерти провериха хотел в село Гургулят, където . Това беше втората от  на подадени проекти. Преди това от ведомството провериха и къща за гости в Лясковец, за която също заключиха, че е напълно изрядна.По-късно през деня бяха извършени проверки на още две проектни предложения - хотел в Берковица и център за деца скаути за нощуване на палатки.  според МЗХГ и ДФЗ.До момента заради констатирани нередности , която според информация на медиите е на секретарката на община Сливница Ани Иванова.", "date": "2019.06.13", "title": "И къща за гости в Нови пазар издържа проверката на ДФЗ"}
{"url": "https://news.bg/int-politics/beliyat-dom-razteglya-v-dvugodishen-srok-zabranata-na-huawei-za-kompanii.html", "text": "Службата за управление и бюджет в Белия дом - ОМБ заяви пред Конгреса на САЩ, че сега ще изпълнява двугодишен срок за забрана на федерални договори с компании, които правят бизнес с китайския телекомуникационен гигант Huawei, според писмо видяно от \"Ройтерс\".\"Конгресът даде ясно да се разбере през последните дни важността на прилагането на закона в рамките на двете предвидени години, и ние ще го направим\", коментира Ръс Воут, изпълнителен директор на OMБ, в писмо до сенатор Джеймс Инхоф, председател на комитета по въоръжените служби на Сената.Миналата седмица ОМБ заяви, че ще се нуждае от повече време, за да приложи забраната, което изисква доставчиците и контрагентите на трети страни да ограничат покупките и използването на оборудването на Huawei.Но Белият дом обръща курса след \"скорошните разговори с Конгреса\", допълва Воут в писмото.\"Докато се придвижваме напред, за да изпълним законовия срок без допълнително забавяне, ще работим с Конгреса, за да се справим с всички непредвидени проблеми, които възникват\", допълва той.Забраната е част от многостранен натиск на САЩ срещу Huawei Technologies Co Ltd, най-големият производител на телекомуникационни мрежи в света, който Вашингтон обвинява в шпионаж и кражба на интелектуална собственост.Huawei многократно отрича, че е контролиран от китайското правителство, военни или разузнавателни служби. Компанията заведе и дело срещу правителството на САЩ относно ограниченията в законопроекта за отбранителната политика.Законът за отбраната, наречен Закон за националната отбрана, поставя широка забрана върху използването на федерални средства за закупуване на продукти от Huawei, като се позовава на съображения за национална сигурност.Тя включваше забрана за директни федерални покупки на оборудване на Huawei, която трябва да влезе в сила тази година.", "date": "2019.06.13", "title": "Белият дом разтегля в двугодишен срок забраната на Huawei за компании"}
{"url": "https://news.bg/world/pelosi-tazhno-e-che-tramp-ne-razlichava-pravilno-i-greshno.html", "text": "Тъжно е, че президентът Доналд Тръмп не различава правилно и грешно. Това заяви по време на седмичния си брифинг председателят на Камарата на представители на САЩ Нанси Пелоси, цитирана от \"Ройтерс\".Тя припомни едно от последните му изявления -  за политически опонент от чужда държава. Тръмп обяви, че всекидневно се среща и разговаря с \"чужди правителства\". Той смята, че ако информира ФБР за всичко, което се е случило по време на тези срещи, никога няма да си върне доверието на нито един лидер.Според Пелоси, това е престъпление и тя не пропусна да напомни за  за \"руската афера\".на държавния глава и често прави остри изказвания по неговата политика.В началото на юни бе съобщено, че Пелоси е заявила пред високопоставени демократи, че иска да види президента Доналд Тръмп \"в затвора\". Според източниците Пелоси предпочита Тръмп да загуби на изборите за ", "date": "2019.06.13", "title": "Пелоси: Тъжно е, че Тръмп не различава правилно и грешно "}
{"url": "https://news.bg/world/desetki-ubiti-i-raneni-pri-atentat-v-afganistan.html", "text": "Най-малко 9 души са загинали, а  13 други са били ранени при атентат в Афганистан, съобщиха световните информационни агенции.Атаката е била извършена в Джалалабад, провинция Нангархар.Мишената е бил полицейски шеф, който е сред жертвите. Има и цивилни.Атентаторът е носел колан с експлозиви (т.нар. шахидски пояс).Все още никой не е поел отговорност за атаката. Но често зад подобни на нея стоят талибаните.Талибаните, които бяха премахнати от властта от ръководените от САЩ сили през 2001 г., водеха кървав бунт срещу подкрепяното от западната държава правителство.Проправителствените сили се борят за борба с въоръжената група, която управлява почти половината от разкъсваната от войната страна.Според  тримесечен доклад на Мисията на ООН за подпомагане в Афганистан (UNAMA), взривни устройства са убили 53 цивилни и оставили 269 души ранени през първите три месеца на тази година, което е с 21% повече в сравнение със същия период на миналата година.Цифрите не включват жертви от самоубийствени атентати.Цивилните неведнъж са били замесени в сблъсъците, като статистическите данни на ООН показват повече от 32 000 убити и 60 000 ранени през последните 10 години.", "date": "2019.06.13", "title": "Десетки убити и ранени при атентат в Афганистан "}
{"url": "https://news.bg/economics/davat-pari-za-rastenievadite-no-pri-strog-kontrol.html", "text": "Почти с 1 млн. лева от земеделското министерство може да увеличи бюджетът на програмата \"Помощ за инвестиции в материални активи в земеделски стопанства, свързани с първично производство на растениевъдна земеделска продукция\".Това заяви  по време на днешното заседание на . Днес приключва едномесечният прием на документи. Държавната помощ бе одобрена от Европейската комисия на 01 април 2019 г. Схемата е разработена по предложение на браншовите организации в сектор \"Плодове и зеленчуци\". Тя ще действа до 31 декември 2020 г.. Половината от тях, в размер на 3, 6 млн. лева, се разпределени за тази година, с решение на Държавен фонд \"Земеделие\".\". Затова сме в готовност да го увеличим, след като приемът приключи официално и бъдат направени нужните изчисления\", каза още министър Танева.На обсъждането стана ясно, че има остатъчен бюджет от около 38 млн. евро по подмярка 4.2 от Програмата за развитие на селските райони (2014-2020 г.). Този бюджет ще позволи да бъдат подпомогнати още 79 проекта. Предварителният анализ показва, че 40 % от подпомогнатите, ще бъдат в Сектор \"плодове и зеленчуци\".За контрола по повод получаването на обвързаната подкрепа от хората, които произвеждат и продават, Десислава Танева заяви, че предстоят проверки на всички биопроизводители, за които има съмнения за нередности. Тя предложи на браншовите организации да предложат списък с подобни биопроизводители.Въвеждат понятието \"Пресен (Свеж)\" плод/зеленчук, в определен сезон, което е широко разпространено и в други страни-членки на ЕС. Това съобщи ресорният заместник-министър на земеделието, храните и горите Чавдар Маринов.По думите му е важно да има регулация за вносните високо субсидирани плодове и зеленчуци от държави-членки на ЕС и трети страни.Създава се база данни с т.нар. идентификация на търговците на плодове и зеленчуци в общ регистър. \"Търговците, които не присъстват в базата данни, няма да имат право да търгуват с плодове и зеленчуци\", допълни заместник-министърът Маринов.Според зам.-изпълнителният директор на БАБХ инж. Николай Роснев се проверяват контролно-пропускателните пунктове. \"В никакъв случай \", категоричен бе той.", "date": "2019.06.13", "title": "Дават пари за растениевъдите, но при строг контрол"}
{"url": "https://news.bg/crime/opravdaha-profesor-za-vzet-podkup-ot-studenti.html", "text": "Проф. Симеон Василев бе оправдан изцяло по обвиненията за поискан подкуп от от студенти и незаконно притежаване на боеприпаси, съобщи \"24 часа\".Прокурор Марин Пелтеков заяви, че ще обжалва решението пред Апелативния съд.В залата той настоя професорът да получи година и половина условно с 4 г. изпитателен срок.За посредниците Петьо Колев и Димитър Димитров обвинението поиска условни присъди и глоби по 1000 лева.\"Невинен съм\", заяви проф. Василев, който вече е пенсионер. При арестуването му той и колегата му Банков бяха отстранени от университета.Припомняме, че преподавателят в Университета по хранителни технологии в Пловдив проф. Симеон Василев  през май 2017 г. Според обвиненията, заедно с колегата си Николай Банков, са взели подкуп от 600 лева от студенти.Според прокуратурата, Василев е поискал дар, за да напише положителни оценки по учебните предмети - \"Механика\" и \"Съпротивление на материалите\", без да са проведени изпити.При последвалото обжалване от тяхна страна ", "date": "2019.06.13", "title": "Оправдаха професор за взет подкуп от студенти "}
{"url": "https://news.bg/world/turtsiya-deystviyata-na-sasht-shte-imat-posledstviya.html", "text": "Писмото на американския военен министър Патрик Шанахан до неговия колега Хулуси Акар за F-35 е против духа на НАТО и ще бъде даден подходящ отговор, заяви говорителят на турския президент Ибрахим Калин, съобщиха световните информационни агенции.Той каза още, че вече е обсъдил писмото с американския съветник по националната сигурност Джон Болтън.Калин каза, че отношението на САЩ ще навреди трайно на двустранните отношения и изрази надежда, че ще се откажат от позицията си.Езикът, използван в писмото, изпратено от Вашингтон на Анкара относно отстраняването на Турция от програмата за изтребителя F-35, не отговаря на духа на НАТО. Това обяви  турският военен министър Хулуси Акар.Писмото очертаваше по какъв начин Турция ще бъде извадена от програмата за изтребителите F-35, освен ако Анкара не промени плановете си за закупуване на руската система за противоракетна отбрана С-400.Говорейки за ситуацията със сигурността на Турция, Калин каза, че за формиране на държава на ПКК на турско-сирийската граница не може да става и дума.Благодарение на умелото ръководство на нашия президент, сега не може да става дума за държава, която се опитва да бъде установена на турско-сирийската граница, каза Калин след заседание на кабинета в столицата Анкара.В своята повече от 30-годишна кампания за терор срещу Турция, ПКК - обявена като терористична организация от Турция, САЩ и ЕС - е отговорна за смъртта на близо 40 000 души, включително жени и деца.", "date": "2019.06.13", "title": "Турция: Действията на САЩ ще имат последствия "}
{"url": "https://news.bg/crime/lozan-panov-tarsi-novo-rabotno-myasto-na-tsatsarov.html", "text": "Проблем пред съдилищата е недостигът на вещи лица и изготвянето на съдебни експертизи. Това стана ясно от доклада за 2018 г. на председателя на ВКС Лозан Панов пред правната парламентарна комисия.Намаляват делата във ВКС, но това не намалявало натовареността на съдиите. Най-натоварената колегия е търговска, като там се падат по 14 дела на съдия. Отбелязва се малко намаление на арбитражните дела в търговска колегия. Неравномерна е натовареността между различните съдилища. Най-малко натоварени са окръжните съдилища в Кърджали и Търговище. Намалява натовареността на съдиите в районния съд в София, но според Панов - недостатъчно. Във Велико Търново, Добрич, Габрово и Смолян съдиите също не са много натоварени.За поредна година натовареността на съдилищата води до бавно правосъдие, по мнението на председателя на ВКС.Освен това в Съдебната палата в столицата работят съдии от шест съдилища. На никой не му се иска да напусне Съдебната палата в София, обясни Панов. Той обаче смята, че някои институции, които се помещават в Съдебната палата, трябва да се преместят.Неофициално се коментира, че става въпрос за прокуратурата. Не е тайна \"войната\" между обвинител номер едно Сотир Цацаров и съдия номер едно Лозан Панов.", "date": "2019.06.13", "title": "Лозан Панов търси ново работно място на Цацаров"}
{"url": "https://news.bg/politics/obshtinskite-muzei-da-stanat-darzhavni-predlaga-banov.html", "text": "Програмата за подкрепа на библиотечните фондове вече е в ход. Това обяви на заседание на комисията по култура в парламента министърът на културата Боил Банов. След множество срещи с библиотеки и издатели се прие 10% самоучастие на библиотеките, което е логично за такъв тип програми, каза министърът. , затова МК е гордо с възможностите, които предоставя. Във връзка с новите законови промени министър Банов заяви, че . Затова и трябва , обоснова се той.По отношение бъдещето на 55-те общински музеи  \"Това е една аномалия, която трябва да поправим\", категоричен беше Банов.След като правителството отпусна половин милион лева за ремонта на , Банов уточни, че . Именно там се намира единствената корабостроителница, която може да го ремонтира на тази цена. В рамките на три месеца се очаква корабът-музей да бъде пуснат по Дунав.", "date": "2019.06.13", "title": "Общинските музеи да станат държавни, предлага Банов"}
{"url": "https://news.bg/world/horata-izpolzvali-kanabis-predi-2500-g-zaradi-psihoaktivnite-mu-veshtestva.html", "text": "Канабисът се отглежда като култура от хилядолетия, но има малко исторически или археологически доказателства, че хората са започнали да използват растението за това, което е най-популярно днес: да се напушват.Но при разкопки на 2500-годишна гробница в Западен Китай са открити най-ранните доказателства, че хората използвали канабиса заради психоактивното му въздействие, информира Си Ен Ен.Учени от Китай и Германия са анализирали дървени парчета и горени камъни от гърнета в гробницата. Резултатите показват, че става въпрос за известен химикал в канабиса - високо количество на тетрахидроканабинол.Авторите на изследването, публикувано в журнала Science Advances, предполагат, че канабисът вероятно е бил използван по време на погребални церемонии, може би като начин за комуникация с божествени сили или с починалия.Но е малко вероятно канабисът да е пушен по същия начин като днес. По-вероятно е марихуаната да е била горена като в кандило.Никол Бойвин, директор на Института \"Макс Планк\" за изследване на историята на човечеството и автор на изследването, разкри, че канабисът е горен на нагорещени камъни в дървени съдове.Според нея това е единственият начин, по който канабисът може би е пушен преди появата на лулата.10 дървени съда са открити в гробище в планинската система Памир до китайската граница с Пакистан.Канабисът е отглеждан в Източна Азия най-малко 4000 години преди новата ера.", "date": "2019.06.13", "title": "Хората използвали канабис преди 2500 г. заради психоактивните му вещества"}
{"url": "https://news.bg/int-politics/papata-prizova-vsichki-nuntsii-po-sveta-da-sprat-s-oholniya-i-razgulen-zhivot.html", "text": "Папа Франциск обясни на посланиците си по света, някои от които са замесени и в сексуални, и финансови скандали, да живеят скромно, образцово и да бъдат по-близо до бедните, отколкото до елита, съобщава \"Ройтерс\".В документ, предаден на повече от 100 посланици в Рим за срещи с висши служители на Ватикана, Франциск обясни на пратениците, че трябва да \"живеят за Божиите неща, а не за тези на света\".Ватиканът е суверенна държава и седалище на 1,3-милиардната Римокатолическа църква и има дипломатически отношения с повече от 180 страни. Нейните посланици, известни като нунции, често са най-високопоставените и най-видимите дипломати в дадена страна. През последните години някои нуниции или други дипломати от Ватикана са затънали в скандали.Нунцият във Франция, архиепископ Луиджи Вентура, е разследван в Париж по обвинения в сексуално насилие.През 2013 г. архиепископ Йозеф Весоловски, посланик в Доминиканската република, е обвинен в плащане на момчета за секс. Той е призован и задържан във Ватикана и освободен от свещеничеството, но е починал през 2015 г., преди процеса.Миналата година съдът на Ватикана осъди италиански свещеник Карло Алберто Капела на пет години затвор за притежание на детска порнография, докато е бил дипломат във Вашингтон.\"Божият човек не заблуждава и не мами другите, не се поддава на клюки или злословене за други. Той запазва чист ум и сърце, не позволява на очите и ушите си да бъдат замърсени от мръсотията на света\", коментира папата.Нунциите, които \"излизат от релсите, увреждат дори Църквата\", допълва той.Някои посланици на Ватикана също са критикувани и за разточителен начин на живот. \"Грозно е да видиш нунций, който ламти за лукс и дизайнерски дрехи, сред хора, които са лишени от елементарни жизнени нужди\", коментира Франциск.Той ги инструктира да отхвърлят подаръците от силните, които искат да им повлияят, и да прекарват времето си с бедните и другите в периферията на обществото.Тъй като католическата църква при Франциск е станала по-поляризирана, някои нунции са предприели социални медийни кампании, за да критикуват директно някои от решенията на папата или да привлекат вниманието към критиките от страна на консервативните групи.Франциск категорично обясни на пратениците, че е несъвместимо с тяхната роля да \"критикуват папата зад гърба му\".", "date": "2019.06.13", "title": "Папата призова всички нунции по света да спрат с охолния и разгулен живот"}
{"url": "https://news.bg/economics/babh-e-prigotvila-za-unishtozhavane-29-258-kg-hrani.html", "text": "29 258 кг храни от животински и неживотински произход са определени за унищожаване от БАБХ.От Българската агенция за безопасност на храните са издадени 654 предписания и са съставени 96 акта в резултат на проверките, направени през месец май. В страната са затворени три обекта с временно преустановена дейност.През май 2019 г. инспекторите на дирекция \"Контрол на храните\" към БАБХ направиха 13 117 проверки в цялата страна.От тях: );  (с високо съдържание на олово и с произход Индия;  (агнешко, свинско и пилешко месо, месни продукти, месни заготовки и разфасовки, субпродукти, риба и млечни продукти).Храните са .. Сред другите нарушения са несъответствия - имитиращи продукти са продавани кат естествени.", "date": "2019.06.13", "title": "БАБХ е приготвила за унищожаване 29 258 кг храни"}
{"url": "https://news.bg/society/razbiha-za-treti-pat-konteyner-za-drehi-v-shumen.html", "text": "Вандали разбиха за трети път контейнер за дрехи на ул. \"Съединение\" в Шумен, съобщи БНР, позовавайки се на общината. Те са съборили контейнера и са разпиляли събраното количество ненужни дрехи и обувки около него.Въпреки че съдовете са конструирани да не се отварят произволно и да се предотвратят кражби, извършителите са успели да извадят събраните дрехи.Предстои ремонт на контейнера, а докато той бъде върнат на мястото си, гражданите могат да ползват другите четири съдове, поставени в кварталите \"Добруджа\", \"Тракия\" и \"Боян Българанов\".От общината напомнят, че ненужните дрехи и обувки трябва да бъдат опаковани в найлонови торби, преди да се сложат в контейнерите.", "date": "2019.06.13", "title": "Разбиха за трети път контейнер за дрехи в Шумен"}
{"url": "https://news.bg/world/promenihme-shahmatna-daska-na-es-obyavi-lyo-pen-i-predstavi-novata-evrogrupa.html", "text": "Френският крайнодесен лидер Марин льо Пен разкри новата крайнодясна група в Европейския парламент, която обединява евроскептици на континента, които искат да си върнат властта от Брюксел, информира \"Ройтерс\".Наричайки се \"Идентичност и демокрация\", новият алианс обединява \"Национален сбор\" на Льо Пен, \"Лига\" на италианския вицепремиер Матео Салвини, \"Алтернатива за Германия\" и националисти от Австрия, Финландия и Дания. Групата ще държи 73 места в 751-местния парламент. Тя е на пета позиция след Зелените. Преди промяната парламентарната група се наричаше \"Европа на нациите и свободата\" и имаше 36 места.\"Променихме политическата шахматна дъска на Европейския съюз\", обяви Льо Пен.\"Ние все още сме малцинство, но ние сме по-голямо малцинство от всякога\", заяви пред журналисти в Брюксел лидерът на \"Истински финландци\" Юси Хала-ахо.Партиите разрешиха различията и обединиха целите си да върнат властта си от Брюксел, да спрат имиграцията и да предотвратят разпространение на исляма в Европа.Съпредседателят на крайнодясната партия \"Алтернатива за Германия\" Йорг Мойтен обобщи целите на алианса: \"Стига повече правомощия за ЕС, стига повече хармонизация, без подкопаване на националната държава\".Но евроскпетиците имат различия по социалните и икономическите политики, включително за бюджетната дисциплина, което означава, че ще срещнат проблеми при изготвянето на единен политически дневен ред.Партия \"Брекзит\" на Найджъл Фараж и други евроскептични партии отказват да се присъединят към групата на Салвини и Льо Пен.", "date": "2019.06.13", "title": "Променихме шахматна дъска на ЕС, обяви Льо Пен и представи новата еврогрупа"}
{"url": "https://news.bg/regions/avtomobili-osamnaha-s-naryazani-gumi-v-stolichniya-zh-k-suha-reka.html", "text": "Няколко автомобила осъмнаха със спукани гуми в столичния ж.к. \"Суха река\", съобщават от полицията.Сигналът бил подаден тази сутрин. Изпратеният на мястото полицейски екип установил, че гумите били надупчени с шило.Образувано е досъдебно производство. Работата по случая продължава.", "date": "2019.06.13", "title": "Автомобили осъмнаха с нарязани гуми в столичния ж.к. \"Суха река\""}
{"url": "https://news.bg/society/36-godishen-matros-e-pochinal-po-vreme-na-uchenieto-v-shabla.html", "text": "36-годишен старши матрос от Варна е починал при изпълнение на служебните си задължения, съобщиха от министерството на отбраната.Това е станало по-рано през деня, 13 юни, на зенитния полигон на Военновъздушните сили \"Шабла\". Старши матрос втори клас Жеко Галинов Добрев е починал (на 36 г.) по време на изпълнение на служебните си задължения. Добрев е почувствал неразположение и е припаднал. Незабавно му е оказана първа помощ от медицинските екипи, осигуряващи многонационалното тактическо учение.Въпреки усилията на лекарите, не се е върнал в съзнание и медиците са констатирали смъртта му. По първоначална информация вероятната причина е инфаркт. Старши матрос втори клас Жеко Галинов Добрев е бил на длъжност . На служба в Българската армия е от 11 август 2008 г.Министерството на отбраната изказва съболезнования на семейството и близките на старши матрос Жеко Добрев. Поклон пред паметта му.", "date": "2019.06.13", "title": "36-годишен матрос е починал по време на учението в Шабла"}
{"url": "https://news.bg/int-politics/germanski-sad-razreshi-unishtozhavaneto-na-mazhki-pileta-da-prodalzhi.html", "text": "В четвъртък германският висш административен съд постанови, че клането на мъжки пилета може да продължи в птицефермите, докато не се установи метод за определяне на пола на ембриона в яйцето, съобщава АФП.Според Федералното министерство на земеделието всяка година в Германия се унищожават около 45 милиона мъжки пилета.\"Убийството на пилета е неприемливо от етична гледна точка и трябва да бъде спряно възможно най-скоро\", заяви Джулия Клоекнер, министър на земеделието в правителството на Ангела Меркел като добави, че са разпределени 8 милиона евро, за да се намерят алтернативи.Тестват се няколко метода за изследване на пола на пилешки ембрион, които биха позволили унищожаването на яйцата преди излюпването, но все още не са готови за употреба в промишлен мащаб.В четвъртък Федералният административен съд на Лайпциг реши, че убиването на мъжки пилета е в съответствие с първия член от Закона за защита на животните, който гласи, че \"никой няма право да причинява болка, страдание или увреждане на животни без основателна причина\".Съдията Ренате Филип коментира, че съществува \"основателна причина\" настоящата практика да продължи, \"докато не бъдат готови методите за определяне на пола в яйцето\".Младите мъжки обикновено са осъдени заради техния пол, тъй като се смятат за безполезни в света на животновъдството. В много случаи те са раздробявани механично, обгазявани или смачквани до смърт и се използват като храна за животни.Също както в предишни два случая, съдът в Лайпциг постанови, че икономическите интереси на яйчната промишленост имат прецедент в близко бъдеще.Спорът датира от 2013 г., когато Северен Рейн-Вестфалия забрани убиването на мъжки пилета по Закона за защита на животните. Две люпилни обаче оспориха решението на областно ниво, което отнесе въпроса до федералния съд.Централната асоциация на немската птицевъдна промишленост - ZDG предупреди, че не трябва да прибързано да се забранява убиването на мъжки пилета.Индустрията също иска да сложи край на неетичните убийства, заяви президентът на асоциацията Фридрих-Ото Рипке, но първо трябва да се намери масов метод за идентифициране на пола в яйцето.", "date": "2019.06.13", "title": "Германски съд разреши унищожаването на мъжки пилета да продължи"}
{"url": "https://news.bg/economics/rumanski-shofyori-izkupili-nad-184-000-elektronni-vinetki.html", "text": "Над 184 хиляди електронни винетки на автомобили с румънска регистрация са продадени от 17 декември 2018 г. до началото на юни т.г. . Това стана ясно по време на днешната инспекция на министъра на регионалното развитие и благоустройството Петя Аврамова на Дунав мост при Русе. Така Румъния става втората страна, чиито шофьори закупуват е-винетки. На първо място е Турция.От февруари до началото на юни тази година инспекторите на Националното тол управление са проверили 15 520 румънски граждани. .Румънските водачи предпочитат да купуват винетки от терминали за самотаксуване, информираха служителите на ГКПП \"Дунав мост\" в Русе. За улеснение на пътуващите на пункта работят четири терминала и .В почивните дни, когато трафикът е интензивен, служители на Национално тол управление, говорещи румънски език раздават информационни брошури на влизане в България.Според Аврамова с началото на летния сезон продажбите на електронни винетки ще се увеличават. \"Данните показват, че  - . Спрямо 2017-та година се , коментира регионалният министър. По думите й особено през лятото в Балчик, Албена, Златни пясъци, курортен комплекс \"Св. Св. Константин и Елена\" и Слънчев бряг традиционно идват много румънски гости. Закупуването на електронни винетки може да стане през интернет - от сайтовете www.bgtoll.bg, www.vinetki.bg и www.xn--1-7sb.bg.", "date": "2019.06.13", "title": "Румънски шофьори изкупили над 184 000 електронни винетки"}
{"url": "https://news.bg/world/tramp-zashtiti-skandalniya-si-komentar-za-kompromati-ot-chuzhdi-pravitelstva.html", "text": "Президентът на САЩ Доналд Тръмп използва \"Туитър\", за да защити изказването си, че е готов да получи компрометираща информация за политически опонент от чужда държава. Тръмп обяви, че всекидневно се среща и разговаря с \"чужди правителства\". Той смята, че ако информира ФБР за всичко, което се е случило по време на тези срещи, никога няма да си върне доверието на нито един лидер.\"Срещам се и разговарям с \"чужди правителства\" всеки ден. Срещнах се с кралицата на Англия (Великобритания), с принца на Уелс, с премиера на Великобритания, с премиера на Ирландия, с президента на Франция и с президента на Полша. \"Ние разговаряхме за \"всичко\", написа Тръмп в \"Туитър\".\"Трябва ли веднага да потърся ФБР за тези обаждания и срещи? Колко нелепо! Никога повече няма да ми се доверят\", написа още той и нападна фалшивите новинарски медии, че не представят изявленията му коректно.По-рано в интервю за ABC Тръмп скандализира като заяви, че няма да се обади на ФБР, ако чужда държава му предложи компрометираща информация за политически съперник и отхвърли идеята, че това граничи с изборна намеса. Коментарите на американския лидер бяха остро разкритикувани от демократи и от бившия директор на ЦРУ Джон Бренън.", "date": "2019.06.13", "title": "Тръмп защити скандалния си коментар за компромати от чужди правителства"}
{"url": "https://news.bg/society/bdzh-planira-poetapno-obnovyavane-na-vlakovete.html", "text": "БДЖ планира поетапно обновяване на подвижния състав през следващите 15 г. Това стана ясно на кръгла маса на тема Проект \"Закупуване на нов подвижен състав за нуждите на БДЖ и инвестициите в националната железопътна инфраструктура\".Министърът на транспорта Росен Желязков приветства инициативата за общественото обсъждане, като отбеляза, че критичните коментари са по-положителни от поздравленията, защото точно те добавят стойност, за да се реализира една добра процедура. В много скоро време се надяваме за положителна тенденция, а не само да говорим за проблеми в БДЖ, допълни той.Председателят на Съвета на директорите на \"Холдинг БДЖ\" ЕАД, Григори Григоров, представи приоритетите и възможностите на БДЖ за поетапно обновяване на влаковете през следващите години. То ще премине в няколко етапа.Първият етап ще бъде до 2022 г., като в него се включват ремонти на локомотиви, вагони и мотириси с цел в следващите 3 години да не се допуска недостиг на мотриси.Очаква се с ремонта на 46 бр. мотрисните влакове Сименс Дезиро да се обезпечи движението на крайградските линии за следващите 12-13 г.Извършените ремонти ще осигурят поне 20 г. допълнителен експлоатационен ресурс на локомотивите.Вторият етап ще бъде до 2030 г. На база направени заключения от първия етап до края на 2019 г. се планира и нова поръчка за доставка на 10-15 бр. мотриси за средни разстояния, а след това и на 30 до 50 бр. нови, съвременни вагона за 160 км/ч, които да осигурят висок клас услуга. Това ще осигури над 4000 места за пътуване на средни и дълги разстояния.Доставката на първата част от новия подвижен състав по първоначални проучвания се очаква не по-рано от средата на 2023 г. Планираната инвестиция е в размер на повече от 100 млн. евро, разсрочена подходящо в рамките на 7 години.През третият етап, който ще се осъществи до 2030 г. се планира подготовка за поетапната подмяна на мотрисите Сименс Дезиро и на вагоните и локомотивите за транснационалните линии, които са достигнали крайния си експлоатационен ресурс.По време на обсъждането беше отбелязано, че се водят преговори с Дойче Бан (DB) за закупуването на около 100 бр. вагони, експлоатирани и поддържани от немските железници до края на 2019 г.По първоначални изчисления, необходимата инвестиция ще бъде по-ниска от тази за реновирането и модернизирането на собствените вагони.Посочено бе и, че се проучва възможността за еврофинансиране при модернизирането на влаковете. Не се изключва и варианта с наем на локомотиви и мотриси при възникнали проблеми в хода на изпълнение на ремонтната програма.", "date": "2019.06.13", "title": "БДЖ планира поетапно обновяване на влаковете"}
{"url": "https://news.bg/regions/davat-2-mln-lv-za-kanalizatsiya-na-pernishkoto-selo-dragichevo.html", "text": "Започва изграждане на канализацията в най-голямото пернишко село Драгичево, съобщи БНР, позовавайки се на община Перник.Обществената поръчка за избор на изпълнител е обявена и очакванията са дейностите да стратират до месец септември. Проектът е на стойност около 2 млн. лв. Неговата реализация ще позволи на по-следващ етап да се направи канализация и в селата Рударци и Кладница, тъй като ще има къде да се заустват отпадъчните води.От общината посочват, че вече е подписано споразумение с АПИ за изграждането на нова, трета отбивка по скоростната магистрала при пътен възел \"Марина бара\", с което се очаква да се облекчи автомобилният трафик към центъра на Перник.Проектът включва строителство на пътна отсечка с дължина 150 м, втори коловоз по жп линията София - Радомир и укрепителни дейности.", "date": "2019.06.13", "title": "Дават 2 млн. лв. за канализация на пернишкото село Драгичево"}
{"url": "https://news.bg/bulgaria/nyama-balgari-v-ekipazhite-na-atakuvanite-tankeri.html", "text": "Няма данни български граждани да са в екипажите на атакуваните в Оманския залив танкери. Информацията разпространи Министерството на външните работи, което се позовава на посолствата ни в Иран и Катар.По-рано днес Всички членове на екипажите са били евакуирани, има данни за един леко пострадал.Дипломатическата мисия на България в Техеран, както и посолството ни в Доха, акредитирано и за Оман, са в контакт с местните власти по случая, допълва ведомството ни.При необходимост българските граждани могат да потърсят съдействие в посолството ни в Иран - на тел. +98 21 88 77 56 62 и в посолството ни в Катар - на телефон +974 44 12 00 23.", "date": "2019.06.13", "title": "Няма българи в екипажите на атакуваните танкери"}
{"url": "https://news.bg/energy/i-severna-makedoniya-iska-da-stroi-aets-belene.html", "text": "Правителството на Северна Македония обмисля възможността да участва в проекта за АЕЦ Белене, предаде агенция МИА, цитирана от БНР.Правителството на Северна Македония . С обявата каним съседните страни да участват в процедурата за избор на стратегически инвеститор за изграждане на АЕЦ Белене.Съществува интерес за включване в проекта и в момента се правят подборни анализи, след което обществеността ще бъде информирана за предприетите стъпки, е казал за македонската агенция МИА източник от правителството.Агенцията посочва, че председателят на Регулаторната комисия за енергетика Марко Бислимовски е подкрепил идеята Северна Македония да инвестира в някоя атомна електроцентрала в съседна страна. Според информацията в агенция МИЯ, изчислението на българската страна е, че строежът ще струва 6 млрд. евро. \"България очаква, че интерес ще проявят \", се казва в съобщението на тяхната агенция.Припомняме, на 7-ми юни 2018 г.  за строителство на втора ядрена централа в България - 30-годишният проект \"Белене\", след което такова решение гласува и Министерския съвет.Срещу строителството се обявяват категорично против всички десни формации, които в момента са извън парламента. Критика изказват и , които не са доволни от изискванията на държавата към стротиелството на нова ядрена мощност.Мораториумът върху строителство на АЕЦ \"Белене\" бе въведен от Народното събрание през 2012 г. с мнозинството на ГЕРБ. От  за изготвяне на Национална стратегия в областта на енергетиката с фокус върху електроенергетиката.БАН публикува доклада си в началото на 2018-та година, след изрично разрешение от БЕХ (като поръчител), но дори и това не намали на изграждането на нова ядрена централа.При посещението на руския премиер Дмитрий Медведев в България той заяви, че е\".", "date": "2019.06.13", "title": "И Северна Македония иска да строи АЕЦ \"Белене\""}
{"url": "https://news.bg/comments/12-bez-5-za-shivashkata-promishlenost-dano-ne-gi-stignem-etioptsite.html", "text": "Точно преди един месец (на 07 май 2019 година)  от предприетата от етиопското правителство офанзива за привличане на големите производители от световния моден бизнес в страната. Сайтът цитира Центъра за бизнес и човешки права към Бизнес училището Leonard N. Stern при Ню Йоркския университет, който е изследвал развитието на шивашкия отрасъл на етиопска почва. [1]Очевидно е, че етиопското правителство продължава да провежда своя проект \"Нека направим Етиопия отново велика\". След като изплашиха до смърт жителите на всички държави по течението на река Нил с намерението си да завирят водите на Сини Нил, сега етиопците заплашват директно производителите на готово облекло по света с акцията си за привличане на колкото се може повече световни производители в индустриалните си паркове, сред които се откроява индустриалният парк Hawassa в Южна Етиопия, където вече работят повече от 25 000 души.Огромното безпокойство, което предизвиква етиопската експанзия в сферата на готовото облекло, се дължи естествено на невероятния дъмпинг в заплащането, пред който Бангладеш бледнее, а Китай и Кения изглеждат направо като държави на благоденствието. Според данните, изнесени от Центъра за бизнес и човешки права, месечната заплата на шивачите в Китай е 340 долара, в Кения - 207 долара, в Бангладеш - 95 долара. Пак там някъде би трябвало да търсим и заплатите на докараните от Шри Ланка шивачки в индустриалните паркове в Йордания. Е, заплатата в Етиопия е просто 26 долара на месец.Още по-лошата подробност е, че шивашката промишленост е много, много трудоемка. Тя е \"labour intensive industry\", както казват англо-говорящите. Трудът участва с твърде голям дял при формирането на себестойността на продукцията в шивашката индустрия. И от тук за всички производители на готово облекло възниква въпросът до кога ще ги бъде?И до вчера работодателите в българската шивашка промишленост бяха разпъвани на кръст и обявявани за изроди и човекоядци, заради не особено високите заплати в предприятията им. Но все пак данните за средния осигурителен доход в икономическа дейност \"Производство на облекло\" сочат следната динамика на броя на заетите и на средния осигурителен доход там:2015 година - 88810 заети; 472,85 лева среден осигурителен доход;2017 година - 83921 заети; 562,14 лева среден осигурителен доход;2018 година - 78480 заети; 618,62 лева среден осигурителен доход;2019 година - 73755 заети; 664,00 лева среден осигурителен доход.Вижда се как в течение на последните четири години отрасълът е загубил 15 055 души заети. Това са точно 17 процента от заетите спрямо 2015 година. Едновременно с това средният осигурителен доход е нараснал с 191, 15 лева месечно, което е увеличение с 40,43 на сто спрямо 2015 година. Вижда се, че при намаляване на персонала със 17 на сто има нарастване на осигурителния доход с малко над 40 на сто, което говори за повишаване на производителността на труда. Пак за това говори и устойчивият износ на готово облекло, който години на ред е на стойност някъде малко под 3 милиарда лева.Но зад тези числа, които говорят най-вече за наистина героичните усилия и на работодателите, и на техните работници да се задържат на повърхността, вече се чува глухия тътен на \"етиопското възраждане\", както наричат своята ниско платена бизнес експанзия в Адис Абеба. Числата ни показват, че заплащането в тази икономическа дейност в България на практика е колкото в Китай и е по-високо от това в конкурентните ни Бангладеш, Йордания, Кения, Камбоджа и прочее. Но все пак, заплатите в изброените страни е до някъде съпоставимо с българското.Не така стои въпросът с Етиопия, където просто няма никаква съпоставимост. На световния пазар се появява новата генерация конкуренти, с които просто нито можем, нито би трябвало да искаме да се състезаваме. Надпреварата за себестойността на шивашката продукция с Етиопия и подобните й, които няма да закъснеят да се появят, е загубена изначално. От там нататък е въпрос на време, на съвсем малко време, още няколко държави с профила на Етиопия да поискат да станат и те велики и да проведат своето национално бизнес възраждане, а ла Адис Абеба, за да бъде изправена българската шивашка промишленост пред изпадане от конкурентната надпревара. При съществуващия бизнес модел, часът е даже не 12 без 5, а 12 без 2 минути. След това започва стремително свободно падане.Ние отлично знаем, какъв би бил резултатът. Мнозина от коректните работодатели ще бъдат принудени просто да затворят врати, а техните работници ще тръгнат да си търсят работа. Въпреки наивните представи на някои граждани от политическото държавно ръководство и от висшата администрация, тези хора няма да се преквалифицират в програмисти и в системни администратори. Повечето от тях ще си останат шивачки и шивачи и ще търсят възможност да работят това, което умеят най-добре към момента. И тогава тях ще ги погълне сивата икономика.У нас има много сериозна традиция на сива икономика в сферата на готовото облекло. По-паметливите си спомнят миниатюрните гръцки цехове, които бяха наводнили Родопите и Югозападна България през първите години на прехода. Собствениците им бяха изключително безскрупулни и ... мобилни. В мига, когато някой проявеше \"нездрав\" интерес към бизнеса им, те си стягаха багажа и се преместваха от плевника в точка А в обора в точка Б. И така до безкрайност.Така че, ако не настъпят някакви радикални изменения в икономическата дейност \"Производство на готово облекло\" и без кристално кълбо можем да предскажем големи неприятности там - свиване на заетостта, затваряне на цели предприятия и ... цъфтеж на сивата икономика, която няма да закъснее да се \"притече на помощ\".Тук е мястото да отворим една скоба и да кажем няколко думи за способността на науката да прогнозира. Сред широките читателски маси, футуролозите са по-скоро обект на подигравки или ги свързват с разни конспиративни теории. В дадения случай обаче ставащото беше предсказано преди шест години с висока точност, включително и това от къде ще дойде главният удар.Още през 2013 година анализаторите ясно посочиха, че Китай прекрачва оттатък факторите, които предопределиха неговия тридесет годишен непрекъснат икономически растеж. Но в природата и в икономиката празно място не остава и за това почти тутакси се явиха кандидати, които да приложат тогавашния китайски модел на растеж, базиран на ниска цена на труда и на ориентация към износ в посока на заможните страни. На сцената се появи нова група от страни, която анализаторите от \"Стратфор\" нарекоха \"16-те след Китай\" (\"Post-China 16\" или \"PC16\") тепърва се появяват на хоризонта.Интересното за нашия анализ е, че анализаторите основаваха хипотезите си на база на данните за две особено показателни, \"индикативни\" индустрии - шивашката промишленост и ръчното сглобяване на мобилни телефони. Вярно е, че тогава някои се застраховаха, че тези данни са доста променливи и неустойчиви, по когато е за лошо футуролозите (почти) винаги познават.16-те държави, на които още от 2013 година се гледа като на \"съвкупен\" наследник на китайското икономическо чудо са: Индонезия, Филипините, Виетнам, Лаос, Камбоджа, Мианмар, Бангладеш, Шри Ланка, Етиопия, Кения, Уганда, Танзания, Мексико, Никарагуа, Доминиканската република и Перу. (Виж: , 30 юли 2013 г.).Тогава преходът в който се намираха 16-те наследнички на Китай, беше все още \"пред-статистически\". Все още нямаше достатъчно достоверна търговска статистика, която да очертае силуета на този преход. Но за експертите на \"Стратфор\", този преход вече беше в ход. (George Friedman, ). Излишно е да се казва, че тази нова тенденция беше от важен интерес за инвеститорите. На пазара излезе подробен доклад за \"16-те след Китай\" (\"Post-China 16\" - \"PC16\"), в който потенциалните наследници на Пекинското икономическо чудо бяха анализирани заедно и поотделно. Докладът се предлагаше срещу скромните 299 американски долара.Както обясняваше преди шест години Джордж Фридман, идентифицирането на потенциалните наследници на Китай е трудно. Търговската статистика забелязва настъпващата промяна, едва когато стане много по-отчетлива. В някои страни като Виетнам и Индонезия, тези промени течаха вече години наред. Макар че техните икономики бяха още тогава много по-развити от тези на Лаос и на Мианмар, те все още бяха смятани за членове на клуба на \"16-те след Китай\" (\"Post-China 16\" - \"PC16\"), които се очакваше да заместят Китай в нишата на базирания на ниски разходи и експортна ориентация дял от глобалната икономика и които очевидно вече го правят.Най-общо казано, тогава Фридман посочи, че е на лице постоянен поток от компании, които напускат Китай или пък решават да не инвестират там, и отиват в страните от клуба на \"PC16\". Този поток ставаше все по-пълноводен и по-буен. Първи напуснаха Китай относително по-малките компании, които не бяха щастливи от нарастването на разходите за труд в Поднебесната империя. Големите предприятия с по-високотехнологични производства по-трудно могат да реагират на променящата се бизнес среда. Освен това те трудно могат да използват евтината работна ръка в \"16-те след Китай\", защото като цяло тя не е достатъчно квалифицирана и образована.Така че предприятията, които осъществяват прехода вече повече от шест години, са относително по-малки, в тях е инвестиран относително по-малък капитал и затова рискът при миграцията към \"PC16\" също е по-нисък. Това са бързо подвижни бизнес начинания с голям разход на труд, които оцеляват, търсейки възможно най-ниски разходи за работната сила.Както стана дума по-горе, в исторически план се открояват два пазара. Единият е първи във времето - производството на дрехи и на обувки. Този пазар е изключително конкурентен, изисква персоналът да работи срещу ниско заплащане, но пък от своя страна осигурява значителен брой работни места, за които има подготвени хора, особено сред жените.Вторият пазар е сглобяването на мобилни телефони, който изисква персонал, който да може да извършва относително прости операции. И на този жестоко конкурентен пазар разходите за труд са определящи. По тази причина изследователите са се опитали да открият местата, където тези два бизнеса се местят. В методиката на изследването на \"Стратфор\" не са търсени широко мащабни премествания, които да могат да са забележат в глобален контекст. Търсени са първите симптоми на успешни премествания от Китай към потенциалните му страни - наследнички. Според Фридман, там където успеят шепа компании, ще дойдат и други. Процесът ще продължава, докато в съответната страна има евтини човешки ресурси, известен ред и порядък и транспортна достъпност.\"Върховенството на закона\", така както го разбират в англо-саксонските държави не се наблюдава в тези държави. Нещата се ръководят чрез пазарлък и връзки с елита. Създават се партньорства. Често е налице политическа несигурност и избухването на насилие не е необичайно. Държавите от \"16-те след Китай\" са в началото на своя цикъл на развитие и те спокойно могат и да не се развият успешно. Там инвеститорите поемат сериозен риск срещу очакване на по-висока печалба - иначе те просто не биха били там\" - коментира преди шест години Джордж Фридман.От друга страна, на света няма отделно взета страна, която да може да замести Китай. Просто разликата в мащаба е огромна. Затова наследниците на Китай трябва да са група държави, които да са приблизително на един и същи стадия на развитие. Взети заедно тези страни имат общо население от над един милиард души. Този факт се беше открил пред анализаторите, след като бяха съставили списъка на предполагаемите наследници на Китай. Иначе казано, съвпадението на числеността на населението на Китай и на 16-те потенциални наследници не е било предварително зададен показател.Идентифицирането на \"16-те след Китай\" (\"Post-China 16\" - \"PC16\") не беше точно геополитическа прогноза. Това беше и е списък от държави, в които се открива значително движение на разглежданите по-горе индустрии. От списъка са били изключени страни, които бележат икономически растеж поради развитието на добива на енергоносители и на добивната промишленост. \"PC16\" са точно наследниците на Китай в областта на използването на ниско заплатения труд. Това са недоразвити страни, които имат възможност драматично да развият производствените си сектори за сметка на много ниски разходи за труд.Новите точки на предприемаческа активност, за които се говори до този момент са в Африка, в Азия и в много по-малка степен в Латинска Америка. Когато се погледне картата, на която са отбелязани потенциалните 16 наследници на Китай, се вижда, че основната част от новата предприемаческа активност се извършва по брега на басейна на Индийския океан. Най-интересните \"образци\" са точно в източния край на Суб-Сахарска Африка - става дума за Танзания, Кения, Уганда и Етиопия.Ето го и моментът на голямото сбъдване на прогнозата, продавана за по 299 долара. Етиопия не само че \"придърпва\" икономическите авантюристи, но вече играе и на едро и кани големите производители от \"амвона\" на правителството си.Шри Ланка, Индонезия, Мианмар и Бангладеш директно стъпват на брега на Индийския океан. Страните от Индокитай и Филипините не са на брега на Индийския океан, но се намират съвсем наблизо.Има и няколко страни в Латинска Америка: Перу, Доминиканската република, Никарагуа и Мексико. За Мексико анализаторите правеха специални уговорки. Територията, която се намира на север от столицата Мексико сити и южно от границата на Мексико със САЩ, се развива интензивно в началото 21-вия век. От тази гледна точка, страна като Мексико не трябваше да бъде включена в този анализ, но пространството на централно и южно Мексико е голяма, населена и все още относително неразвита територия.Методологът на изследването - Джордж Фридман беше обобщил почти поетично, че \"параболата на икономическото развитие диктува, че това, което още не е преживяло възход, ще се въздигне и евентуално след това ще залезе. Процесът, отприщен от Индустриалната революция не изглежда да може да бъде спрян\". Според него, развитието на наследниците на Китай щеше да бъде следващият оборот на колелото и той и колегите му видимо познаха.Да се върнем на територията на \"Българския Манчестър\" и да помислим какво може да се направи?Положението на бранша е наистина тежко. Една от причините, която създава най-трудните за преодоляване проблеми, е съчетанието на трудоемкостта на икономическите дейности в бранша (тук говорим и за обувната промишленост, и за текстила, и за кожарската и кожухарската индустрия, и за трикотажа в добавка) и съответно на значително участие на разходите за труд във формирането на себестойността от една страна и наличието на редица страни, където е правителствена политика да се привличат чуждестранни инвеститори с много ниски разходи за труд.Китай вече не е такава \"дестинация\". До скоро откроявахме Бангладеш (световен център на производството на готово облекло), Камбоджа и специалните индустриални зони в Йордания, където работят изключително работнички от Шри Ланка (остров Цейлон).Днес вече на дневен ред е Етиопия с нейните буквално символични 26 американски долара месечна работна заплата. Привличането на големи чуждестранни инвеститори чрез изключително ниски разходи за труд е официална правителствена политика - част от плана на изпълнителната власт за привличане на колкото се може повече големи компании в Етиопия, редом със започнатите мащабни инфраструктурни обекти, в това число нов язовир на река Нил. [1]За такъв ход на събитията се предупреждаваше още преди 6 години, но никой не обърна внимание. [2] [3]Щеше да е хубаво, ако профсъюзите започнеха глобална кампания срещу подобни размери на заплащане, особено в рамките на транснационалните компании, където има съответните инструменти. Но засега не сме свидетели на такъв синдикален успех в тези географски области.При това положение е ясно, че България не може да е конкурентоспособна на база \"разходи за труд\" в четирите икономически дейности на бранш \"Текстил, облекло и кожи\". Самият модел на \"работа на ишлеме\" и подобните му са изчерпани.В такива случаи обикновено се казват стандартни препоръки - браншът да се преориентира към производства с по-висока добавена стойност и към \"иновационни продукти\". Подобна успешна преориентация би създала условия и за ръст на доходите в бранша. Поговорката казва, че \"на чужд гръб и сто тояги са малко\" и е лесно да се правят препоръки.Ясно е обаче, че единственият начин да се осъществят горните препоръки е предприятията от бранша да се насочат към \"производство на интелектуална собственост\", ако може така да се каже. На предприятията са необходими собствени модели, които да бъдат налагани на модния пазар. Това е меко казано трудно.Необходимо е утвърждаването на собствени търговски марки. Това е следващият етап, който е още по-труден.Изобщо, спасението на бранша е в ръцете на дизайнерите, маркетолозите и рекламистите. Ако се ползват чужди услуги, тези дейности са непосилно скъпи. По всичко личи, че предприятията от бранша ще трябва да координират и да обединят усилията си, за създаване на паралелна креативна индустрия, която да създава \"интелектуална собственост\" - да създава серии от модели, да лансира търговски марки и да работи над създаването на медиен фон за тези евентуални постижения.Ако те не я създадат, друг ще я създаде, но това ще им струва много по-скъпо.Спасението на давещите се е в ръцете на самите давещи се, защото браншът не е сред правителствените приоритети, включително в рамките на \"интелигентната специализация\". Важна подробност обаче е, че креативните индустрии по принцип са сред приоритетите на \"интелигентната специализация\". И тук с общи усилия може да се направи нещо.Нашите общи усилия - тук включвам и ролята на работодателските организации и на синдикатите, трябва да бъдат насочени в две посоки - в създаването на тази паралелна креативна индустрия, която да \"изтегли\" бранша от сегашното му положение на заплашен от затъване, и в лобиране пред изпълнителната власт, тази креативна индустрия да бъде подкрепена в рамките на възможностите на Стратегията за интелигентна специализация.От тук нататък, трябва да бъдем много изобретателни и иновативни в измислянето на инструменти за осъществяването на двете начертани малко по-горе сюжетни линии. Тук вероятно в най-близко време в бранша ще трябва да се организират поне няколко \"мозъчни атаки\", при които не в тържествена и формална обстановка, а много интензивно и в работен порядък да се търсят подходи към решаването на много въпроси.Първият е за човешките ресурси и тук вече не става дума само за категорично недостигащите работници, а за тези, които трябва да напълнят със съдържание креативната индустрия, чиито контури в момента рисуваме.От години АИКБ пледира за преразпределение на държавната поръчка за висшите учебни заведения в полза на инженерните и природоматематическите специалности. По всичко личи, че ще трябва да се поиска пренасочване на средства и към креативните специалности, към приложните изкуства, към хората, които ще създават нови десени, нови модели, нови модни образци.Вторият е създаването на \"хранителна медийна среда\" за креативната индустрия на бранша.След като София може да е европейска столица на спорта, а Пловдив - европейска столица на културата, защо Габрово, Русе или някой друг град да не посегне към ролята на \"европейска столица на модата\". Тук не говорим за мегаломания (каквито примери в България има достатъчно), а за дейност, която трябва да бъде политически и организационно подкрепена от правителството и от местната власт. За дейност, по която трябва да работят хора, които наистина могат да развиват подобни проекти, а не да живеят с единствената задна мисъл как да усвоят някакви средства.Необходимо е много бързо да се захванем не само с идентифицирането на проблемите - те са ясни до болка, а с интензивни дискусии как подобно на барон Мюнхаузен сами да се издърпаме за косите от блатото. Е, не само сами, но и с помощ от приятели, ако успеем да убедим правителството и местните власти, че трябва да подкрепят нашите усилия в посока на изграждане на български \"фабрики да интелектуална собственост\".Тези дискусии ще родят още идеи и конкретни предложения, към които ще трябва да се отнесем сериозно. Защото времето не изтича, то отдавана е изтекло и сега ние работим в режим на \"историческа отсрочка\".Източници:[1] , Money.bg, 07.05.2019[2] Дечев, Теодор, й. Очаква се индустриалното чудо да продължи главно около басейна на Индийския океан, 14 август 2013 г.[3] George Friedman, The PC16: Identifying China's Successors, Stratfor, Worldview, Geopoklitical Weekly, July 30, 2013, 09:02 GMT,", "date": "2019.06.13", "title": "12 без 5 за шивашката промишленост. Дано не ги стигнем етиопците"}
{"url": "https://news.bg/politics/borisov-kam-radev-partiynata-subsidiya-mozhe-da-vodi-do-zadushavane.html", "text": "Субсидията (на партиите) може да води до задушаване. Това заяви премиерът Бойко Борисов пред журналисти в Шабла, помолен да коментира думите на президента Румен Радев, че задушава опозиционните партии преди изборите.Местния вот е чак октомври, каза Борисов. Две години можеше да говори президентът срещу Слави Трифонов (който поиска референдум за намаляване на субсидията до 1 лев за получен глас - б.р.). Не съм го чул да се обади, каза Борисов за Радев.Борисов заяви, че президентът Румен Радев му е честитил рождения ден тази сутрин и се пошегувал, че ако е отишъл на учението край Шабла, са щели да приемат като фойерверки изстрелването на противовъздушните ракети по време на учебните маневри.Премиерът бе част от официалните гости на \".Припомняме, , че партийната субсидия става 1 лев на получен глас. Промените в Закона за държавния бюджет за настоящата година бяха подкрепени от 117 депутати от 207, като гласовете \"за\" дойдоха от ГЕРБ, \"Обединени патриоти\" и \"Воля\".Промените бяха внесени по предложение на премиера Борисов, след като се разбра, че . на получен глас.Информацията за ., в предаването \"Шоуто на Слави\" по bTV.Партийната субсидия е трябвало да бъде 32 128 844 лв., но вместо това в бюджета е предвидена и реално изплатена субсидия от 38 684 384 лв. Това е с 6 519 540 лв. повече, информират от екипа шоуто.По този начин  вместо определените в бюджета 11 лв. е станал 13,23 лв. на глас.Според Закона за политическите партии, държавна субсидия се отпуска ежегодно от централния бюджет на политическите партии и коалиции, които са регистрирани в ЦИК за участие в избори. Условието е да са участвали в последните парламентарни избори и да имат избрани народни представители.След като информацията бе публикувана, по нея се  Сотир Цацаров.Към момента няма наказани за отпуснатите в повече средства от бюджета, а  пари.", "date": "2019.06.13", "title": "Борисов към Радев: Партийната субсидия може да води до задушаване"}
{"url": "https://news.bg/world/otkriha-25-ta-zhertva-na-korabokrushenieto-v-budapeshta-na-100-km-ot-intsidenta.html", "text": "Броят на загиналите при  в Будапеща достигна до 25 души с откриването на тялото на мъж на 100 километра от мястото на корабокрушението, съобщава полицията, цитирана от АФП.Mermaid потъна секунди след сблъсък с по-голям круизен кораб в Дунав в центъра на унгарската столица на 29 май.На корабчето е имало 35 души. Всички от тях са южнокорейци освен унгарския капитан и член на екипажа. Само седем южнокорейци оцеляха.25-тата жертва е открита в сряда на около 100 километра надолу по реката от мястото на инцидента, пояснява полицията в съобщение и допълва, че трима южнокорейци са безследно изчезнали. Издирването им продължава. Сеул обяви, че иска откриването на всички жертви.Във вторник работници Капитанът на по-големия кораб, Viking Sigyn, е . В сряда съдът реши да пусне под гаранция капитана, който е украинец.", "date": "2019.06.13", "title": "Откриха 25-та жертва на корабокрушението в Будапеща на 100 км от инцидента"}
{"url": "https://news.bg/politics/na-balkanite-mirat-e-vazmozhen-samo-kato-sme-edinni-ubeden-borisov.html", "text": "На Балканите мирът може да съществува само когато всички сме много силни, много единни и знаем, че всичко, различно от мир, ще е тотална щета за всички.И Сърбия, и Косово го демонстрираха, и Босна и Херцеговина - най-бедни, най-неразвити, с хиляди човешки жертви. Това заяви пред медиите премиерът Бойко Борисов на финала на тактическото учение с бойни стрелби \"Шабла 2019 г.\". Изявлението му е публикувано в социалната мрежа Фейсбук.\"За това и президентът Вучич, и президентът Тачи сме осъзнали - колкото повече мир има, да вдигаме брутния вътрешен продукт (БВП), да има по-високи доходи - това искат хората. А ние военните на тези учения ще демонстрираме колко добре работят ракетите или новите ни самолети\", каза Борисов.Борисов изтъкна, че вчера заедно с бойци от Северна Македония, Гърция, Албания, САЩ, а днес със Сърбия наблюдават колко важни са тези учения за дипломацията и за външната политика. \"До вчера сме си сваляли самолети, днес всички заедно тренираме, показваме способностите си\", каза Борисов. По думите му, ученията са важни за дипломацията и за външната политика на България.Колкото повече се опознаваме, толкова повече възпиращата сила е най-важна. \"Изводите са, че трябва да живеем в мир, а не във война. Колкото повече се опознаваме, толкова повече възпиращата сила е най-важна\", добави премиерът Борисов.Според оценката на премиера формированията ни са показали отлични резултати на тренировъчните бойни стрелби.Учението \"Шабла - 2019 г.\" наблюдаваха и вицепремиерът и министър на отбраната Красимир Каракачанов и началникът на отбраната генерал Андрей Боцев.Военният министър Красимир Каракачанов обясни, че правителството е гласувало средства за ремонт вертолетите Ми 24, Су -25 и това е видно. Доволен съм от резултатите, каза Каракачанов.В тактическото учение се включиха над 1400 военнослужещи от формирования на Република България, Република Сърбия и САЩ. Проведоха се бойни стрелби на формированията за противовъздушна отбрана от Българската армия, съвместни експериментални и бойни стрелби на авиационни формирования от ВВС с международно участие, стрелба с ракетен комплекс 9К79 \"Точка\" и изпълнение на огневи задачи с артилерийска материална част по надводни цели от Сухопътните войски \"Шабла - 2019 г.\"\"Само изчакайте да литнеме, да не ни уцелите\", каза премиерът Борисов към военния министър Красимир Каракачанов, когато двамата се ръкуваха за довиждане на военното учение.По-късно от Министерството на отбраната съобщиха, че по време на учението е припаднал и починал един от участниците в тренировъчните игри - старши матрос Жеко Добрев.", "date": "2019.06.13", "title": "На Балканите мирът е възможен само като сме единни, убеден Борисов"}
{"url": "https://news.bg/tourism/plazhove-bez-dostap-za-avtomobili-nyama-da-se-otdavat-na-kontsesiya.html", "text": "Забраниха отдаването на концесия на плажове, до които няма осигурен обществен достъп.Няма да се концесионират и такива плажове, които граничат със защитени територии. Това приеха депутатите.До всички плажове трябва да има път за обществено ползване, защити промените лидерът на НФСБ Валери Симеонов. По думите му трябва до всеки плаж да има пътен достъп, дори и да е черен път, чакъл.Според Симеонов проблемът е там, че в случаите, в които няма пътна връзка, при инцидент - удавяне или инфаркт например - линейката не може да стигне до плажа. И полицията не можела да стигне до такъв плаж при сбиване например.Освен това Симеонов е загрижен и за хигиената по плажовете.Създават се зони за свободно къмпингуване, обясни Искрен Веселинов. Те ще се извън зоните на къмпингите.Завишават се глобите за нерегламентирано диво къмпингуване. Санкциите обаче ще влязат в сила едва от другото лято.Веселинов обясни, че на дюните няма да се поставят палатки, кемпери и други устройства. Те ще се разпъват на обособени места. И тази мярка ще влезе в сила от догодина, когато се приеме съпътстващата нормативната уредба, стана ясно още от думите му.В диалог и в кратки срокове ще се изготви наредбата за определяне на местата за къмпингуване. Това стана ясно от коментара на министъра на туризма Николина Ангелкова.Тя е доволна от заложените санкции в закона за Черноморското крайбрежие, защото така щели да се опазят дюните.\"Много е важно да имаме диалог с неправителствения сектор\", подчерта Ангелкова. Тя се надява до 6 месеца да е готова наредбата. ", "date": "2019.06.13", "title": "Плажове без достъп за автомобили няма да се отдават на концесия"}
{"url": "https://news.bg/health/proveryavat-dali-meditsi-i-zabolekari-spazvat-dogovorite-si-s-nzok.html", "text": "Проверяват дали лекари и зъболекари изпълняват законно договорите си с НЗОК.Проверката е възложена от Върховната административна прокуратура, а с действията е ангажиран управителят на Здравната каса.Предмет на проверката е дейността на изпълнители на медицинска и/или дентална помощ - лечебни заведения за болнична помощ, лечебни заведения за извънболнична помощ, както и други лечебни заведения и национални центрове по проблемите на общественото здраве.Контролните органите трябва да проверяват: отчетните документи на изпълнителите на медицинска и/или дентална помощ, регламентирани в Националния рамков договор; наличието на плащания от задължително здравноосигурени лица на изпълнителите, както и техния размер и основание, когато е оказана медицинска и/или дентална помощ по договор с НЗОК; договорите на изпълнителите на медицинска и/или дентална помощ, сключени с други лечебни заведения за изпълнение на част от дейността по договора с НЗОК в случаите, предвидени в НРД; съответствието на дейността на изпълнителите с критериите за достъпност и качество на медицинската помощ, регламентирани в НРД; вида и обема на оказаната медицинска и/или дентална помощ по договор с НЗОК; вида и количествата на закупените медицински изделия, които се заплащат напълно или частично от НЗОК; съответствието между оказаната медицинска и/или дентална помощ и заплатените за нея суми от НЗОК; издаването на финансови документи за всички заплатени от пациента суми за медицинска помощ; да извършват контрол по законосъобразността на финансовата дейност на изпълнителите на медицинска и дентална помощ по договорите им с РЗОК.Проверката трябва да се извърши в двумесечен срок, след което ВАП изисква да й се представи обобщена информация за установените нарушения, предприетите мерки и наложените санкции.Целта на инспекцията е да се гарантира правото на достъп до медицинска помощ.", "date": "2019.06.13", "title": "Проверяват дали медици и зъболекари спазват договорите си с НЗОК"}
{"url": "https://news.bg/int-politics/kitay-skastri-es-zaradi-zabelezhki-za-honkong.html", "text": "Китай остро критикува Европейския съюз за \"безотговорни и погрешни\" забележки относно противоречивия законопроект за екстрадицията в Хонконг, който предизвика бурни протести в полуавтономния град, съобщава \"Стрейтстаймс\". \"Много пъти съм казвал, че въпросите за Хонконг са чисто вътрешни работи на Китай. Никоя страна, организация или индивид няма право да се намесва в тях\", коментира говорителят на външното министерство Ген Шуан на редовна пресконференция в Пекин.\"Това, което се случи, не беше мирно шествие, а бунт, организиран от група. Ние подкрепяме Хонконгското правителство и справянето със ситуацията в съответствие със закона.\"Хонконг е изправен пред международен натиск по отношение на законопроект за екстрадиция, който предизвика ожесточени протести в сряда. Правителството на Хонконг заяви, че законопроектът за екстрадицията е необходим, за да се затвори врата в законодателството, която не позволява на Хонконг да изпраща избягали заподозрени в криминални престъпления, включително в континентален Китай.ЕС призовава за \"фундаменталното право\" на хонконгците да се съберат и да изразят себе си, за да бъдат уважавани. ЕС \"споделя много от опасенията, изразени от гражданите на Хонконг по отношение на предложените от правителството реформи за екстрадиране\", се казва в забележките.ЕС заяви, че предложеният закон има \"потенциално сериозни последици за Хонконг и неговите граждани, за ЕС и чуждестранни граждани, както и за бизнес доверието в Хонконг\".Днес организаторите на протести съобщиха за планове за пореден масов митинг в неделя.\"Гражданският фронт за правата на човека\" също призова за протести в града в понеделник, за да запази натиска върху правителството на финансовия център и да се премахне предложения законопроект.\"Ние призоваваме гражданите да се присъединят към стачка на работници, училищни стачки и бизнес стачки\", обяснява Джими Шам, организатор на групата.Вчера, във връзка с коментари на САЩ за Хонконг, Шуан коментира: \"Китай изразява съжаление и твърдо се противопоставя на безотговорните и погрешни коментари по изменения и други въпроси относно Хонконг, направени от американската страна. Призоваваме САЩ да разглеждат съответните изменения по справедлив начин, да проявяват предпазливост в думите и делата си и да спрат в каквато и да е форма да се намесват в делата на Хонконг и вътрешните работи на Китай.\"", "date": "2019.06.13", "title": "Китай скастри ЕС заради забележки за Хонконг"}
{"url": "https://news.bg/crime/danachni-zapechataha-dva-bara-v-targovishte.html", "text": "Варненски данъчни провериха магазини за хранителни и промишлени стоки, плодове и зеленчуци, питейни заведения в Търговище, съобщи БНР. От НАП Търговище поясниха, че целта на проверяващите е да установят дали търговците отчитат реално оборотите си.Фискалните агенти са посетили кафе-клуб и бар в центъра на Търговище, за да проследят дали търговците спазват закона. При извършване на контролни покупки на данъчните не са издадени касови бележки.За това нарушение на търговците са съставени актове и е наложена принудителна административна мярка - запечатване на обектите за 10 дни.От НАП - Варна напомнят на търговците, че освен налагането на глоби, данъчните запечатват и търговските обекти, допуснали нарушенията, за срок до един месец.Проверките на варненските данъчни продължават на територията на цяла Североизточна България, като контролът ще бъде засилен и на обекти, разположени по Северното Черноморие.", "date": "2019.06.13", "title": "Данъчни запечатаха два бара в Търговище"}
{"url": "https://news.bg/world/politikite-na-sasht-zasilvat-evroto-na-svetovnite-pazari-otchitat-ot-etsb.html", "text": "Използването на евро валутата в световен мащаб се увеличи от рекордно ниските нива през миналата година. Като един от факторите е пренебрегването на щатския долар заради нестабилните американски политики и притесненията от вдигането на основните лихви на САЩ.Това съобщи Европейската централна банка (ЕЦБ), цитирана от \"Ройтерс\". Търсенето на еврото, втората най-използвана валута в света след долара, падна до исторически нива през последното десетилетие. Но промяната говори за безпокойство от политиките на САЩ и растящо доверие относно бъдещето на еврозоната, която оцеля при най-голямото си изпитание по време на дълговата криза.Делът на еврото в глобалните резерви в чужда валута, емитирането на дългове и депозити и непогасени заеми се увеличи, обяви ЕЦБ.\"Предимно диверсификация от долара, от което печели еврото\", обяви Беноа Кьоре, член на Управителния съвет на ЕЦБ, при представянето на доклада. Той добави, че видимият напредък в реформите и растящите перспективи в периферията на блока засилват търсенето на еврото.В глобалните резерви в чужда валута делът на еврото се е увеличил с 1,2 процентни пункта до 20,7%. Въпреки че е далеч зад долара (61,7%), това е историческо дъно за щатската валута.Европейската комисия си постави за цел да засили световната роля на еврото.Делът на еврото при емитирането на дълг в чужда валута се е увеличил с 2,5% до 22,7 на сто, при глобалните заеми с 0,8% до 19,3%, а при ежедневната търговия на чуждестранна валута с 0,7 на сто до 37,7%, отбелязват от ЕЦБ.", "date": "2019.06.13", "title": "Политиките на САЩ засилват еврото на световните пазари, отчитат от ЕЦБ"}
{"url": "https://news.bg/society/uvolniha-direktora-na-natsionalniya-stadion-vasil-levski.html", "text": "Директорът на националния стадион \"Васил Левски\" Георги Кузев е освободен от длъжност. Това съобщи bTV, позовавайки се на Министерството на младежта и спорта. За сега мотив за уволнението не се посочва.Кузев заемаше поста през 2013 г., а преди това работеше в Българския футболен съюз като директор на търговския отдел и отговаряше за маркетинга и рекламата. Преди него директор на стадиона беше Антон Попов.Решението идва дни след загубата на националния отбор по футбол от Косово в мача от европейските квалификации. След срещата президентът на Българския футболен съюз Борислав Михайлов избегна среща с журналисти.Кузев придружаваше Михайлов през трибуните след мача.", "date": "2019.06.13", "title": "Уволниха директора на националния стадион \"Васил Левски\""}
{"url": "https://news.bg/regions/zhertva-i-raneni-pri-katastrofa-kray-vratsa.html", "text": "Един човек е загинал, а други са ранени при катастрофа край Враца, съобщава БНР.Пътният инцидент е станал около 7.00 часа тази сутрин на международния път Е 79 близо до разклона за село Бели извор.Ударили са се микробус с монтанска регистрация и сливенски автомобил. Загинал е шофьорът на колата, който според очевидци е предизвикал катастрофата. Той се е опитал да се включи в движението по Е 79, без да изчака задаващия се микробус.Заради произшествието движението в района беше временно отклонено.", "date": "2019.06.13", "title": "Жертва и ранени при катастрофа край Враца"}
{"url": "https://news.bg/crime/prokuror-ot-samokov-prebi-zhena.html", "text": "Софийската градска прокуратура (СГП) разследва прокурор от Самоков, пребил жена.Към момента е установено, че на 12 юни, сряда, в полицията в Самоков е подаден сигнал за побой. Започнато е досъдебно производство за извършени хулигански действия, отличаващи се с изключителен цинизъм.Изяснено е, че на посочената дата на паркинг в Самоков прокурор от Районната прокуратура в Самоков е пребил жена с инициали Д. Г. Същата е свидетелка по образуваното досъдебно производство.Пострадалата е настанена за лечение в здравно заведение.Прокурорът е призован на 17 юни, понеделник, за привличане към наказателна отговорност и разпит в качеството на обвиняем.Към настоящия момент са извършени първоначалните процесуално-следствени действия и разследването по случая продължава.", "date": "2019.06.13", "title": "Прокурор от Самоков преби жена"}
{"url": "https://news.bg/world/boris-dzhonsan-specheli-na-parviya-tur-v-konservativnata-partiya.html", "text": "Бившият външен министър на Великобритания Борис Джонсън победи на първия тур за излъчване на лидер на Консервативната партия и премиер на страната, информират британски медии.Резултатите съобщи изпълняващият длъжността председател на Комитет 1922 г. към Консервативната партия Шерил Гилън.Джонсън изрази задоволството си от победата, но предупреди, че има дълъг път да се извърви.Андреа Ледсъм (11 гласа), Марк Харпър (10 гласа) и Естер Маквей (9 гласа) не успяха да получат достатъчно гласове, за да участват на втория тур, след като не преминаха прага от 17 гласа.Джонсън получи 114 гласа. През последните дни проучвания му даваха 84 гласа.Джереми Хънт е втори с 43 гласа, а зад него се нареждат Майкъл Гоув (37 гласа), Доминик Рааб (27 гласа), Саджид Джавид (23 гласа), Мат Ханкок (20 гласа) и Рори Стюарт (19 гласа).Общо 313 депутати гласуваха за десетимата кандидати, информира \"Ройтерс\".Вторият кръг ще се проведе на 18 юни, а следващите гласувания са планирани за 19 и 20 юни, докато останат само двама кандидати. След това членовете на Консервативната партия ще изберат новия си лидер. Новият премиер трябва да встъпи в длъжност до края на юли.Вчера Борис Джонсън . Той обеща да извади държавата от ЕС до 31 октомври.", "date": "2019.06.13", "title": "Борис Джонсън спечели на първия тур в Консервативната партия"}
{"url": "https://news.bg/finance/kolorado-specheli-nad-1-mlrd-dolara-ot-biznesa-s-treva.html", "text": "Легализирането на производството и продажбата на марихуана донесе приходи в размер на 1 млрд. щатски долара на щата Колорадо, пише . От 2014 година насам щатът отчита над 6.5 милиарда долара продажби на марихуана.Април и май т.г. са двата месеца с най-големи приходи в 5-годишната история на новата индустрия. През четвъртия месец е постигнат рекорд от 24.2 милиона долара.От юли 2017 година няма месец с приход под 20 милиона долара.Губернаторът на щата Джаред Полис заяви наскоро, че легализирането на марихуана е създало десетки хиляди нови работни места и е намалило престъпленията, информира CNBC.Илинойс наскоро стана 11-тия американски щат, който одобри рекреационната употреба на марихуна, присъединявайки се към Вашингтон, Аляска, Колорадо, Калифорния, Мейн, Масачузетс, Орегон, Вермонт, Мичиган и Невада.В Колорадо има 2 917 компании и 41 хил. физически лица, които работят в индустрията.", "date": "2019.06.13", "title": "Колорадо спечели над 1 млрд. долара от бизнеса с трева"}
{"url": "https://news.bg/int-politics/moskva-ne-odobryava-dronove-na-sasht-v-polsha-uvelichavat-voennoto-naprezhenie.html", "text": "Москва е загрижена за плана на САЩ да разположи шпионски безпилотни самолети в Полша, заяви руският заместник-министър на външните работи Сергей Рябков.\"Със сигурност сме загрижени, защото отразява опитите за повишаване на военното напрежение в Европа, особено на така наречения източен фланг на НАТО. Фалшиви извинения се използват за изпълнение на програми, които дестабилизират и ескалират ситуацията\", коментира Рябков.По-рано американският президент Доналд Тръмп подписа декларация за сътрудничество в областта на отбраната с полския си колега Анджей Дуда, за още американски войници в европейската държава. По това време Тръмп заяви, че цената на разгръщането ще бъде покрита от Варшава, която обещава да предостави необходимата инфраструктура за проекта.В същото време, представители на НАТО и Балтийско море приветстваха решението на президента Доналд Тръмп да увеличи броя на американските войски в Полша, съобщава \"Старс енд Страйпс\".\"Това показва силната ангажираност на САЩ към европейската сигурност и силата на трансатлантическите връзки\", заяви генералният секретар на НАТО Йенс Столтенберг в Туитър.Балтийските държави, някога част от СССР са особено загрижени за намеренията на Русия след нахлуването и анексирането на Крим през 2014 г., който също е бивша съветска територия.\"Това е важна стъпка и показател за ангажираността на САЩ към европейската сигурност и възпиране. Естония с цялото си сърце приема това решение, което е насочено към по-нататъшно укрепване на трансатлантическите връзки и сътрудничеството между съюзниците в НАТО \", заяви естонският външен министър Урмас Рейнсалу.Литовският външен министър Линас Линкевичус повтори това мнение, коментирайки, че решението допринася за \"възпиращата и отбранителна позиция на Алианса и за сигурността на всички съюзници на НАТО\".", "date": "2019.06.13", "title": "Москва не одобрява дронове на САЩ в Полша, увеличават военното напрежение"}
{"url": "https://news.bg/int-politics/germaniya-gotvi-severna-makedoniya-za-pregovori-za-es-prez-septemvri.html", "text": "Германският Бундестаг ще гласува одобрение за започването на преговори за присъединяване на Северна Македония към ЕС през септември, съобщава МИА.Това е в съответствие с установените процедури в Германия по отношение на разширяването на ЕС, коментира германският канцлер Ангела Меркел на среща в Берлин с президента на Северна Македония Зоран Заев.Меркел отбелязва, че страната е постигнала каквото се очаква, оценявайки го много положително, съобщава пресслужбата на правителството.В края на май  с Албания и Македония.Вчера председателят на Европейския съвет Доналд Туск отново призова преговорите с Тирана и Скопие да започнат, но вметна и че  заради позициите на Франция и Холандия.", "date": "2019.06.13", "title": "Германия готви Северна Македония за преговори за ЕС през септември"}
{"url": "https://news.bg/crime/80-godishna-dade-2000-lv-na-alo-izmamnitsi.html", "text": "80-годишна жена от врачанското село Нивянин даде 2000 лв. на ало-измамници, съобщи БНР.Преди това потърпевшата е получила обаждане от мъж, представил се за лекар, който ѝ поискал 14 000 лева за операцията на дъщеря ѝ.В Районно управление-Бяла Слатина е образувано досъдебно производство.", "date": "2019.06.13", "title": "80-годишна даде 2000 лв. на ало-измамници "}
{"url": "https://news.bg/world/siriyskata-armiya-atakuvala-turski-nablyudatelen-post-v-idlib.html", "text": "Сирийските правителствени сили атакуваха турски наблюдателен пост в провинция Идлиб, обяви Министерството на отбраната на Турция, цитирано от \"Ройтерс\".Според оценка на ведомството става въпрос за целенасочена атака, при която са изстреляни 35 снаряда.В съобщението на ведомството се пояснява, че трима турски войници са с леки наранявания. Има нанесени щети по сгради и техника. Анкара е информирала Москва за инцидента.Сирийският център за наблюдение на човешките права съобщи, че сирийската армия и съюзниците им са атакували контролирани от бунтовниците райони в Северозападна Сирия в сряда вечерта и в четвъртък сутринта, въпреки че вчера Русия обяви, че с Турция са договорили ново споразумение за спиране на огъня.", "date": "2019.06.13", "title": "Сирийската армия атакувала турски наблюдателен пост в Идлиб"}
{"url": "https://news.bg/int-politics/protestat-v-honkong-gradat-e-pritihnal-vlastite-otlagat-debata-za-ekstradirane.html", "text": "Хонконг е прихнал, протестиращи и полиция се наблюдават, ден след насилственото прочистване на хиляди демонстранти от улиците заради предложено законодателство за екстрадиция, с което заподозрени могат да бъдат изпращани в Китай, съобщава \"Гардиън\".Длъжностни лица коментират, че дебатът по спорния закон за екстрадицията, който предизвика масови демонстрации, няма да се проведе в четвъртък, а правителствените служби във финансовия район са затворени. Малки групи от протестиращи остават, опитвайки се да си върнат важни райони, докато други се запасяват за протестите, търсят места за скриване на защитно оборудване.Пътищата, които преди това бяха блокирани от демонстрантите и полицията, са отворени отново, купчини боклук от счупени очила, бутилки и чадъри са избутани встрани от пътя, където работници почистват. Десетки полицаи патрулират в централната част на Хонконг. Няколко магазина в мол близо до мястото на протестите са затворени.Демонстрантите са шокирани от насилието от предишния ден, когато полицаи се нахвърлиха ха протестиращите, стреляха с гумени куршуми и сълзотворен газ. Най-малко 72 души са ранени и хоспитализиран, двама от които са в тежко състояние.Няколко десетки протестиращи остават на надлез близо до правителствения комплекс, който включва Законодателния съвет, където депутатите ще обсъдят предложения законопроект, за да позволят екстрадиция на предполагаеми престъпници в континентален Китай. Критиците виждат в закона опит на Пекин да се справя с политически врагове в Хонконг, един милион хонконгци излязоха по улиците, за да протестират.Групата, блокирана от полицията, стои тихо, протестиращите заявяват, че не знаят какъв е планът за деня.\"Някои хора трябваше да се върнат на работа\", коментира 23-годишният Майк Цанг, завършил наскоро, който е в групата на демонстрантите. Надява се още хора да дойдат по-късно през деня. \"Ние идваме тук, за да покажем на полицията, че няма да се откажем\", допълва той.Наблизо, друга група е сортира торби с каски, маски за лице и други доставки, и се опитва да намери места в града, за да ги скрие и подготви, когато протестиращите се върнат. \"Днес сме в безопасност\", обяснява един от протестиращите.Но други все още се тревожат, че правителството използват отлагането като уловка, за да разпръснат демонстрантите. Група млади демонстранти, студенти, скупчени в търговски център в близост до правителствените сгради, изпращат съобщения, за да мобилизират група, която да се събере извън Законодателния съвет и да блокира влизането на депутати, поддръжници на законопроекта.\"Единственият ни шанс е да спрем депутатите да влязат\", обяснява 19-годишният Джейсън Фонг, според когото, депутатите могат да влязат днес, да останат през нощта и да гласуват законопроекта в петък.Протестиращите вярват, че другите демонстрантите ще се върнат и се обаждат на приятели и познати чрез Facebook и Instagram, но също така и криптирани платформи като Telegram.Telegram, публикувана в Twitter вчера, когато полицията разпръсва протестите, че е изправен пред \"мощна атака на DDos\", отнасяща се до отказ на услуга.В сряда вечерта лидерът на Хонконг Кейри Лам, осъди протестиращите за \"опасни и животозастрашаващи актове\". Лам подкрепя предложения закон за екстрадицията и отбелязва, че някои млади хора в тълпата са изразили своите възгледи мирно, но протестите са се превърнали в \"явен, организиран бунт\".\"От този следобед някои хора са прибягват до опасни или дори потенциално фатални действия. Те включват подпалване, използване на заострени железни пръти и хвърляне на тухли за нападение на полицейски служители, както и унищожаване на обществени съоръжения\", коментира тя.\"За да използвам метафора, аз съм и майка, имам двама сина. Ако позволявам всеки път, когато синът ми се държи така, като например, когато не иска да учи, нещата между нас може и да са ОК в краткосрочен план.\"\"Но ако не се погрижа за неговото небрежно поведение, той може да съжалява, когато порасне. След това той ще ме попита: \"Мамо, защо не ми направи забележка тогава\", коментира Лам, ползвайки метафори.\"Амнести интернешънъл\" заяви, че полицията \"се е възползвала от насилствени действия на малцинство, като претекст да използва прекомерна сила срещу огромното мнозинство от мирни протестиращи\".Репресиите срещу протестите представляват сериозна ескалация на полицейските действия срещу демонстрантите. Длъжностни лица в болницата коментират пред общественото радио RTHK, че най-малко 72 души са хоспитализирани, две от които са в тежко състояние.Ман-Кей Там, директор на Амнести в Хонконг, заяви: \"Тази прекомерна реакция от полицията подхранва напрежението и вероятно ще допринесе за влошаване на насилието, вместо да го прекрати.\"Лам има подкрепата на Пекин, който повтори подкрепата си за законопроекта като важен за борбата с престъпността. В статия на английски език държавният \"Чайна дейли защитава законопроекта, но \"опозиционният лагер и неговите чуждестранни господари изглежда желаят да се противопоставят за свои собствени цели за сметка на правовата държава, обществената безопасност и правосъдието\".\"Беззаконието ще навреди на Хонконг, а не предложените изменения на закона\", пише китайското издание.Китайският държавен \"Глобал Таймс\" пише, че опозиционните групи и \"западните сили зад тях\" политизират на предложените законови промени. \"Да си играеш с неконтролираната улична политика е да тласнеш Хонконг към изоставане и вреда. Това не е мъдрата посока за Хонконг\".", "date": "2019.06.13", "title": "Протестът в Хонконг: Градът е притихнал, властите отлагат дебата за екстрадиране"}
{"url": "https://news.bg/crime/osadiha-na-10-mesetsa-zatvor-retsidivist-za-huliganstvo.html", "text": "Осъдиха на 10 месеца затвор рецидивист за хулиганство, съобщиха от държавното обвинение. Мъжът без причина насочил пистолет към барман и клиенти на заведение.Присъдата е влязла в сила след постигнато споразумение с прокуратурата във Велико Търново.Г. С. се признал за виновен за това, че на 9 май във Велико Търново, в заведение насочил газов пистолет към лицата Т. П., К. К., Е. Т. и В. С., всичките от Велико Търново, след което допрял оръжието в областта на корема на Е. А., като деянието представлява опасен рецидив.За извършеното деяние му е наложено наказание десет месеца лишаване от свобода, при първоначален строг режим. Споразумението има последици на влязла в сила присъда.", "date": "2019.06.13", "title": "Осъдиха на 10 месеца затвор рецидивист за хулиганство"}
{"url": "https://news.bg/world/zarif-kam-sasht-nikoy-ne-pregovarya-s-teroristi.html", "text": "Министърът на външните работи на Иран Мохамед Джавад Зариф заяви, че САЩ са свързани с \"икономически тероризъм\" и \"никой не иска да преговаря с терористи\".Пред телевизия Al Araby Зариф поясни, че няма разлика между икономическа война и използване на въоръжени сили.\"Искаме от САЩ да избягват намеса в отношенията на Иран с другите държави или да ги притискат да нарушават задълженията си\", подчерта топ дипломатът на Ислямската република.По думите му всичко е възможно в тези времена на растящо напрежение в региона. Според него регионът е най-голямата жертва.Иран няма да позволи на САЩ да \"налагат едностранна война на народа ни и неизбежно всеки ще пострада. Войната си е война\", категоричен е той.\"Три държави в региона вярват, че могат да поддържат безопасността си чрез отношенията си със САЩ\", но тези държави грешат, предупреди Мохамед Зариф, като има предвид Саудитска Арабия, ОАЕ и Израел.По-рано тази седмица Зариф обяви, че страната му ще сътрудничи с ЕС за запазване на ядрената сделка.", "date": "2019.06.13", "title": "Зариф към САЩ: Никой не преговаря с терористи"}
{"url": "https://news.bg/regions/kmetovete-na-sredets-karnobat-i-sungurlare-otnesoha-globi-zaradi-zamarsyavaniya.html", "text": "На кметовете на Средец, Карнобат и Сунгурларе са наложени санкции заради установени замърсявания в населените места и землищата на територията им, съобщават от Регионалната инспекция по околната среда и водите в Бургас.От екоинспекцията посочват, че глобите за неизпълнение на предписание са от 2000 до 20 000 лева, а тези за неспазване изискванията на Закона за управление на отпадъците - от 3000 до 10 000 лева.Проверката на РИОСВ-Бургас, извършена през май, е установила, че общинските и републикански пътища са почистени, а речните легла на реките в 13-те общини на област Бургас са в добро състояние.Били са инспектирани поречията на реките Хаджийска, Ахелойска, Изворска, Факийска, Равногорска, Росенска, Равадиновска, Даръ дере, Ропотамо, Дяволска, Караагач, Писменска, Айтоска, Чакърлийска, Русокастренска, Садовска, Камчия, Мочурица, Съдиевска, Славеева, Оряшка, Потурнашка, Велека, Резовска, Трионска, Младежка, Катун дере, Айдере, Малкотърновска, Черковска, Средецка, Бунарска, Господаревска, Проходска, Олуджак, Крива Река, Изворска, Маринка, Бяла река, Казанлъшка, Кору дере, Козлука, Двойница, Вая, Луда Камчия, Казан дере, Черна река, Вресовска, Алма дере, както и техните притоци.", "date": "2019.06.13", "title": "Кметовете на Средец, Карнобат и Сунгурларе отнесоха глоби заради замърсявания"}
{"url": "https://news.bg/crime/vks-potvardi-uslovnite-prisadi-na-sluzhiteli-na-yulen-prichinili-smart-na-skior.html", "text": "ВКС призна за виновни Георги Попов и Любен Дурчов за причиняване на смърт поради немарливост на скиор в Банско. Така се потвърждава решението на Софийския апелативен съд (САС), съобщиха от Върховния касационен съд (ВКС).Решението на ВКС е с № 14/07.06.2019 г. по наказателно дело № 1190/2018 г. То е окончателно.Ищци на делото във ВКС са подсъдимите Георги Попов и Любен Дурчов. Те оспорваха решението на САС от 2017 г. Двамата служители на \"Юлен\" АД са признати за виновни за причиняване другиму смърт поради немарливо изпълнение на правно регламентирана дейност, представляваща източник на повишена опасност. Те са обвинени за г.С решение на Благоевградския окръжен съд от 16 октомври 2017 г. са осъдени условно на затвор , с 3-годишен изпитателен срок.Според тричленния състав на ВКС не е основателно оплакването за допуснати съществени нарушения на процесуалните правила.Върховните съдии изтъкват, че изводите на колегите им от Софийския апелативен съд са базирани на вярна оценка спрямо наличните доказателства. \"Апелативният съд коректно е посочил, че оръдието за сняг е било поставено на границата между очертанията на ски писта \"Балканиада\" и заснежения участък от ски зоната, намиращ се извън тези очертания, като се е позовал на картографските данни от допълнителното техническо заключение.Вторият фактически извод на САС, че същото оръдие на практика се е намирало в \", пише в мотивите на съда.Тези свидетелски показания са приобщени по искане на защитата. Оръдието за сняг се е намирало . Съоръжението е обслужвало ски писта \"Балканиада\". То е гарантирало снежното ú покритие. .Според въззивния съд възражение за местоположението на оръдието за сняг (извън или вътре в границата на ски пистата) е несъстоятелно от правна гледна точка, категорични са върховните съдии.Според върховните съдии материалният закон е приложен правилно.  - по изключение задължително се обезопасяват опасни места на ски писта от категория \"червена\", както и по т. 11.3 за обезопасяване на участъци, в които съществува опасност от излизане извън пистата.Според техническата експертиза машината за сняг е била поставена на границата с участък от пистата, в който наклонът ú рязко се увеличава. . Това е  по указания в техническия му паспорт начин. Това изискване е инкриминирано самостоятелно на подсъдимия Дурчов като .Върховните съдии не приемат възражението, че неизпълнението на , който се е ударил в оръдието за изкуствен сняг.Според фактите, ударът е настъпил по време на спускането на пострадалия от особеностите на релефа и наклона на пистата. Това не би настъпило , на границата с която е било поставено и самото оръдие за сняг.Върховните съдии са съгласни и със становището на апелативните си колеги за от ръководството за експлоатация и поддръжка на машината за сняг.Върховните съдии са категорични, че намаляването на условната присъда на двамата подсъдими, е недопустимо.Припомняме, през месец февруари 2015 година на ски писта \"Мечи Чал\", гр. Чепеларе,  за оръдие за изкуствен сняг.Първоначално бяха , отговаряли за пистата. Това са 39-годишният В.П., 34-годишният К.И. и 42-годишният С.М. за причиняване на смърт по непредпазливост на 28-годишния скиор Д.К., който почина след като се удари в шахта за оръдие за изкуствен сняг в началото на миналата година.Тримата изпълнителният директор и прокуристът на акционерното дружество, което към горепосочената дата е управлявало, ползвало и поддържало ски-пистите \"Мечи Чал\", както и операторът на системата за изкуствен сняг, който фактически е обезопасявал ски пистата и съоръженията.По-късно съдът даде .", "date": "2019.06.13", "title": "ВКС потвърди условните присъди на двама за смъртта на скиор"}
{"url": "https://news.bg/int-politics/britanskiyat-vatreshen-ministar-podpisa-zapoved-za-ekstraditsiya-na-asandzh-v-sasht.html", "text": "Британският министър на вътрешните работи, Саджид Джавид е подписал искането, Джулиан Асандж да бъде екстрадиран в САЩ, съобщава \"Гардиън\".\"Той правилно е зад решетките. Има искане за екстрадиране от САЩ, което се разглежда от съда утре, но вчера подписах заповедта за екстрадиция и я заверих и това ще се случи утре пред съдилищата.\"Решението на Джавид отваря пътя към съда, който може да изпрати основателя на WikiLeaks в Америка. Асандж е изправен пред обвинения от Министерството на правосъдието на САЩ, което включва и обвинения по Закона за шпионажа. Той е обвинен в публикуване на класифицирана информация и заговор с цел да се проникне в правителствен компютър.\"Това е решение в крайна сметка е на съда, но има много важна част за министъра на вътрешните работи и искам да видя справедливост по всяко време и имаме законно искане за екстрадиция, така че подписах, но окончателното решение сега е за съдилищата.\"47-годишният австралиец бе твърде болен, за да се яви миналия месец на последното изслушване в съда на Уестминстър във връзка с искането на САЩ.Изслушването е отложено за петък и в зависимост от състоянието на Асандж може да се проведе в затвора Белмарш, където е задържан.Решението на Джавид след опит за екстрадиране на Асандж в Швеция, което претърпя неуспех, когато съд в Упсала заяви, че не е необходимо да бъде задържан.Решението на окръжния съд попречи на шведските прокурори незабавно да подадат заповед за екстрадиция, за да може Асандж да се изправи пред обвинение в изнасилване от 2010 г.м което той отрича.Асанж излежава 50-седмична присъда във Великобритания за пропускане на гаранция, след като прекара седем години в еквадорското посолство в Лондон, опитвайки се да избегне екстрадиране в Швеция.Шведските прокурори оттеглиха разследването за изнасилване през 2017 г., но го отвориха отново, след като Еквадор отмени предложението си за убежище на Асандж през април тази година и позволи на британската полиция да го арестува.", "date": "2019.06.13", "title": "Британският вътрешен министър подписа заповед за екстрадиция на Асандж в САЩ"}
{"url": "https://news.bg/regions/dve-detsa-postradaha-ot-srutil-se-metalen-parapet-na-zhp-nadlez-v-pazardzhik.html", "text": "Две деца пострадаха при инцидент в района на железопътен надлез, съобщи Нова телевизия. По първоначални данни група тийнейджъри от село Мокрище минавали през надлеза в селото. Внезапно част от предпазния метален парапет се откъртил от основата и повлякъл след себе си и останалата част от предпазното съоръжение с обща дължина от 27 метра.На място са изпратени дежурни автопатрули и линейка. Децата са транспортирани в МБАЛ-Пазарджик. Едното от тях е с фрактура на глезена, а другото е било с временна загуба на съзнание, но без опасност за живота.На мястото е извършен оглед. Предстои да бъдат изяснени причините довели до падането на парапета.", "date": "2019.06.13", "title": "Две деца пострадаха от срутил се метален парапет на жп надлез в Пазарджик "}
{"url": "https://news.bg/crime/udalzhavat-razsledvaneto-na-katastrofata-s-lyutvi-mestan.html", "text": "Удължиха с два месеца срока на разследване на катастрофата с лидера на партия ДОСТ Лютви Местан, съобщават от По думи на говорителя на окръжната прокуратура в Кърджали Димитрина Делчева причината е, че вещите лица все още не са изготвили назначената по делото автотехническа експертиза.Тя посочи, че на този етап единственият обвиняем по делото е Лютви Местан.Припомняме, лидерът на ДОСТ е обвинен за причинена  при  на разклона за село Загорско край Кърджали. Той беше задържан за 24 часа, след което беше . По-късно обаче тя беше , тъй като нямало доказателства за доходите на политика.В края на миналата седмица , след като събра необходимите доказателства за състоянието му. В края на април той я плати и Главният прокурор  и възложи на прокурори от ВКП да оказват засилена методическа помощ на прокурорите от Окръжна прокуратура Кърджали.Близките на загиналото бебе изразиха опасения, че лидерът на ДОСТ, тъй като според тях имал връзки. Самият Местан заяви, че няма никакви притеснения по случая, тъй като ", "date": "2019.06.13", "title": "Удължават разследването на катастрофата с Лютви Местан"}
{"url": "https://news.bg/society/sos-prie-otcheta-na-toplofikatsiya-s-800-mln-lv-dalg.html", "text": "Задълженията на \"Топлофикация\" към момента са над 800 млн. лв. към Българския енергиен холдинг (БЕХ) и \"Булгартрансгаз\". Това заяви за News.bg Альоша Даков от \"БСП за Лява България\" по повод обсъждането на годишните финансови отчети за 2018 г. на общинските еднолични дружества в Столичния общински съвет.Социалистите настояват управляващото мнозинство на ГЕРБ в СОС да се ангажира със стабилизирането на дружеството с изпълнение на инвестиционната и ремонтната програма. По думите на Даков е необходимо да бъде дадена възможност на \"Топлофикация\" да инвестира по-сериозни суми и да изпълнява напълно ремонтната програма без аварии и без спирания.Затова от БСП настояват в законодателната рамка в Закона за енергетиката да бъде дадена възможност на дружеството да модернизира производствените мощности - единственият път за финансовото стабилизиране на дружеството. Според Альоша Даков това би могло да се случи с въвеждане в експлоатация на нови производствени и високоефективни мощности.Позицията на \"Топлофикация\" София изрази Валентин Терзийски в Столичния общински съвет. Той призна, че дружеството има необходимостта от технологично обновление, касаещо производството, по-добър контрол и привличане на инвестиции в неговата дейност.На въпрос на news.bg как би отговорил на нападките от страна на БСП за финансовото състоянието на \"Топлофикация\", Терзийски призна, че дълговете на дружеството са над 800 млн. лв., а загубата за предходната година е в рамките на 17 млн. лв.В крайна сметка общинските съветници от СОС приеха годишните финансови отчети за 2018 г. на общинските еднолични дружества с ограничена отговорност и едноличните акционерни дружества и освобождаване от отговорност на управителите и членовете на съвета на директорите.", "date": "2019.06.13", "title": "СОС прие отчета на \"Топлофикация\" с 800 млн. лв. дълг"}
{"url": "https://news.bg/world/enp-nyama-plan-b-osven-veber-obyavi-yunker.html", "text": "Европейската народна партия няма План Б за поста председател на Европейската комисия и стои зад номинацията си Манфред Вебер. Това обяви председателят на Европейската комисия Жан-Клод Юнкер, цитиран от \"Политико\".Юнкер говори пред журналисти в кулоарите на среща на ЕНП в испанския курортен град Сан Себастиан.\"ЕНП единодушно подкрепя Манфред Вебер\", каза Юнкер, \"така че няма План Б\".Председателят на Европейската комисия сподели още, че той силно подкрепя Вебер за негов наследник. \"Това звучи нормално, но нищо не е нормално в политическите семейства\", поясни той.\"Напълно съм убеден, че той ще бъде добър председател на Комисията и той ще продължи това, което се опитах да започна\", вярва председателят на ЕК.", "date": "2019.06.13", "title": "ЕНП няма План Б освен Вебер, обяви Юнкер"}
{"url": "https://news.bg/crime/sadat-ostavi-pri-semeystvoto-mu-radikaliziraniya-mladezh-ot-plovdiv.html", "text": "Радикализираният ученик от Пловдив остава под надзор на инспектор от педагогическа стая, съобщи БГНЕС. Днес Апелативният специализиран съд е потвърдил мярката му за неотклонение.По думи на прокурор Сийка Милева в залата момчето е заявило, че осъзнава вината си. Прокурорите обаче не можаха да дадат повече информация по делото, за да не нарушат правата на детето. Прие се, че следва съдът да даде шанс на обвиняемия, беше му обяснено, че това е тежко решение от страна на съдебния състав, който се надява, че поведението му няма да се повтори, обясниха от държавното обвинение.Преди днешното заседание Милева заяви, че държавното обвинение ще продължи да поддържа искането си за задържане под стража на непълнолетното лице, \"тъй като считаме, че тя е една от най-адекватните. Така той ще бъде изолиран в специална среда, в която с него ще работят психолози и психиатри\".Според прокуратурата все още има реална опасност за сигурността на много българи.Прокурор Милева подчерта, че откритите взривни вещества и устройство по обем и брой са несъпоставими с нито един друг казус от новата история на България. По нейни думи за това не е знаел никой, нито дори родителите на момчето.При претърсванията е намерена информация, показваща, че ученикът е подготвял терористичен акт. Освен това са открити и видеоклипове, които той е изпращал на вербовчика.Прокурор Милева призна, че родителите са оказали огромна помощ, но първоначално придобитата информация, която е за радикализация, не е била подадена от тях.Припомняме, на 8 юни стана ясно, че за първи път у нас е предотвратен терористичен акт. , готвело терористична атака в Пловдив.Адвокатът на момчето Емил Велинов увери, че Вътрешният министър Младен Маринов подчерта, че промяната в оперативната обстановка налага Бившият главен секретар на МВР Калин Георгиев пък изтъкна, чеМалко по-късно на 16-годишния младеж в публичното пространство. Причината беше, че информационен сайт разкри самоличността на момчето и семейството му, като дори публикува техни снимки. Това предизвика бурно недоволство, както в обществото, така и на ниво организации и институции - по случая остро реагираха  (ДАЗД) и у нас.От своя страна премиерът Бойко, че службите не са виновни за теча на информация. Борисов заяви още и че , по-силни от тези в Сарафово.", "date": "2019.06.13", "title": "Съдът остави при семейството му радикализирания младеж от Пловдив"}
{"url": "https://news.bg/regions/bsp-iska-obshtestveno-obsazhdane-za-beliya-drob-i-zelenoto-sartse-na-stolitsata.html", "text": "Борисовата градина не е локален парк и е необходимо да се организират обществени обсъждания, за да може и хората от по-отдалечените райони да кажат своето мнение. Затова настоя заместник-председателят на Столичния общински съвет (СОС) Милка Христова от групата на БСП по повод проектите за Борисовата градина.Христова смята, че това, което се предлага за Борисовата градина трябва да се отчете във всички райони на София. Тя не очаква мнението на различните групи софиянци да бъде еднозначно по отношение на паркирането, например ще има различия хората, които живеят до парка и хората, която живеят в отдалечените райони.Христова изтъкна, че когато става въпрос за \"едно такова емблематично място, за белия дроб на столицата и зеленото му сърце, следва да се отчетат интересите на гражданите, да се получи обществен консенсус, за да се поздравим с един проект, който удовлетворява възможно максимален брой интереси\".", "date": "2019.06.13", "title": "БСП иска обществено обсъждане за белия дроб и зеленото сърце на столицата"}
{"url": "https://news.bg/economics/dps-misli-za-namalyavane-na-dds-za-vsichki-hrani.html", "text": "ДПС иска намаляване на ДДС за целия хранителен сектор, за да има по-голяма конкурентоспособност. Това стана ясно от думите на лидера на ДПС Мустафа Карадайъ след среща с хлебопроизводителите.Припомняме, че вчера ДПС разговаряха с представители на фармацевтичния сектор, като накрая се оказа, че  ще намали цената на самите продукти, но пък може да отвори дупка в бюджета на Касата.Не се отказваме от намаляване на , но и за целия хранителен сектор, обяви днес Мустафа Карадайъ. Оказва се, че у нас е най-високото ДДС в хранителния сектор спрямо съседните страни и страните от ЕС. Това според Карадайъ води до предпоставки за сив сектор в бранша.За да се случат позитивните ефекти от по-ниска ставка на ДДС обаче, щял да е нужен малко по-задълбочен сравнителен анализ със съседните страни и ЕС.Именно затова и разговорите продължавали. Няма да се правят прибързани действия. Ще следим ефекта и върху бюджета и социалния ефект, каза лидерът на ДПС.", "date": "2019.06.13", "title": "ДПС мисли за намаляване на ДДС за всички храни"}
{"url": "https://news.bg/world/nay-malko-20-dushi-sa-raneni-pri-gramotevichni-buri-v-iztochna-germaniya.html", "text": "Най-малко 20 души са ранени в Източна Германия от силни ветрове и гръмотевични бури, а мълния удари човек в Дания, а в Швеция мълнии са убили пет коня и причинили пожари, съобщава АП.Немската информационна агенция ДПА съобщава, че 8 души са ранени в сряда вечерта от клон на дърво на сватбено тържество на открито в Бланкензее в североизточната провинция Мекленбург-Западна Померания.11 души са ранени в Берлин, когато дърво пада върху група, която празнува навън и неизвестен брой пътници в кабриолет също са ранени от падащо дърво.Общественият транспорт в Берлин е спрян за два часа по време на пиковите часове, заради бурята, а някои влакове са със закъснения сутринта.В Магдебург, 156 километра югозападно от Берлин, мълния повреди сградата, но никой не е ранен.Шведският вестник \"Афтонбладет\" коментира, че мълнии са виновна за смъртта на 5 коня във Ваксала, близо до Упсала, на около 70 километра северно от Стокхолм, както и за няколко пожара в района.На летище Копенхаген в Дания, служител е ударен от светкавица и е в болница без опасност за живота.", "date": "2019.06.13", "title": "Най-малко 20 души са ранени при гръмотевични бури в Източна Германия"}
{"url": "https://news.bg/regions/stolichnite-sotsialisti-iskat-nov-konkurs-za-zona-4.html", "text": "Общинските съветници от групата на БСП в СОС категорично настояват да бъде проведен конкурс за проект за обновяване на Зона 4 \"Златна София\". Това стана ясно от разпространено прессъобщение преди началото на редовното заседание на Столичния общински съвет.Зона 4 обхваща пространството между ул. \"Георги Раковски\", ул. \"Московска\", пл. \"Васил Левски\", бул. \"Васил Левски\", бул. \"Цар Освободител\", пл. \"Народно събрание\", ул. \"6-ти септември\" и мисленото продължение на улица \"Аксаков от ул. \"6-ти септември\" до ул. \"Георги С. Раковски\".Общинските социалисти настояват конкурсът да бъде проведен без дискриминационни условия, за да може участниците в него да бъдат колкото е възможно повече. Според тях по този начин ще бъде дадена възможност за получаване на максимален брой идеи и предложения. От БСП настояват и след конкурса да бъде гарантирано провеждане на широко обществено обсъждане на спечелилата концепция с участието на възможно най-много граждани.В случай че не бъде постигнат широк обществен конкурс и подкрепа, червените настояват на спечелилия конкурса участник да не бъде възлагано изработването на проекта.От БСП са категорични, че към преустройството на подобни знакови пространства в центъра на града трябва да се подхожда много внимателно.С експерти, проектанти, изпълнители и надзор се разбрахме за Зона 2 мерките да бъдат краткосрочни и дългосрочни. Това обяви заместник-кметът на Столична община Дончо Барбалов пред журналисти по повод Краткосрочните мерки се очаква да бъдат насочени в проектантско решение за поставяне на допълнителни фуги в близост до линейните отводнители, за да се избегнат други проблеми. Дългосрочните решения са насочени към извършване на изчисление от експерти на целия релсов път, поясни Барбалов.Това, което ще се ремонтира, ще бъде за сметка на изпълнителя, а анализът ще бъде възложен от Столична община, допълни още зам.-кметът.По думите му пропускът в ремонта на \"Графа\" е от страна на изпълнителя, но от Столична община искат да имат и анализа на експертите, за да бъдат сигурни, че темата няма да бъде на дневен ред.", "date": "2019.06.13", "title": "Столичните социалисти искат нов конкурс за Зона 4"}
{"url": "https://news.bg/politics/vmro-predlaga-nov-dokument-za-samolichnost-za-sanarodnitsite-ni-zad-granitsa.html", "text": "ВМРО предлагат изменения в закона за българските лични документи, за да се подпомогнат сънародниците ни зад граница.  Целта е по-лесен достъп до родината майка, обясни на брифинг в парламента Юлиан Ангелов.Всички лица от български произход, но които нямат българско гражданство, ще получат по-лесно документи и така по-лесно ще могат да участват на трудовия пазар.Предвижда се нов личен документ. Той ще важи само за нашата страна. С него те ще могат да учат и работят у нас. Воеводата се надява проектът да бъде подкрепен от всички партии.ВМРО е последователна към българската общност зад граница, убеден е Ангелов. Тези документи ще позволят на сънародниците ни да пътуват безвизово. Някои държави не разрешават двойно гражданство и това допълнително затруднява нашите сънародници. За този нов документи българите зад граница ще доказват българския си корен, не трябва да са осъждани и не застрашават националната сигурност. Документът ще се издава от МВР, а срокът на валидност ще е 10 години.", "date": "2019.06.13", "title": "ВМРО предлага нов документ за самоличност за сънародниците ни зад граница"}
{"url": "https://news.bg/world/otnosheniyata-mezhdu-moskva-i-vashington-prodalzhavat-da-se-vloshavat-predupredi-putin.html", "text": "Отношенията между Москва и Вашингтон стават все по-лоши. Това предупреди президентът на Русия Владимир Путин в интервю за телевизионния канал МИР ТВ, предаде \"Ройтерс\".\"Отношенията се влошават, стават все по-лоши\", отбеляза той пред телевизията.Руският лидер направи коментара преди срещата на Г-20 в Япония по-късно този месец, където той може да проведе разговори с американския си колега Доналд Тръмп.По думите му отношенията между двете суперсили са в \"упадък\" заради различни ходове на Вашингтон във връзка със санкциите през последните години. Путин се надява на срещата на Г-20 в Осака Русия и САЩ да успеят да намерят конструктивни решения в сферата на икономическото сътрудничество.\"Ние много се надяваме в крайна сметка разумът да надделее\", добави той.Путин коментира и търговската война между САЩ и Китай. Според него би било безсмислено Москва да се намесва в спора между двете държави.Той припомни позицията си, изразена на Петербургския международен икономически форум. \"Заявих, че живеем в сложен свят...Днес отношенията между Русия и Китай са важни не само за двете страни, а и за международната общност също, което не е пресилено изобщо\", изтъкна той. Руският лидер припомни думите си, че отношенията между Китай и Русия са не безпрецедентно ниво.Путин коментира и темата за Молдова.Москва няма да оттегли подкрепата си за молдовския президент Игор Додон на фона на усложнената политическа ситуация в страната, обяви Путин. Според него ситуацията в Молдова не е уникална. Той смята, че подобна ситуация има в Украйна, където олигарсите са поели пълен контрол над всички държавни институции.", "date": "2019.06.13", "title": "Отношенията между Москва и Вашингтон продължават да се влошават, предупреди Путин"}
{"url": "https://news.bg/politics/falshivite-novini-po-razrushitelni-ot-raketite-spored-radev.html", "text": "Истината се дави във фалшиви новини. С тези думи президентът Румен Радев откри шестия световен конгрес на информационните агенции в НДК, чието мото тази година е \"Новините на бъдещето\".Думите губят битката с образа според него, наемат се армии от тролове, за да се дискредитират идеи и личности, а разрушителният ефект може да бъде по-голям от този на ракетите, убеден е президентът.По думите му дигиталните алгоритми вече по-често моделират ценностната ни система. \"В свят на растящи политически и икономически зависимости, предоставянето на обективна информация е ценност, която свободните общества отстояват\", заяви той.Бързината според него вече е за сметка на осведомеността. Трябва да филтрираме информацията и да я трансформираме в знание, каза още Радев.Именно борбата с дезинформацията, програми за проверка на фактите и ролята на съвременната журналистическа професия бяха поставени във фокуса на дискусиите.На форума присъстваха 200 делегати, сред които и представители на световните медии.", "date": "2019.06.13", "title": "Фалшивите новини - по-разрушителни от ракетите според Радев"}
{"url": "https://news.bg/crime/gdbop-shturmuva-ofisi-na-kabelni-televizii-v-tsyalata-strana.html", "text": "ГДБОП влезе в офиса на кабелната телевизия в Кюстендил, съобщава bTV.Става въпрос за \"Кабел Сат Запад\", като по първоначални данни акцията е срещу кабелното пиратство. Все още обаче не е ясно дали става въпрос за нерегламентирано излъчване на телевизионни канали или пък ползване на пиратски софтуер.По непотвърдена информация ще бъдат проверени още офиси на кабелния оператор в други градове. Освен в Кюстендил той оперира в Дупница, Благоевград и други населени места в Югозападна България.По информация на Нова телевизия същата проверка се извършва и в офис на \"Кабел Сат Запад\" в Благоевград. В помещенията се извършват претърсвания и изземвания.  съобщават, че служители на ГДБОП са нахлули и в офисите на бургаската кабелна телевизия RN.Собственикът на телевизията Георги Стоянов призна, че е бил изненадан от акцията. Той подозира, че ако малките телевизии бъдат затворени, абонатите им ще се пренасочат към големите оператори, които са се обединили в организацията \"Тера про\" с председател е Велизар Соколов.Според Стоянов именно от \"Тера про\" са изпратили подвеждащ сигнал до държавните служби, че малките кабелни телевизии укриват данъци и не плащат авторски права. По негови думи обаче това категорично не било вярно.", "date": "2019.06.13", "title": "ГДБОП щурмува офиси на кабелни телевизии в цялата страна "}
{"url": "https://news.bg/world/shindzo-abe-se-sreshtna-s-varhovniya-lider-na-iran-po-vreme-na-istoricheska-vizita.html", "text": "Държавната телевизия на Иран съобщава, че върховният лидер на страната аятолах Али Хаманеи е провел среща с японския премиер Шиндзо Абе на фона на напрежението между САЩ и Ислямската република, съобщава АП.Срещата се проведе тази сутрин, на втория и последен ден от историческото посещение на Абе.Абе е първият японски премиер, посетил Техеран от Ислямската революция в Иран през 1979 г. В сряда той предупреди, че на всяка цена трябва да се избегне \"инцидентен конфликт\".Посещението на министър-председателя има за цел да помогне за деескалиране на кризата след изтеглянето на САЩ от ядреното споразумение с Иран.Междувременно представител на японското правителство коментира, че посещението на Абе има за задача да помогне за намаляване на напрежението в Близкия изток, а не конкретно посредничество между Техеран и Вашингтон.Вчера Абе разговаря с иранския президент Хасан Рохани.", "date": "2019.06.13", "title": "Шиндзо Абе се срещна с върховния лидер на Иран по време на историческа визита"}
{"url": "https://news.bg/regions/kola-pomete-motorist-na-krastovishte-v-plovdiv.html", "text": "Кола помете моторист на кръстовище в Пловдив, съобщиха от \"Инцидентът е станал около 9.20 часа тази сутрин на кръстовище на бул. \"Васил Априлов\".По предварителна информация лек автомобил \"Форд\" е отнел предимството на моториста, правейки ляв завой, и го е ударил.Пострадалият водач е транспортиран в болница. Все още не е ясно какво е състоянието му.Движението в района е затруднено. На мястото се извършва оглед.", "date": "2019.06.13", "title": "Кола помете моторист на кръстовище в Пловдив"}
{"url": "https://news.bg/crime/mazh-vlachi-s-kolata-si-zhena-v-studentski-grad.html", "text": "Мъж влачи с колата си жена в \"Студентски град\" в София, съобщи bTV.В социалните мрежи се появило видео от случая.Според разказа на очевидци мъжът, който шофирал автомобил с чуждестранна регистрация, е предизвикал катастрофата.Вместо да съставят двустранен протокол обаче той предложил на потърпевшата пари. След като тя отказала, мъжът се опитал да избяга. В резултат на инцидента жената е с охлузвания по краката и ръцете.От столична полиция са съобщили, че мъжът е арестуван. Материалите по разлседването ще бъдат предадени на прокуратурата.", "date": "2019.06.13", "title": "Мъж влачи с колата си жена в Студентски град"}
{"url": "https://news.bg/world/erdogan-sdelkata-za-s-400-e-zavarshena-yuli-poluchavame-kompleksite.html", "text": "Турция вече е закупила зенитно-ракетни комплекси С-400 от Русия, обяви турският президент Реджеп Ердоган и подчерта, че въпросът за сделката е закрит, пише \"Хюриет\".\"Не казвам, че Турция ще закупи отбранителна система С-400, страната вече ги купи, ние затворихме сделката\", каза Ердоган пред управляващата Партия на справедливостта и развитието в столицата Анкара.Той подчерта, че Анкара и Москва са сключили споразумението с обещание за разумна цена и бъдещо съвместно производство.\"Тази система ще бъде доставена на страната ни през следващия месец\", добави Ердоган.Коментирайки участието на Турция в програмата на САЩ за производство на изтребители Ф-35, турският президент отбеляза, че страната му не е само клиент, но и един от производителите на самолета.Анкара е платила 1 милиард и 250 милиона долара по програмата до днес, подчерта Реджеп Ердоган.", "date": "2019.06.13", "title": "Ердоган: Сделката за С-400 е завършена, юли получаваме комплексите"}
{"url": "https://news.bg/society/granichna-politsiya-preporachva-da-ne-se-patuva-prez-gkpp-makaza.html", "text": "Очаква се засилен трафик през граничния пункт \"Маказа\" с Гърция в края на седмицата, информират от Главната дирекция \"Гранична полиция\".Дирекцията препоръчва гражданите да използват другите пунктове при възможност.Засиленият трафик се очаква предвид началото на активния туристически сезон.Данни от предходни години сочат, че най-завишена ще е интензивността на пътникопотока именно през този пункт, тъй като той е най-често използван от румънските граждани, тръгнали за почивка в южната ни съседка.Очакванията са автомобилите през \"Маказа\" да се увеличат два пъти, а пътниците - три пъти в сравнение с обичайния трафик.Гранична полиция е предприела мерки за осигуряване на достатъчен брой служители за своевременна обработка на преминаващите граждани, но инфраструктурата на пункта е ограничена.Освен това, в резултат от намаления брой гръцки полицейски служители вместо 4 трасета, работят 2 - по едно на изход и на вход. Очаква се образуване на колони от турски, румънски и български автомобили, основно на изход от страната.", "date": "2019.06.13", "title": "Гранична полиция препоръчва да не се пътува през ГКПП „Маказа“"}
{"url": "https://news.bg/economics/proizvoditeli-iskat-babh-i-danachnite-da-sledyat-po-zorko-vnosnite-zelenchutsi.html", "text": "Производители настояват за по-строг контрол за вносните зеленчуци, предаде БНР.Исканията им са по-конкретно насочени към продукцията, която влиза у нас от Турция, Македония и Албания.Изпълнителният директор на Асоциацията на оранжерийните производители в България Атанас Кунчев изтъкна, че в момента родните домати са с отлично качество, но на пазара има пренасищане от турски, гръцки, албански и македонски зеленчуци.По негови думи българските зеленчукопроизводители нямат възможност да продават продукцията си на гръцката борса, защото при всеки техен опит започват редица проверки, камионите им се запечатват и те са принудени или да се върнат в България, или да им се развали стоката.Кунчев негодува, че от Българската агенция по безопасност на храните не правят нищо по въпроса. Той изрази мнение, че НАП също трябва да следи какво се внася в страната.\"Изписват гръцки домат, трето качество, на 0,05 евро и го вкарват в България. Този домат е трето качество и се има предвид, че той е за преработка. Само че какво става - той стига до борсите. На тези борси се викат служители на БАБХ, които трябва да окачествят продукцията. Те като видят, че не е трето качество, защото тяхната работа не е да гледат цената, а качеството, те го окачествяват като първо качество. И този домат се продава като първо качество\", обясни ситуацията Кунчев.Според него европейското подпомагане не е ефективно и посочи, че от 2015 г. насам няма промяна в отпусканите средства.", "date": "2019.06.13", "title": "Производители искат БАБХ и данъчните да следят по-зорко вносните зеленчуци"}
{"url": "https://news.bg/world/konstitutsionniyat-sad-na-ekvador-razreshi-ednopolovite-brakove.html", "text": "Конституционният съд на Еквадор узакони еднополовите бракове. С важното решение съдът разширява правата на ЛГБТ общността в малката южноамериканска държава, информира АП.Решението на Конституционния съд е взето след продължителна съдебна битка, започната от няколко двойки и защитници на правата на гейовете. Петима срещу четирима съдии гласуваха за легализиране на еднополовите бракове.Така Еквадор се присъединява към Аржентина, Бразилия, Коста Рика, Колумбия и Уругвай, които легализираха еднополовите бракове чрез съдебни решения или законодателни действия.Еднополовите съюзи в Еквадор са законни от десетилетие, но гражданските съюзи се радват на по-малко права от брачните двойки, когато стане въпрос за закона за наследството и имуществото. В решението си съдиите инструктират Конгреса да прокара законодателство, което ще гарантира равноправно отношение според брачния закон. ", "date": "2019.06.13", "title": "Конституционният съд на Еквадор разреши еднополовите бракове"}
{"url": "https://news.bg/crime/otkriha-nad-10-kg-narkotitsi-pri-spetsaktsiya-v-stolichen-kvartal.html", "text": "Задържаха над 10 кг наркотици при спецоперация в столичния квартал \"Филиповци\", съобщават от полицията.Акцията се е провела вчера малко преди обяд. Служителите на реда са задържали 50-годишен мъж.При последвалия обиск на обитаваното от него жилище те са открили голям брой опаковки с тревиста маса и прахообразно вещество, колби, пресовъчна машина, електронна везна, оръжие и боеприпаси.Изготвената експертна справка е показала, че иззетите вещества са 10 317.89 грама амфетамин, 9.84 грама коноп и 34.80 грама хашиш.Мъжът е привлечен като обвиняем и е задържан за 72 часа.", "date": "2019.06.13", "title": "Откриха над 10 кг наркотици при спецакция в столичен квартал"}
{"url": "https://news.bg/int-politics/izrael-nanese-vazdushni-udari-na-hamas-v-gaza.html", "text": "Израелски самолети удариха цели на Хамас в Газа в отговор на палестинската ракетна атака, съобщава \"Ройтерс\".Последните военни действия са след блокиране на морето за рибарите от Газа в сряда, като реакция на Израел срещу запалителни балони, пуснати през границата, които предизвикаха пожари в полета в Южна Израел тази седмица.В изявление военните допълва, че изтребителите са атакували \"подземната инфраструктура\" в комплекс, принадлежащ на Хамас, която управлява ивицата Газа. Няма съобщения за ранени.Военните са реагирали на ракета, изстреляна от Газа през нощта, която е прихваната от противоракетната система Железен купол.В два дни на тежки сражения в началото на май, ракети от Газа убиха четирима цивилни граждани в Израел, съобщиха местните здравни власти, а израелските атаки убиха 21 палестинци, повече от половината от тях цивилни, според здравните власти на Газа.Примирието с помощта на Египет, Катар и Обединените нации, прекрати тази вълна насилие.Около два милиона палестинци живеят в Газа, чиято икономика е претърпяла години на израелски и египетски блокади, както и последните съкращения на чуждестранна помощ и санкции от Палестинската автономна власт, съперникът на Хамас в Западния бряг на Израел.Израел твърди, че блокадата е необходима, за да спре доставките на оръжия за Хамас, с които водят три войни, откакто групата пое контрол над Газа през 2007 г., две години след като Израел изтегли своите заселници и войски от малкия крайбрежен анклав.", "date": "2019.06.13", "title": "Израел нанесе въздушни удари на Хамас в Газа"}
{"url": "https://news.bg/crime/prokuraturata-veche-ne-bila-poluchila-signala-ot-roditelite-na-verbuvanoto-momche.html", "text": "\"От името на Специализирана прокуратура ще направя кратко изявление. На допълнителни въпроси прокуратурата няма да отговаря. Причината за това е, че в различни медии се появиха публикации, съдържащи информация против прокуратурата и службите за сигурност.\" Това заяви говорителят на Специализираната прокуратура Сийка Милева във връзка с Тя уточни, че повече информация няма да дават предвид това, че трябва да се запазят правата и интересите на детето. Отделно от това от държавното обвинение считат, че е налице голяма опасност за сигурността на голям брой български граждани.\"Помощта на родителите е огромна. , категорична е прокурор Милева.Говорителят заяви, че остава непроменено мнението на прокуратурата, че в настоящия казус се касае за дете жертва на радикализация и огромна човешка трагедия. От друга страна по думите ѝ стоят интересите и сигурността на българското общество.От прокуратурата подчертаха, че са намерени взривни вещества и устройства, по обем и брой, несъпоставими с нито друг казус от новата история на българската държава.\"Това не е било известно на никой, дори на родителите в деня, в който са извършвани действията по претърсвания и вземания\", поясни говорителят на Спецпрокуратурата.Тя изтъкна, че са намерени и сериозни комуникации, съдържащи информация, че обвиняемото лице, непълнолетно, е подготвяло терористичен акт. Открити са и видеоклипове, изпращани от него към вербовчика в тази насока.По думите на прокурора взривните вещества, които са намерение в изключителен обем и за Европа, е било изненада и за самите родители.\"Прокуратурата ще продължи да поддържа искането си за задържане под стража на непълнолетното лице, тъй като считаме, че тя е една от най-адекватните. Така той ще бъде изолиран в специална среда, в която с него ще работят психолози и психиатри\", заяви още говорителят на Специализираната прокуратура.Припомняме, че на 8 юни стана ясно, че за първи път у нас е предотвартен терористичен акт. , готвело терористична атака в Пловдив.Адвокатът на момчето Емил Велинов заяви пред bTV, че Вътрешният министър Младен Маринов подчерта, че промяната в оперативната обстановка налага .Бившият главен секретар на МВР Калин Георгиев пък изтъкна, че Малко по-късно на 16-годишния младеж в публичното пространство. Премиерът Бойко , че службите не са виновни за теча на информация.Припомняме, информационен сайт разкри самоличността на момчето и семейството му, като дори публикува техни снимки. Това предизвика бурно недоволство, както в обществото, така и на ниво организации и институции - по случая остро реагираха  (ДАЗД) и  у нас.Борисов заяви още и че откритите вещества в импровизираната лаборатория на младежа са \"страховити бомби\", по-силни от тези в Сарафово.", "date": "2019.06.13", "title": "Прокуратурата вече не била получила сигнала от родителите на вербуваното момче"}
{"url": "https://news.bg/world/hiperinflatsiyata-vav-venetsuela-dovede-do-novi-banknoti-za-vtori-pat-za-godina.html", "text": "Венецуела пусна нови банкноти за втори път за по-малко от година, обяви Централната банка, след като хиперинфлацията засегна въздействието от валутната политика през август 2018 г., съобщава \"Ройтерс\".През миналата година венецуелският президент Николас Мадуро премахна пет нули от националната валута. Решението се предполагаше, че трябва да намали недостига на книжни пари, което тласна икономиката към операции с дебитни и кредитни карти, а също така към засилено използване на цифрови платформи за търговия.От четвъртък са пуснати в обращение банкноти с номинална стойност 10 000, 20 000 и 50 000 боливара, \"за да направи платежната система по-ефективна и да улесни търговските сделки\", отбелязва Централната банка в съобщение.Банкнотата с номинална стойност 50 000, равнява се на 8 щатски долара, е по-голяма от минималната заплата от 40 000 боливара на месец.След реформата през 2018 г. 500 боливара беше банкнотата с най-висока номинална стойност, с която обаче не може да си купиш и бонбон.Инфлацията през май достигна 815 000% след върха от 1,7 милиона процента по-рано тази година, според данни на контролирания от опозицията Конгрес.Мадуро обвинява САЩ и някои държави от ОПЕК.", "date": "2019.06.13", "title": "Хиперинфлацията във Венецуела доведе до нови банкноти за втори път за година"}
{"url": "https://news.bg/weather/goreshto-pochti-bez-valezhi.html", "text": "Лятото предявява пълните си права и денят ще бъде слънчев и горещ, почти без валежи, с температури над 30 градуса.През втората половина на деня над източните райони и над планините се очакват временни увеличения на облачността. На отделни места са възможни краткотрайни превалявания.Вятърът ще бъде слаб, на изток до умерен, ориентиран север и северозапад.Нощните температури са в интервала 15-20 градуса.През деня максималните стойности ще са между 30 и 35 градуса.", "date": "2019.06.13", "title": "Горещо, почти без валежи"}
{"url": "https://news.bg/press/partiynite-subsidii-izborat-na-glaven-prokuror-stolichniyat-akvapark.html", "text": "Партийните субсидии са сред водещите теми на вестниците в четвъртък.\"Няма да подкрепим предложението на ГЕРБ за 1 лев партийна субсидия, но ще подкрепим да е 0 лв. субсидията. За нас това е див популизъм, което се предлага. Хубаво е да се изясни какво правят партиите после. За нас това значи фалит на партиите при 1 лв. субсидията. Нормално е, ако ще се променя моделът на финансиране да бъде 0 лв. и отворено финансиране от американски тип от ясни и прозрачни донори\". Това каза депутатът Делян Пеевски в кулоарите на Народното събрание. Хубаво е да се изясни какво правят партиите после. За нас това значи фалит на партиите при 1 лв. субсидията, каза още Пеевски. \"Ако не сменим модела на финансиране, нямаме партии в политиката и всичко ще е собственост на олигарсите. Изборът е на партиите\", допълни той. За намаляването на ДДС-то първо ще направим консултации - ако има реално поевтиняване за потребителите го искаме, ако няма - няма смисъл, каза още народният представител. \"Радваме се, че управляващите ни чуха за детските градини. Това ще се случи. Искаме безплатни детски градини и финансиране на нови детски градини. Чуха ни с ДДС-то на книгите, оттам нататък продължаваме с хляба и лекарствата, ако ще има резултат за гражданите\", уточни още Пеевски...\" - в. \"Стандарт\".\"Партийната субсидия да стане 1 лв., реши парламентът, като прие на първо четене проекта за промяна на държавния бюджет на премиера Бойко Борисов. Сега субсидията е 11 лв. за всеки получен на парламентарни избори глас. Ако бъде приета промяната в държавния бюджет за 2019 г., субсидията ще се преизчисли на 1 юли 2019 г. \"За\" гласуваха 117 депутати от 207, като гласовете \"за\" дойдоха от ГЕРБ, \"Обединени патриоти\" и \"Воля\". От изказванията на народни представители от \"Атака\" и ВМРО се разбра, че въпреки че подкрепиха проекта на първо четене, те са против него и ще предложат промени преди второто, окончателно, гласуване в пленарната зала. В ГЕРБ използваха изказванията в залата, за да обявят, че са направили предложението, за да предизвикат дебат по темата, тъй като досега те са носили негативите. \"Не ГЕРБ е партията, която дава партийните субсидии - не може една част от парламента да бъде обвинявана в чорбаджийство\", каза Тома Биков. \"Със сигурност позитивът от това наше предложение е този дебат, който се води днес тук. През последните няколко години дебатът за партийните субсидии се водеше в телевизионни студиа, шоупрограми, в места, където не му беше мястото\", каза Биков. Той добави, че е ясно, че като се намали партийната субсидия, партиите ще се финансират от друго място. \"На нас започна да ни омръзва тази роля на виновника за партийните субсидии. Радвам се, че днес чухме от опозицията какъв е позитивът за тези субсидии\", каза Биков, Той припомни, че преди 3 години на референдум 2.5 млн. души са гласували за намаляване на субсидиите на 1 лв. \"Не им беше обяснено защо се дава партийна субсидия. Позволихме това мнение да бъде формирано в обществото, то беше формирано, хората излязоха и гласуваха. Вероятно този избор не е бил достатъчно информиран, но той е факт. Резултатите от референдума се превърнаха в политически факт, който, ако помните, беше формулиран като един анти-ГЕРБ вот\", коментира Биков. \"Субсидиите са за всички партии, факт е, че вероятно се обяснява трудно защо са 11 лв. Много ли са тези пари за 1 партия? Колко бихме спестили, ако субсидиите паднат\", попита Биков. Според него всички тези въпроси може да намерят отговор през дебата в парламента. Биков заяви, че в ГЕРБ споделят опасенията на опозицията. \"Но се нуждаем от подкрепа, когато тези субсидии се дават\", заяви Биков. Ще подкрепим предложението на ГЕРБ за намаляване на партийните субсидии на първо четене - парите могат да бъдат редуцирани, въпросът е с колко и на каква цена, каза заместник-предсeдателят на ВМРО Искрен Веселинов. От ВМРО ще направят своите предложения между двете четения. Съпартиецът му Юлиан Ангелов добави, че с преизчисляването на субсидиите в бюджета и с другата промяна в закона за политическите партии, която предвижда да се връщат надвзети пари, партиите ще фалират.Николай Александров от \"Атака\" каза, че трябва да има друг механизъм, който да замени субсидията. Ние сме предложили ЦИК да поема разходите на партиите по време на предизборни кампании, каза Александров... Предложенията на ГЕРБ и ДПС за партийната субсидия ще доведат до изчезване на партиите - така се застрашава демокрацията, заяви Драгомир Стойнев (БСП). Ние от \"БСП за България\" сме \"за\" намаляване на размера на праговете и таваните на партийната субсидия, но това да не застрашава функционирането на политическите партии\", каза Стойнев. Според него е нормално да има намаляване на партийната субсидия, защото има партии, които не могат да я изхарчат, като имаше предвид ГЕРБ. Колегата му Румен Гечев заяви, че ще предложи партиите, които имат пари от държавната субсидия на влог към 1 юли, да ги върнат в държавния бюджет. \"Предлагаме да не се бърза. Ще поканим всички политически сили между първо и второ четене да седнем, да обсъдим, така че да не застрашим политическия живот в страната\", каза Стойнев...\" - в. \"Дневник\".Изборът на главен прокурор също е сред тематичните акценти.\"Изборите на позициите в съдебната система в България са тежки заради естеството на позициите и заради обществените очаквания, че те могат силно да повлияят на законодателната дейност. Това заяви в предаването \"Още от деня\" министърът на правосъдието Данаил Кирилов. Според него това не би трябвало да е така, тъй като \" през последните 7-8 години съдебната система утвърди процесите на еманципацията си, на утвърждаване на независимостта си и самоуправлението си\". Кирилов обясни отказа да се възползва от правото си на министър да номинира кандидатура за следващ главен прокурор.: \"Ако аз посоча кандидат, той ще бъде облъчен политически и ще се каже, че това е човек на ГЕРБ\", коментира правосъдният министър. В същото време той добави, че за процеса на избор трябва да се говори. Кирилов изрази пожелание към президента Румен Радев да намери форма, в която да обедини в тези разговори представителите на институциите и на гражданското общество. Министърът обаче напомни, че гражданските организации по закон нямат право да излъчат кандидати за главен прокурор и че процесът е описан в законодателството...\" - в. \"24 часа\".\"Новият главен прокурор да бъде избран с ясни критерии и при прозрачна процедура, да познава достатъчно добре системата отвътре, да се ползва с широка подкрепа и да бъде политически независим. Около тази фигура за наследник на Сотир Цацаров се обединиха неправителствени и професионални организации, които бяха поканени от държавния глава Румен Радев на кръгла маса в президентството. Срещата е част от поредицата разговори, започнати от Радев в началото на месец май по обсъждане и изготвяне на критериите за избор на нов главен прокурор. В началото на дискусията президентът каза, че не смята, че е надхвърлил правомощията си със срещите, които проведе през последните месеци по своя инициатива във връзка с процедурата... На дискусията присъства само един прокурор Владимир Николов, който е от Асоциацията на прокурорите в България, заяви, че главният прокурор трябва да има стратегически подход и да е визионер. Той трябва да работи и приоритетно за приключване на мониторинга за България по механизма за сътрудничество и проверка на ЕК. Николов посочи и че в прокуратурата предстои \"болезнено преначертаване на съдебната карта\", като обясни, че предстои някои от районните прокуратури в страната да бъдат закрити. В прокуратурата има достойни хора за следващ главен прокурор\", подчерта Николов и посочи, че в системата работят достатъчно прокурори и следователи. \"Прокуратурата и главният прокурор трябва да създадат усещане, че щитът и мечът ще действат еднакво, без значение дали става дума за който и да е гражданин от махалата или за държавния глава Румен Радев\", убеден е прокурор Николов. Според него наследникът на Сотир Цацаров трябва да притежава и доза идеализъм и харизма. Биляна Гяурова от Българския институт за правна инициатива припомни, че през февруари е било проведено проучване сред 1100 души, които са били попитани какви качества трябва да притежава новият главен прокурор. Около 65% от тях са посочили на първо място да бъде независим, 58% са казали, че той трябва да не се поддава на натиск. Едва на следващите трето и четвърто място хората са определили като важни качествата професионализъм и да бъде с авторитет. \"Тези отговори ясно показват какви са дефицитите сега\", коментира представените резултати Гяурова. По думите й, важно е мнението на хората и за това коя е най-важната задача на главния прокурор. А мнозинството от тях са посочили активната борба с престъпността по високите етажи на властта. На следващо място сред задачите според проучването е прокуратурата да не бъде използвана като \"политическа бухалка\". На трето място е борбата с битовата престъпност. \"Много голям процент, около 22 на сто от участвалите в проучването, са казали, че не очакват нищо различно да се случи с избора на нов главен прокурор\", допълни Гяурова и се обърна към президента, като каза, че неговата инициатива за консултации може да доведе до промяна...\" - в. \"Дневник\".Трансграничните проекти, в които може да участва България също са сред актуалните теми.\"Държавният глава Румен Радев обсъди днес на \"Дондуков\" 2 перспективите за утвърждаването на България като регионален логистичен център за пренос на стоки от Азия към Европа със Султан Ахмед бин Сулайем, главен изпълнителен директор на Dubai Port World и един от най-влиятелните бизнесмени от Обединените Арабски Емирства. Срещата между двамата е в резултат на участието на българския президент в Петербургския икономически форум, по време на който Румен Радев отправи покана към представителите на бизнеса да инвестират в България. Компанията Dubai Port World е един от най-големите оператори на пристанища в света със 78 логистични терминали в различни части на света. Държавният глава заяви, че стратегическото разположение на страната ни между Европа и Азия и висококвалифицираните кадри у нас, създават отлични предпоставки за избора на България като регионален логистичен център. Султан Ахмед бин Сулайем подчерта интереса на Dubai Port World за инвестиции в българските пристанища и за създаването на високотехнологични логистични центрове в различни градове на страната. По думите му използването на българските пристанища по река Дунав дават възможност за бърз достъп до останалите европейски държави.\" - в. \"Труд\".\"Само два кандидата подадоха оферти в търга на \"Булгартрансгаз\" на стойност 350 млн. лв. за изграждането на две компресорни станции за продължението на \"Турски поток\" през България. Единият от кандидатите е консорциум \"Расово-Провадия КС\" с водещ партньор дистрибуторът на климатични системи \"Климатроник\" ЕООД и участници украинско, беларуско и испанско дружество. Другият е обединение между българската ГБС и германската Ferrostaal, съобщава \"Капитал\". \"Булгартрансгаз\" бърза с провеждането на тази процедура, тъй като въпросните компресори са необходими, за да може още от следващата година руският природен газ да бъде транспортиран по част от съществуващите сега газопроводи между Провадия и Полски Сеновец (Великотърновско). Последното се налага, тъй като за начало ще бъде построен само участъкът на \"Турски поток\" през България от сръбската граница до Полски Сеновец, посочва изданието. Важна подробност при тази обществена поръчка е, че \"Булгартрансгаз\" ще осигури само авансовите плащания, докато основната част от финансирането ще е ангажимент на изпълнителя. Едва след въвеждането на компресорите в експлоатация и получаването на първите приходи от транзит на природен газ държавната компания ще започне да изплаща инвестицията. Основните дейности, включени в обществената поръчка, предвиждат изработване на инвестиционен проект, доставка на материали, оборудване и строително-монтажни работи на две компресорни станции.\"Вестниците съобщават също, че столичният аквапарк ще бъде завършен до края на тази година.\"До края на годината ще бъде завършен първият общински аквапарк в София. Стойността на атракциона и парковото пространство около него е над 9,5 милиона лева. Столичният кмет Йорданка Фандъкова провери как върви строителството. Констатира, че около 60% от работата по обекта вече е свършена. С изграждането на атракциона и зелената площ към него ще бъдат добавени нови 25 декара към столичния парк \"Възраждане\". Аквапаркът с пет открити басейна ще бъде разположен на 6 декара. Ще има и сграда със закрит басейн с минерална вода, СПА зона и ресторант, а от покрива ѝ ще се спускат водните пързалки...\" - в. \"Сега\".\"Строежът на аквапарка в близост до \"Зона Б-5\" върви по график и очакванията са да приключи до края на годината, обяви Йорданка Фандъкова. След като направи инспекция на Женския пазар, тя посети и строителната площадка в новия парк \"Възраждане\". Началото на строителната дейност е на 28 януари 2019 г. и планираната продължителност е 282 дни. Строителен надзор на важния обект е фирма \"Трансконсулт БГ\". Тя надзирава и ремонта на ул. \"Граф Игнатиев\". Пускането в експлоатация ще стане през следващата година, тъй като предстои вземането на лицензи за експлоатационните режими на басейните, обясни Димитър Шивачев, изпълнителен директор на общинското дружество \"Софийски имоти\". То е възложител на обекта, в който се инвестират 9.544 милиона лева. Пет открити басейна са предвидени - най-плиткият ще е 15 см, а за възрастните ще е дълбок 1.40 м. \"В зоната на аквапарка ще има 5 открити басейна - бебешки, детски, за възрастни... Всичко необходимо за отдиха на цялото семейство\", обясни тя. Всички те ще са с минерална вода от извор, който е наблизо. Сондажът е на 700 м под земята, а дебитът е 11 л/сек., уточни Шивачев. Изгражда се и закрит басейн с размери 25 м на 15 м. Той ще е в сутерена на СПА центъра, в който ще има и ресторант за бързо хранене. На покрива му, на височина 8.5 м, ще са стартовите площадки за спускане по улеите с вода. Общата площ новото съоръжение е близо 25 дка, като 19 дка са парково пространство, в което ще има пейки, чешми... Предвижда се и водоналивен кът със свободен достъп за гражданите, където ще могат денонощно да ползват минералната вода, обеща Шивачев...\" - в. \"Дневник\".", "date": "2019.06.13", "title": "Партийните субсидии, изборът на главен прокурор, столичният аквапарк…"}
{"url": "https://news.bg/education/trima-mladi-talanti-shte-stazhuvat-v-shkolata-na-prof-popminchev-v-kaliforniya.html", "text": "Трима млади български физици от школата на учителя Теодосий Теодосиев заминават на стаж в лабораторията на проф. Теньо Попминчев в Сан Диего, Калифорния.Предвижда се те да се обучават в Popminchev Labs между 26 август - 14 септември, съобщи проф. Попминчев.Това е първият по рода си летен стаж за млади български таланти в областта на физиката под патронажа на  и с помощта на световно известния физик Теньо Попминчев - също възпитаник на.Идеята за сътрудничество между школата на Тео и експерименталната школа за лазерни и атосекундни рентгенови технологии към Popminchev Labs се ражда през тази година и авторите й незабавно пристъпват към нейната реализация. Вече се набират за транспорт, храна и настаняване на тримата стажанти за триседмичен период - около 15 хиляди долара. Учениците ще бъдат придружени от Теодосий Теодосиев през част от престоя им.Проф. Теньо Попминчев, който придоби световна известност с, прави първите си крачки в света на физиката в школата за олимпийци на Тео. През 2003 г. започва pабота в инcтитyта ЈІLА към Колорадския университет в Болдър, който е световен лидер по атомна, молекулярна и оптична физика - с пет Нобелови награди в тази област за последните две десетилетия. През 2016 г. българинът попада сред десетте най-обещаващи учени в света на авторитетното научнопопулярно списание Science News. През 2018 г. открива собствени лаборатории на два континента - Popmintchev Labs към University of California, San Diego и към Техническия университет във Виена. И двете са фокусирани върху нови технологии за атосекундни рентгенови лазери и квантов дизайн на лазерна светлина.Първите трима стажанти, които ще заминат за Калифорния, са топ медалистите на страната от международни състезания по физика и математика, млади български надежди в областта на науката. Имената им са Александър Глушков, Александър Проданов и Стилиян Иванов. Те са одобрени лично от Теодосий Теодосиев и Теньо Попминчев.Александър Глушков е ученик в девети клас в ППМГ \"Никола Обрешков\" - Казанлък, с профил \"Математика и физика\". В свободното време тренира баскетбол и се занимава с дизайн и изобразително изкуство. Интелектуален състезател е в национални олимпиади по физика, математика, информатика и астрономия, с редица медали и челни класирания. От пети клас посещава редовно летни школи на Тео, както и извънучилищни занимания по информатика, физика и астрономия. Иска да види и докосне практическия аспект на науката. Физиката е в кръвта на семейството му - вуйчото на Александър е професор по лазерна физика в Мюнхен.Александър Проданов също е деветокласник в ППМГ \"Никола Никола Обрешков\" - Казанлък, с профил \"Математика\". Интересува се от футбол и кинематография. Заснема и участва в исторически филм за град Шипка. Участва в олимпиади по физика на европейско ниво, математика на международно ниво, химия на национално ниво, също и по астрономия. Печели редица златни и сребърни медали. От седми клас посещава седмични и летни лагери в училището на Тео. Интересува се от лазери. Прави електронни схеми като хоби, дори е успял да направи собствен стробоскоп.Стилиян Иванов е ученик в десети клас в ППМГ \"Никола Обрешков\" - Казанлък. Дълго време е тренирал спортни танци. Ходил е на международни олимпиади по физика, математика и информатика в Сингапур и Тайланд, като е натрупал златни, сребърни и бронзови медали. През миналото лято посещава лятна школа при Тео. От стажа в Popminchev Labs иска да получи практически познания по физика и да види как работи една истински модерна лаборатория.", "date": "2019.06.13", "title": "Трима млади таланти ще стажуват в школата на проф. Попминчев в Калифорния"}
{"url": "https://news.bg/int-politics/houp-hiks-shte-svidetelstva-v-kongresa-po-razsledvaneto-na-malar.html", "text": "Бившият директор по комуникациите на Белия дом Хоуп Хикс се съгласи да даде показания пред правната комисия към Камарата на представителите в американския Конгрес. Изслушването ще се състои на 19 юни, при закрити врати, съобщи председателят на комисията Джералд Надлър.В миналото Хикс се смяташе за доверено лице на президента Доналд Тръмп.Въпреки нареждането от Белия дом тя да не предава на комисията материали, свързани с работата ѝ в администрацията на Тръмп, тя се е съгласила да предостави редица документи, свързани с изборната кампания на президента през 2016 г.\"С нетърпение очакваме показанията ѝ и смятаме в най-кратки срокове да ги направим достояние на обществото\", посочва Надлър в Twitter.По думите му, показанията на Хикс, която е \"ключов свидетел на спецпрокурора\" (Робърт Мълър - бел. ред.), са изключително важни.В момента правната комисия към Камарата на представителите разследва дали въз основа на доклада на Мълър по руската намеса в американските избори може да се направи извод, че екипът на сегашния президент е бил в сговор с Москва, а самият Тръмп е възпрепятствал разследването на връзките с Кремъл.Хоуп Хикс  по собствено желание през пролетта на 2018 г., след няколко месеца работа като директор по комуникациитеОбщо съвместната й работа с Тръмп продължи около 3 години.", "date": "2019.06.13", "title": "Хоуп Хикс ще свидетелства в Конгреса по разследването на Мълър"}
{"url": "https://news.bg/int-politics/tramp-bi-vzel-ot-chuzhdo-pravitelstvo-kompromat-sreshtu-oponent.html", "text": "Президентът на САЩ Доналд Тръмп би се възползвал на изборите от компромат срещу съперник, дори той да е предоставен от друга държава.Тръмп заяви в интервю пред ABC News, че това не би било намеса в изборите.На въпрос на водещия дали изборният му щаб ще се съгласи да приеме компромат срещу политическите му съперници от чужди правителства (като Китай и Русия), или ще го предаде на ФБР, действащият президент заяви, че трябва да се направи и едното, и другото.При това той отбеляза, че в тази ситуация получаването на компромат от чуждо правителство срещу американски политици не би било намеса в изборите.\"Това не е намеса, ако разполагат с информация, мисля, че ще я взема\" - каза Тръмп, като допълни, че ако нещо не е наред, вероятно би се обърнал към ФБР.По думите му, ФБР няма достатъчно агенти, за да разследва такива казуси.", "date": "2019.06.13", "title": "Тръмп би взел от чуждо правителство компромат срещу опонент"}
{"url": "https://news.bg/bulgaria/zapochva-opisvaneto-na-shtetite-ot-navodneniyata-v-strazhitsa.html", "text": "Започва описването на щетите, причинени от наводненията в община Стражица. Бедственото положение беше отменено вчера, предаде БНТ.То беше обявено заради преливането на два язовира в близост до селата Нова Върбовка и Камен.Отводняването на пострадалите къщи продължава.Училището в село Камен вече работи, но в друг корпус. Частично бедствено положение беше обявено в село Дряновец, община Бяла, след като река Шипа излезе от коритото си. Освен обилните валежи, причина за това е и изпусната вода от язовирите край селата Нова Върбовка и Камен, твърдят от кметството.", "date": "2019.06.13", "title": "Започва описването на щетите от наводненията в Стражица"}
{"url": "https://news.bg/bulgaria/trima-mladi-mazhe-zaginaha-pri-katastrofa-kray-nedelino.html", "text": "Трима младежи загинаха при тежка катастрофа по пътя Долен - Неделино, предаде Дарик радио.Загиналите са на 23, 24 и 27 години. Всички са от златоградското село Долен.Пътният инцидент е станал в сряда вечерта около 22:20 ч, малко преди Неделино. Младежите са се движели с лек автомобил БМВ, който се е ударил странично в микробус \"Мерцедес\" .Двама от пътувалите в колата мъже са загинали на място, а третият е починал в болницата в Златоград вследствие на тежките травми, уточни началникът на полицията в Смолян старши комисар Николай Димов.По предварителна информация, причината за катастрофата е несъобразена скорост.", "date": "2019.06.13", "title": "Трима млади мъже загинаха при катастрофа край Неделино"}
{"url": "https://news.bg/crime/reshavat-dali-zadarzhanoto-za-terorizam-momche-da-ostane-pri-semeystvoto-si.html", "text": "Спецсъдът гледа днес мярката на  за съмнения, че е вербуван от екстремисти от \"Ислямска държава\" и подготвя терористично нападение.Специализираната прокуратура обжалваха решението на първоинстанционния съд, който реши момчето да остане при родителите си, вместо да лежи в ареста. Държавното обвинение настоява обвиненият да остане в изолирана среда и с него да работят психиатри.Вчера премиерът Бойко , че службите не са виновни за теча на информация.Припомняме, информационен сайт разкри самоличността на момчето и семейството му, като дори публикува техни снимки. Това предизвика бурно недоволство, както в обществото, така и на ниво организации и институции - по случая остро реагираха  (ДАЗД) и  у нас.\"Всеки може да се сдобие с тази информация като се разходи из Пловдив. За един, два часа един добър журналист ще стигне до хората. Въпросът е изкушението да го напишеш, изкушението да се направиш на велик в случая ни носи щета. Няма как да не оповестим случая, тъй като той влиза в съда\", каза Борисов и добави, че той и вътрешният министър Младен Маринов дори не искали да чуят името на задържания ученик, а от МВР качили само кадри от намерените взривоопасни вещества.Борисов каза и че откритите вещества в импровизираната лаборатория на младежа са \"страховити бомби\", по-силни от тези в Сарафово.", "date": "2019.06.13", "title": "Решават дали задържаното за тероризъм момче да остане при семейството си"}
{"url": "https://news.bg/int-politics/v-makedoniya-tarsyat-reshenie-na-problema-s-gotse-delchev.html", "text": "Правителството на Северна Македония търси решение по въпроса с общата дата за отбелязване на празника на Гоце Делчев.Припомняме, вицепремиерът и лидер на ВМРО Красимир , че комисията за решаването на въпросите за общата история с Македония не работи. Той посочи, че българската част на комисията е отказала да приеме двете страни заедно да честват празника на легендарния деец и идеолог на ВМРО на датата 7 октомври, когато костите му са предадени на Скопие от Георги Димитров.Впоследствие темата коментира и министърът на външните работи Екатерина Захариева, която заяви, че . \"От Северна Македония не искаме нищо повече от истината\", каза тя и определи действието на Георги Димитров като едно от най-големите предателства.Захариева се срещна и с своя колега от македонска страна Никола Петков, когато каза, че общите историческите въпроси са най-важните елементи от Договора за добросъседство, приятелство и сътрудничество между България и Македония. Пред Петков тя също заяви, че страната ни ще се застъпи за истината и от работата на смесената комисия.По данни на Нова именно коментара на Захариева е провокирало поставянето на въпроса на дневен ред в западната ни съседка.Припомняме и че Каракачанов посочи, че Македония само използва България за членство в ЕС и НАТО. Той призова страната ни да постави ултиматум на Македония - ако те не се примирят с въпросите от общата ни история, България да не подкрепя Македония за ЕС.", "date": "2019.06.13", "title": "В Македония търсят решение на проблема с Гоце Делчев"}
{"url": "https://news.bg/int-politics/es-podgotvya-novi-sanktsii-sreshtu-rusiya-1.html", "text": "На Русия може да бъдат наложени нови санкции от страна на ЕС заради продължаващата намеса на Кремъл в Източна Украйна, предаде dpa. Агенцията разполага с проект за изявление на държавните лидери от общността при поредната среща на ЕС в Брюксел.Сред мерките, предвидени в проекта, е непризнаване на нелегално издадените руски паспорти на жителите на украинските Донецка и Луганска област, на чиято територия подкрепяните от Русия сепаратисти обявиха Донецка народна република и Луганска народна република .Посочва се, че указът на президента на Русия Владимир Путин за \"\" на Източна Украйна противоречи на духа и целите на споразуменията от Минск от 2015 г.Очаква се на срещата на ЕС на 20-21 юни в Брюксел да бъде приета стратегия за периода 2019-2024 г. и да бъдат удължени санкциите срещу Москва, чийто срок изтича на 31 юли.", "date": "2019.06.13", "title": "ЕС подготвя нови санкции срещу Русия"}
{"url": "https://news.bg/politics/dps-sledvalo-diviya-populizam-na-gerb.html", "text": "\"В случая 1 е равно на 0. Всяко намаляване на парите за партиите под 11 лв. означава, че партиите няма да могат да изпълняват функциите си, няма да могат да организират предизборни кампании, няма да могат да издържат структурите си. Затова ще подкрепим 0 - за да последваме дивия популизъм на вносителите ( - бел. ред.).\" Това коментира пред bTV заместник-председателят на ДПС и народен представител Хамид Хамид.По думите му намаляването на партийните субсидии на 1 лев означава политическите сили да станат зависими от олигарсите и бизнеса.Хамид е на мнение, че на избирателите не е обяснено защо субсидиите са нужни на партиите и за какво се харчат парите, което било и причината на референдума през 2016 година хората да подкрепят предложението за намаляване на субсидиите.\"Най-голямото перо на всяка партия е медийното присъствие. От това намаляване най-много ще бъдат засегнати медиите\", посочи Хамид и допълни, че депутатите не се страхуват от намаляване на заплатите, а от присъствие на олигарси в партиите.Според депутата фиксирането на субсидиите на 11 лева за глас всъщност е изяснило финансирането на политическите сили у нас.\"Целия Европейски съюз и Европа, без Швейцария - държавата финансира партиите. Другият модел е американският с 0 лева, но при регламентирани и проверени пари с дарения от физически и юридически лица\", каза още Хамид.На въпрос защо депутатът Делян Пеевски се забелязва по-често в парламента напоследък Хамид обясни, че Пеевски работил, независимо дали посещава НС. По думите му Пеевски идва по-често през последните седмици, защото така се наложило заради Програмата за ускорено и догонващо развитие на България на ДПС.\"Искаме да започнем да предлагаме тази Програма на останалите партии, да я превръщаме в конкретни законопроекти и г-н Пеевски е активен участник в екипа, естествено е да е Народното събрание. Той има огромен принос към Програмата\", каза още зам.-председателят на ДПС.Според Хамид Хамид предложението на ДПС за намаляване на ДДС-то върху хляба и лекарствата не е популистско, защото от партията обявили предложението си след изборите.\"Ние търсим механизми, които да гарантират, че това намаляване ще се отрази на джоба на потребителя, а не на фирмите търговци, затова правим консултации с браншовите организации\", допълни депутатът.", "date": "2019.06.13", "title": "ДПС следвало дивия популизъм на ГЕРБ"}
{"url": "https://news.bg/health/meditsite-ot-vidinskata-bolnitsa-zapochvat-ednochasovi-efektivni-protesti.html", "text": "Специалистите по здравни грижи в болницата във Видин започват едночасови ефективни протести от днес, съобщава bTV.Те негодуват срещу неизпълнените искания за достойни условия на труд и в размер на две минимални заплати. Протестът на медиците ще бъде подкрепен и от омбудсмана Мая Манолова, която ще посети Видин.По думи на председателя на дружеството на професионалистите по здравни грижи във видинската болница Диана Богомилова всички други начини за решаване на проблемите им вече са изчерпани.Тя посочва, че до момента не са предприети действия по нито едно от исканията на здравните специалисти. Богомилова се опасява, че работата им ще се усложни дори още повече заради наближаващия отпускарски сезон.Ако не ни подадат ръка и не ни спасят, ние загиваме, категорична е тя.По думи на една от стачкуващите акушерки заплатата на медицинските специалисти в болницата е 590 лева - т.е. с 30 лева повече от минималната работна заплата, която  получава и нискоквалифицираният персонал.\"Има ли прилика между мен и една европейска акушерка освен в квалификацията, която притежаваме?\", пита риторично тя.Протестиращите са категорични, че това е оскърбително и нетърпимо повече.Здравните специалисти обясняват и че често се налагат последователни нощни дежурства заради дефицит на персонал и заради ниското заплащане.Управляващите да се замислят какво оставят в бъдеще на нашите деца, призовават те и посочват, че здравеопазването е в колапс. Протестиращите се опасяват, че при тези темпове след 5-10 години в системата на здравеопазването няма да останат кадри.Те не са съгласни с тезата, че в частните болници трябва да се взимат по-високи базови заплати заради по-голямата натовареност. Видинските медици признават, че това действително е така, но в тези лечебни заведения има и повече персонал. По тази причина те настояват за ясни медицински стандарти и напомнят, че България не се свежда само до големите градове - пациенти има навсякъде.По думи на стачкуващите въпреки обещанията на здравния министър до тях пари за увеличение на заплатите така и не са стигнали.В продължение на седмица медиците няма да работят между 8.00 ч. и 9.00 ч. Те обаче уверяват, че пациентите няма да бъдат изоставени - непрекъснато ще има по един дежурен.Трети месец не сме си позволявали да има пострадал пациент от действията ни, тъй като те са ни приоритет, подчертават здравните специалисти.В случай че исканията им не бъдат изпълнени, след 20 юни медиците ще стачкуват по два часа на ден. Ако и тогава не се предприемат мерки, те заплашват с колективни оставки.", "date": "2019.06.13", "title": "Медиците от видинската болница започват едночасови ефективни протести"}
{"url": "https://news.bg/politics/makedontsite-ne-poznavat-istoricheskite-si-izvori-ustanovi-prof-kiril-topalov.html", "text": "Преди дни стана ясно, че комисията, която работи по уточняване на спорните исторически въпроси между Северна Македония и България, отново . Пред bTV бившият ни посланик във Ватикана и член на съвместната българо-македонска експертна комисия проф. Кирил Топалов призна, че това е било очаквано, тъй като именно Гоце Делчев е една от фигурите, които македонизмът е приел за свое знаме.Той обясни, че по време на дискусията българските експерти от комисията са помолили македонските си колеги да цитират изворите, от които черпят историята си, но те не са могли да го сторят.Оказа се, че македонците не познават историческите си извори, заяви проф. Топалов.Той обясни, че македонците се опитват да наложат тезата, че Гоце Делчев е македонец, понеже е роден в Кукуш. Проф. Топалов обаче е категоричен, че Гоце Делчев е българин и датата за , както предлагат експертите от Северна Македония.Той заяви, че съзнанието в социалната общност в Македония е промито. \"Още от малки децата ги учат, че са македонци, а не българи, че българите са били варвари, фашисти и окупатори\", поясни той.Според него най-важното е да успеем да накараме македонския научен елит да признае събитията до Втората световна война, тъй като дотогава те имат българско национално самосъзнание, въпреки че са извън границите на страната ни.Проф. Топалов призна, че ситуацията се променя след Втората световна война.Съзнание, изграждано много десетилетия, не се променя за няколко месеца, категоричен бе той.Припомняме, вицепремиерът и лидер на ВМРО Красимир , че комисията за решаването на въпросите за общата история с Македония не работи. Той посочи, че българската част на комисията е отказала да приеме двете страни заедно да честват празника на легендарния деец и идеолог на ВМРО на датата 7 октомври, когато костите му са предадени на Скопие от Георги Димитров. Според него  Той призова страната ни да постави ултиматум на Македония - ако те не се примирят с въпросите от общата ни история, България да не подкрепя Македония за ЕС.Впоследствие темата коментира и министърът на външните работи Екатерина Захариева, която заяви, че . \"От Северна Македония не искаме нищо повече от истината\", каза тя и определи действието на Георги Димитров като едно от най-големите предателства.Захариева се срещна и с своя колега от македонска страна Никола Петков, когато каза, че общите историческите въпроси са най-важните елементи от Договора за добросъседство, приятелство и сътрудничество между България и Македония. Пред Петков тя също заяви, че страната ни ще се застъпи за истината и от работата на смесената комисия.", "date": "2019.06.13", "title": "Македонците не познават историческите си извори, установи проф. Кирил Топалов"}
{"url": "https://news.bg/society/500-yazovira-u-nas-sa-opasni-a-414-v-avariyno-sastoyanie.html", "text": "В България има общо 6 840 язовира. От тях 414 са в аварийно състояние, 500 се смятат за опасни, а 10 са поставени под специални наблюдение. Това заяви пред БНТ заместник-председателят на Държавната агенция за метрологичен и технически контрол (ДАМТН) Кирил Войнов.Той посочи, че най-проблемите язовири у нас са тези, които са общинска собственост. Причината според Войнов - кметовете не се грижили за тях.Подари това на градоначалниците били съставени 600 акта за нарушения. ДАМТН няма да прави компромиси, докато Войнов бил зам.-председател на агенцията, увери той.Повод за изказването му е  преди дни, а голямото количество вода наводни множество къщи и градини.Според Войнов на мястото е паднал много интензивен дъжд за кратко време. Преливникът на язовира не могъл да поеме водата и започнал да прелива през короната на язовирната стена, откъдето дошло и пропукването.Язовирът е бил проверен за последен път от държавната агенция през февруари 2018 година и по план е трябвало да бъде инспектиран отново следващата седмица (17-21 юни 2019 г. - бел. ред.).Проверката ще се състои въпреки инцидента, допълни Войнов.", "date": "2019.06.13", "title": "500 язовира у нас са опасни, а 414 - в аварийно състояние"}
{"url": "https://news.bg/int-politics/tramp-obmislya-sanktsii-sreshtu-stranite-v-proekta-severen-potok-2.html", "text": "САЩ обмисля да наложи санкции на страните в проекта за газопровод \"Северен поток-2\". Това заяви президентът Доналд Тръмп в отговор на въпрос дали страната предвижда да въведе ограничения на участниците.По време на посещението на полския президент Анджей Дуда в Белия дом Тръмп изтъкна, че той е бил първият човек, предложил да се направи нещо за \"проблема с газопровода\", предаде БГНЕС.\"Аз съм този, който първи повдигна проблема с газопровода, в който Русия дава огромен процент енергия. Знаете, че този газ влиза в Германия. Аз казвам: \"Как можете да го правите?\", запита държавният глава на САЩ.По негови думи, противопоставяйки се на проекта, Съединените щати защитавали Германия от опасността да се окаже свръхзависима от Русия.\"Германия прави огромна грешка, като разчита толкова много на газопровода. Но Г и се справя добре\", посочи Тръмп.\"Северен поток-2\" е съвместно предприятие на руския енергиен гигант \"Газпром\" и пет европейски компании. Той има за цел да доставя 55 милиарда кубически метра руски природен газ годишно директно в Германия и в други европейски страни чрез тръбопровод по дъното на Балтийско море.Въпреки, че проектът беше приветстван от някои страни в Европа, останалите му се противопоставиха с мотива, че той  и намалява ролята на Украйна при транзита на руски газ.От своя страна Русия уверява, че тръбопроводът е изцяло търговски проект.", "date": "2019.06.13", "title": "Тръмп обмисля санкции срещу страните в проекта \"Северен поток-2\""}
{"url": "https://news.bg/society/3-zemetreseniya-v-gartsiya-tazi-nosht.html", "text": "3 земетресения са регистрирани на територията на Гърция тази нощ, показва справка в Европейския средиземноморски сеизмологичен център (EMSC).Първият трус е възникнал в 00.54 часа местно и българско време и е бил с магнитуд от 4 по скалата на Рихтер.Трусът е бил на дълбочина от 1 километър и с епицентър на 8 километра югозападно от Аталанти, НА 100 километра северозападно от столицата Атина и на 52 километра югоизточно от Ламия.Според свидетели, които са споделили данни за случилото се пред сеизмологичната служба, трусът се е усетил на високите етажи и в домовете им имало силно разклащане. Други сочат, че шумът е бил по-силен, но трусът - слаб.Второто земетресение е регистрирано в 4.29 часа. То е било с магнитуд от 3.1 по Рихтер и е било с дълбочина от 2 километра.Трусът е бил на 3 километра южно от Вартомолио, на 27 километра източно от остров Закинтос, на 65 километра югозападно от Патра и на 222 километра западно от Атина. Трусът е усетен много слабо.Третото земетресение е било още по-слабо - с магнитуд от 2.1 по Рихтер. За него няма свидетелски разкази, вероятно не е било усетено от местните.Трусът е бил с дълбочина от 2 километра, като епицентъра е бил по-близо до Албания - на 20 километра южно от Корча и на 129 километра югоизточното от столицата на Албания Тирана.Няма данни за пострадали хора и нанесени материални щети и при трите земетресения.", "date": "2019.06.13", "title": "3 земетресения в Гърция тази нощ"}
{"url": "https://news.bg/regions/nov-koordinatsionen-tsentar-sledi-za-navodneniya-po-struma-mesta-arda-i-maritsa.html", "text": "Тренировъчна база и координационен център за реакция при природни бедствия ще заработи край Благоевград, съобщава БНТ.Идеята е там да се провеждат обучения на служителите от дирекция \"Пожарна безопасност и защита на населението\".Предвижда се да бъде закупена и мобилна техника, която да може да се придвижва във всякакви условия, за да се реагира по-бързо при риск от наводнения или други извънредни ситуации.Тренировъчният център ще бъде на терена на бившето строително поделение в село Мощанец. Очаква се да бъде готов до 3 години.Директорът на Главна дирекция \"Пожарна безопасност и защита на населението\" главен комисар Николай Николов посочи, че тренировъчният и обучителен център ще разполага и с полигон за практически действия.Проектът за защита от наводнения се реализира съвместно между България и Гърция и обхваща басейните на реките Струма, Места, Арда и Марица.Областният управител на Благоевград Бисер Михайлов увери, че действията на българските и гръцките екипи ще се координират, така че при необходимост да се реагира от двете страни на границата.", "date": "2019.06.13", "title": "Нов координационен център следи за наводнения по Струма, Места, Арда и Марица"}
{"url": "https://news.bg/euronews/holandiya-othvarli-evropregovori-s-albaniya-no-ne-i-s-makedoniya.html", "text": "Депутатите в Холандия блокираха започването на преговори за присъединяване на Албания в ЕС.Парламентът гласува вчера 4 резолюции, свързани с разширяването на ЕС. Едната от тях предвиждаше да не се започват преговори с Тирана за членство в ЕС през 2019 година. Предложението получи мнозинство - беше подкрепена от 105 от общо 150 народни представители. Според холандците Албания не е готова за съюза, предвид недостатъчния напредък на страната в борбата срещу организираната престъпност и корупцията.Това мнение защитава и министърът на външните работи на страната Стеф Блок, според когото започването на процедурата е прибързана, информира БГНЕС.Една от другите резолюции предвиждаше да не се започват и преговори със Северна Македония. Тази резолюция обаче не получи подкрепата на мнозинството на парламента, следователно Холандия няма да блокира започването на преговори със Скопие.Това означава, че е възможно съвсем скоро Македония да бъде поканена за започване на преговори. Другата страна, която се обявява против разширяването на ЕС, е Франция, като все още няма ясна позиция на Париж по въпроса за членството на Македония.В края на май  с Албания и Македония.Вчера председателят на Европейския съвет Доналд Туск отново призова преговорите с Тирана и Скопие да започнат, но вметна и че  заради позициите на Франция и Холандия.\"Искам да бъда честен с вас: не всички страни членки са подготвени да вземат решение да започнат преговорите през следващите дни\", обясни Туск.", "date": "2019.06.13", "title": "Холандия отхвърли европреговори с Албания, но не и с Македония"}
{"url": "https://news.bg/world/dva-petrolni-tankera-atakuvani-v-omanskiya-zaliv.html", "text": "Иранска медия съобщи, че два големи петролни танкера са атакувани в Оманския залив. Оттам преминава морски коридор за петролните танкери, който свързва Персийския залив с Индийския океан.Според информацията чути са две последователни експлозии. Източници конкретизират, че атаките срещу танкерите са причинили експлозиите. Сигнали за тревога са получени на пристанища в Оман, Пакистан и ОАЕ.Танкерите са евакуирани. Екипажите са в безопасност. Първи съобщиха ирански и ливански медии.\"Блумбърг\" информира, позовавайки се на източници, че има пожар на борда на единия от танкерите Front Altair. Данни показват, че корабът е бил натоварен с петрол в Абу Даби преди да потегли. Front Altair е собственост на Frontline Ltd.Специализираният вестник Tradewinds пише, позовавайки се на източници от индустрията, че торпедо е ударило петролния танкер до крайбрежието на Обединените арабски емирства. Корабът е под флага на Маршаловите острови.Другият кораб, Kokuka Courageous, е под флага на Панама.Press TV съобщава, че ирански кораб е спасил екипажите на танкерите. Те са откарани на иранското пристанище Джаск. Иранската IRNA пояснява, че Ислямската република е спасила 44 моряци от танкерите.Ливанската медия Al-Mayadeen пък съобщава, че танкерът Front Altair е потънал. Компанията Frontline отрича информацията, че танкерът й Front Altair е потънал.Front Altair е бил натоварен със 75 000 тона нафта.Kokuka Courageous е плавал от Саудитска Арабия за Сингапур.Президентът на японската корабна компания Kokuka Sangyo обяви, цитиран от \"Ройтерс\", че единият танкер е на компанията им. Според обществената телевизия NHK корабът е Kokuka Courageous. Ютака Катада заяви пред журналисти, че корабът е бил ударен два пъти за период от три часа преди екипажът да бъде евакуиран. Компанията е получила първата информация за атаката около 04,00 часа по Гринуич. Всички членове на екипажа са спасени, поясни той пред журналисти.По информация на NHK Kokuka Courageous е бил натоварен с 25 000 тона метанол.Междувременно морска група за безопасност от Великобритания предупреди за инцидент в Оманския залив и призова за \"крайна предпазливост\".След атаките цената на петрола скочи с 4%.Външният министър на Иран Мохамед Джавад Зариф обяви, че инцидентите са \"съмнителни\" и призова за регионален диалог за избягване на напрежение, цитиран от \"Ройтерс\".Той написа в \"Туитър\", че атаките срещу свързани с Япония танкери са станали по време на приятелски разговори на Преди месец беше извършен саботаж срещу . Саудитска Арабия и САЩ обвиняват Иран.Инцидентът става на фона на напрежението между Вашингтон и Техеран.", "date": "2019.06.13", "title": "Два петролни танкера атакувани в Оманския залив"}
{"url": "https://news.bg/world/identichnost-i-demokratsiya-aliansat-na-salvini-i-lyo-pen-v-ep.html", "text": "Националистическият алианс на италианския крайнодесен лидер Матео Салвини в Европейския парламент е с ново име: \"Идентичност и демокрация\" (Identity and Democracy - ID), информира \"Политико\".Преди \"Идентичност и демокрация\" беше парламентарната група \"Европа на нациите и свободата\", която включва \"Лига\" на Салвини, \"Национален сбор\" на Марин льо Пен, \"Алтернатива за Германия\" и няколко други евроскептични партии.\"Идентичност и демокрация\" ще бъде името на нашата група в Европейския парламент през тези пет години\", обяви депутат от \"Национален сбор\".Новият алианс ще държи 73 от 751 места в Европейския парламент. Групата ще е на пета позиция зад Зелените.Марко Зани от \"Лига\" ще е председател на \"Идентичност и демокрация\".", "date": "2019.06.13", "title": "\"Идентичност и демокрация\" – алиансът на Салвини и Льо Пен в ЕП"}
{"url": "https://news.bg/education/poveche-pari-za-uchitelite-v-problemnite-uchilishta-obeshta-valchev.html", "text": "Повече пари ще има за учителите в проблемните училища. Това стана ясно по време на изслушването на просветния министър Красимир Вълчев в парламента.Най-важната ни задача е да обезпечим системата с учители за период от 10-15 години, коментира той. Според него трябва да има добре мотивирани учители. Специално за целта е програмата за мотивирани учители. Първият ѝ модул цели да намери учители за най-проблемните училища, където системата най-трудно се справя. Такива са най-вече тези в обособените квартали, подчерта министър Вълчев.Предвижда се допълнително заплащане от 300 лева на учителите, които ще се включат в този модул. Тези средства обаче не били достатъчни и вероятно ще са повече от тази сума.Днес образователните програми трудно предизвикват интересна учениците и това най-силно се чувства в математиката и природните науки, коментира Вълчев. Приоритет на МОН са учителите, по думите му. За първи път от близо 20 години тази година средната им заплата е над средната за страната, похвали се той.", "date": "2019.06.13", "title": "Повече пари за учителите в проблемните училища обеща Вълчев"}
{"url": "https://news.bg/euronews/evropeyskiyat-organ-po-truda-se-nastanyava-v-bratislava.html", "text": "Седалището на Европейския орган по труда ще бъде в Братислава. Това реши Съветът по заетостта, социалната политика, здравеопазване и потребителски въпроси в Люксембург.Братислава е победила при гласуването с 15 от общо 28 гласа, предава кореспондентът на БНР в Брюксел.В надпреварата участваха 4 евростолици - София, Никозия, Рига и Братислава.Очаква се европейската служба да бъде създадена тази година и да заработи до 2023 година.Припомняме,  - \"Елипс център\", \"Новотел София\" и хотел \"Премиер\". Страната ни предложи да предостави избраното място от началото на следващата година или по-рано, а правителството предложи и да покрие наема на службата за първите 18 месеца на агенцията.Никозия пък беше единствената столица, която предложи да приеме безплатно Европейския орган по труда, но за сметка на това дава оферта само за една сграда.\"Поздравявам град Братислава и правителството на Словакия с избирането на града за седалище на Европейския орган по труда. От началото на мандата ми мой приоритет бе справедливата трудова мобилност. Свободното движение стимулира растежа, помага на предприятията да намерят уменията, които са им нужни, и дава на всеки един възможността да използва по най-добрия начин своите дарби, но то трябва да бъде управлявано добре. Това налага правила, които са справедливи, ясни и ефективно прилагани. Европейският орган по труда е най-важният елемент от тази дейност. Той ще подпомогне трудовата мобилност и ще предостави на държавите членки на ЕС инструментите, от които се нуждаят, за да си сътрудничат по-ефективно в борбата с измамите и злоупотребите\", заяви еврокомисарят по заетостта, социалните въпроси, уменията и трудовата мобилност Мариан Тейсен.По думите ѝ регламентът за Европейски орган по труда е приет в рекордно кратки срокове. Тайсен е уверена, че преместването на Европейския орган по труда в Братислава ще бъде безпроблемно и бързо.Органът ще започне работа в Брюксел от месец октомври, докато бъде преместен в града, избран за негово седалище.\"Очаквам с нетърпение Органът да се установи и започне работа в Братислава възможно най-скоро\", допълни комисарят.Припомняме, че предишният път, когато страната ни кандидатства за европейска агенция, беше през 2017 година. Тогава България кандидатства за Европейската агенция по лекарствата - ЕМА, и остана на в класирането на ЕК.", "date": "2019.06.13", "title": "Европейският орган по труда се настанява в Братислава"}
{"url": "https://news.bg/politics/ne-az-spiram-10-g-prioriteta-na-borisov-am-hemus-otseche-radev.html", "text": "Призовавам да се спре със спекулациите, че президентът спира АМ \"Хемус\" и инфраструктурното развитие на страната. Това заяви самият Румен Радев пред журналисти след участието му на шестия световен конгрес на информационните агенции в НДК.Държавният глава подчерта, че , няма нищо общо с автомагистрали, скоростни пътища, пристанища и други национални обекти. За тях има друга процедура за ускорено отчуждаване, припомни той.Категорично магистралите няма кой да ги спре, но новите промени дават безконтролни възможности на правителството без никакви критерии да набеждава обекти с национално значение, както си поиска, каза още президентът.Той сподели, че е потърсен от администрацията на министерства, за да наложи вето върху промените в закона и да предпази правителството от създаващия се хаос. Радев очаква отговорно отношение към закона. Борисов преди 10 години обяви АМ \"Хемус\" за приоритет и колко километра се изградиха, а колко се отчуждиха, попита реторично Радев.\"Като не могат да се справят, президентът ли им е виновен?\", възмути се той.", "date": "2019.06.13", "title": "Не аз спирам 10 г. приоритета на Борисов АМ \"Хемус\", отсече Радев"}
{"url": "https://news.bg/politics/rumen-radev-namalyavaneto-na-subsidiite-zadushava-opozitsiyata-predi-izborite.html", "text": "Големият проблем не е във финансирането на партиите като , а да има механизъм, който еднакво да третира партиите. Това заяви пред журналисти президентът Румен Радев след участието си на Силно се надявам, че партиите ще намерят добър баланс между техните собствени интереси и интересите на обществото. Управляващите партии у нас нямат нужда от субсидия, тъй като те се финансират директно от властта и го правят, без да се крият, разкритикува управляващите Радев. Едно такова решение - за намаляване драстично на партийната субсидия - задушава опозицията точно във времето преди местните избори, коментира държавният глава.Той се въздържа да коментира , но заяви своята убеденост, че страната не трябва да остава без опозиция. Подкрепям добрите намерения, но при изхарчени голяма част европейски и национални средства резултатите са над възможното и очакваното, коментира той по отношение на казуса със . \"За разлика от други политици, аз не изнасям българските проблеми извън граница\", заключи Радев.Според Радев България е пропуснала шанса си да уреди  при подписването на Договора за приятелство и сътрудничество от 2017 година. Към този договор са необходими оптимизации като част от преговорите за присъединяване на Северна Македония в ЕС, коментира още държавният глава. Мнението му е, че  на западната си съседка за членството в ЕС.", "date": "2019.06.13", "title": "Румен Радев: Намаляването на субсидиите задушава опозицията преди изборите"}
{"url": "https://news.bg/world/iran-sasht-ne-mogat-da-ni-poprechat-da-se-sdobiem-s-yadreni-orazhiya.html", "text": "Иран не възнамерява да се сдобива или да използва атомни оръжия. Това съобщи премиерът на Япония Шиндзо Абе, като цитира думите на върховния лидер на Ислямската република аятолах Али Хаменеи, информира \"Ройтерс\".\"Върховният лидер Хаменеи направи коментар, че страната няма, и не трябва, да държи или използва ядрени оръжия, както и че няма такова намерение\", обяви Абе пред журналисти в Коментарът на Абе е съобщен от японската обществена телевизия NHK.Днес приключва двудневната историческа визита на японския премиер в Ислямската република.В сряда Шиндзо Абе призова Иран да предприеме действия за възстановяване и гарантиране на мира в Близкия изток.Хаменеи също така е казал пред Абе, че САЩ не могат да попречат на Иран да разработи атомно оръжие, ако Техеран реши.Ако Иран реши да създаде атомни оръжия, Америка нищо не може да направи, обяви върховният лидер пред японския премиер, предаде АП.\"Ние не се съмняваме в добрата воля и сериозността ви, но...аз не мисля, че Тръмп заслужава размяна на послания\", казал още той пред министър-председателя.", "date": "2019.06.13", "title": "Иран: САЩ не могат да ни попречат да се сдобием с ядрени оръжия"}
{"url": "https://news.bg/crime/tsatsarov-se-razbarza-s-izbora-na-svoya-naslednik.html", "text": "Главният прокурор Сотир Цацаров направи предложение пред Висшия съдебен съвет (ВСС) датата за избор на негов наследник да бъде изтеглена с 2 седмици по-рано от предвидената такава.Така изборът на нов главен прокурор ще се проведе на 24-и октомври, въпреки че според хронограмата, приета от Прокурорската колегия на Съвета, гласуването трябваше да е на 14-и ноември.Непроменен остава крайният срок за номинации - 29-и юли.В рамките на две седмици ще има 4 заседания на ВСС, като на всяко ще има възможност за издигане на кандидати.На номинации право имат поне трима членове на прокурорската колегия и правосъдният министър.Данаил Кирилов обаче обяви, че няма да прави номинация, за да не се политизира избора.До последния ден на месец юли вече ще е ясно кои ще са кандидатите за мястото на Цацаров. Неговият мандат изтича на 10 януари.Към момента се спекулира както с имена на действащи прокурори и съдии, така и с юристи, извън правосъдната система.Припомняме, президентът Румен Радев започна консултации с представители на различни институции във връзка с избора на нов първи обвинител. Радев първо се срещна с настоящия главен прокурор Сотир Цацаров. След консултацията обаче Цацаров заяви, че .След това държавният глава . На излизане от президентството Панов заяви, че  а започването на консултации по избора на нов главен прокурор били навременни.Последва среща с министъра на правосъдието Данаил Кирилов и главния инспектор в Инспектората към Висшия съдебен съвет Теодора Точкова. Предтях Радев посочи, чеПри срещата си с представляващия Висшия съдебен съвет Боян Магдалинчев президентът пък Радев каза, че .След това президентът свика и  по въпроса за избора на нов главен прокурор.", "date": "2019.06.13", "title": "Цацаров се разбърза с избора на своя наследник"}
{"url": "https://news.bg/politics/danail-kirilov-podava-ostavka-ako-tazi-ek-ne-svali-monitoringa.html", "text": "Министърът на правосъдието Данаил Кирилов ще подаде оставка, ако до края на мандата на тази Европейска комисия европейското наблюдение над съдебната система не бъде свалено, съобщава БНР, цитирайки думите на самия Кирилов на срещата му в Брюксел с ресорния еврокомисар Вера Йоурова.\"Ако не отпадне мониторинга, ще представя оставката си като министър на правосъдието. Вера Йоурова смята, че сме имаме много сериозен напредък и че имаме шанс, но коментарът беше в рамките на възможността точно този състав на Комисията да се произнесе по този въпрос\", заяви той.По думи на правосъдния министър комисар Йоурова имала съмненията относно прекратяване на евронаблюдението не заради липсата на реформи, а заради малкото оставащо време до 31 октомври, когато изтича мандатът на комисията \"Юнкер\".Припомняме, по-рано днес стана ясно, чеот 14 ноември на 24 октомври. Според Кирилов това ще даде както повече време за приемственост между Сотир Цацаров и неговия наследник, така и време за реакция във връзка с финалния указ на президента.", "date": "2019.06.13", "title": "Данаил Кирилов подава оставка, ако тази ЕК не свали мониторинга"}
{"url": "https://news.bg/health/balgarka-vleze-v-spisaka-na-evrotransplant-vma-sledi-sastoyanieto-y.html", "text": "29-годишната Илияна Христова е включена от вчера в списъка на чакащите пациенти за белодробна трансплантация на Евротрансплант. До настъпването на донорска ситуация здравето на Илияна ще бъде проследявано от белодробните специалисти на ВМА, съобщиха от МЗ.В началото на април 29-годишната Илияна Христова от Варна замина за Виена, за да бъде оценено състоянието й. След прегледите тя беше одобрена за белодробна трансплантация.Вписването й в регистрите е резултат от подписаното в края на януари 2019 г. споразумение между България и Виенската многопрофилна болница. През месец януари беше сключено , което ще даде възможност на няколко българи да получат шанс за живот.Припомняме, екип от български лекари замина в столицата на Австрия на обучение през месец май. Предстои 6-месечно обучение във Виена на два български медицински екипа за осъществяване на белодробни трансплантации и следтрансплантационно проследяване.Освен Илияна още един българин беше във Виена за оценка на здравословното му състояние. На този етап .През юли още двама пациенти, включени в българската листа на чакащите за белодробна трансплантация, да заминат за консултация с австрийските медици.Общо 17 са българските пациенти, които очакват трансплантация на бял дроб. В момента специалисти от ВМА продължават да извършват преоценка на състоянието им.Междувременно в страната други 16 българи чакат за белодробно трансплантация.", "date": "2019.06.13", "title": "Българка влезе в списъка на \"Евротрансплант\", ВМА следи състоянието й"}
{"url": "https://news.bg/world/vtora-zhertva-na-ebola-v-uganda.html", "text": "Втори човек почина от ебола в Уганда. Само преди няколко дни беше регистриран първият случай в страната, съобщи здравното министерство, цитирано от ДПА.50-годишната жена, починала в сряда вечерта, е баба на 5-годишно момче, което се превърна в първата жертва на инфекциозния вирус, след като семейството пътувало до Демократична република Конго, където повече от 1000 души починаха от смъртоносния вирус.Потвърден е случай и с 3-годишно дете. Детето е хоспитализирано. Други няколко души са изолирани в болница до границата с Конго.Правителството засили мерките за контрол по границата с африканската държава. Хората са съветвани редовно да си мият ръцете със сапун, да избягват ръкостискане или прегръдки, да съобщават за хора със симптоми на заболяването. Властите също призоваха хората да избягват големи събирания на места като религиозни храмове и пазари, а също така погребения и сватби.", "date": "2019.06.13", "title": "Втора жертва на ебола в Уганда"}
{"url": "https://news.bg/int-politics/putin-uvolni-dvama-generali-zaradi-sluchaya-s-zhurnalista-golunov.html", "text": "Руският президент Владимир Путин уволни двама полицейски генерали за случая с журналиста Голунов, съобщава ТАСС.Подписани са укази за уволнение на генерал-майор Андрей Пучков - началник на дирекция \"Вътрешни работи\" в Западната административна област на Москва, който открива наказателно дело срещу Иван Голунов, журналист в онлайн изданието \"Медуза\".Освободен е и началникът на дирекция \"Контрол на трафика на наркотици\" в МВР Русия в Москва, генерал-майор Юрий Девяткин. Петицията за уволнение на Пучков и Девяткин е адресирана от ръководителя на Министерството на вътрешните работи Владимир Колоколцев.Причината е в ситуацията около наказателното дело срещу журналиста на интернет изданието \"Медуза\" Иван Голунов. На 11 юни Колоколцев съобщава, че производството на Голунов е спряно \"поради неспособността да се докаже участие в престъплението\", самият журналист е освободен.Материалите за вътрешно разследване от звеното за вътрешна сигурност на Министерството на вътрешните работи на Русия са изпратени в следствената комисия, за да се оцени законността на действията на полицейските служители, участвали в задържането на Голунов. Те са отстранени от длъжност, обяснява министърът.", "date": "2019.06.13", "title": "Путин уволни двама генерали заради случая с журналиста Голунов"}
{"url": "https://news.bg/crime/bankovi-sluzhiteli-osuetiha-telefonna-izmama-za-12-000-lv.html", "text": "Банкови служители предотвратиха измама на възрастна жена за 12 000 лв., съобщи БНР.От полицията поясняват, че 86-годишна русенка е дала близо 1500 лв. на телефонните измамници, като банкови служители са предотвратили възможността възрастната жена да даде още пари. Възрастната жена от село в Русенско била потърсена по стационарен телефон. Обаждащият се мъж се представил за полицай от криминална полиция и я помолил да съдейства за залавянето на телефонни измамници, като за целта трябвало да събере наличните в дома си пари и да ги сложи пред портата на къщата си.Жената изпълнила указанията, поставила сумата от 1450 лв. и златен пръстен в найлонова торба, която оставила пред портата.През нощта мъжът отново се обадил и разпоредил на жената да изтегли през деня всички налични пари, които има като спестявания в банката, а след това да чака допълнителни указания как да действа.Тя посетила клон на банката си и е поискала да изтегли 12 000 лева, но тъй като служителите се усъмнили, че става въпрос за извършваща се телефонна измама, сигнализирали криминалистите.", "date": "2019.06.13", "title": "Банкови служители осуетиха телефонна измама за 12 000 лв."}
{"url": "https://news.bg/crime/povdignaha-obvinenie-na-haker-iznudval-zhena-vav-feysbuk-za-goli-snimki.html", "text": "Окръжна прокуратура в Благоевград повдигна обвинение на 26-годишен мъж с инициали А.Б. за проникване в чужд профил във Фейсбук, отправяне на заплахи и държане на порнографски материали с непълнолетни.Обвиняемият, който живее със съпругата си и детето им в Кресна, имал лаптоп, през който влизал в чужди профили в социалните мрежи и електронните пощи.През 2013 г. А.Б. започнал периодично да сваля от различни сайтове порнографски материали. Към 13 март миналата година на лаптопа си той вече имал 21 компютърни файла с такова съдържание с непълнолетни.Обвиняемият постоянно разглеждал профили на момичета и жени във Фейсбук, а след като успеел да проникне в тях, записвал техните снимки и видеофайлове на компютъра си.През декември 2017 г. мъжът открил профила на 23-годишна жена от Благоевград, успял да го \"хакне\" и променил, пренесъл и изтрил компютърни данни от него. След това сменил паролата за достъп, променил имейл адреса на профила, изтрил телефонния номер на жената от профила й и пренесъл данни за избраните й приятели.Получавайки пълен достъп, обвиняемият се сдобил с голи снимки на жената. Това го мотивирало да опита да я принуди да му изпрати още такива. В рамките на три дни той изпратил на електронната поща на жената четиринадесет съобщения, в които я заплашвал, че ако не му изпрати голи снимки, няма да върне достъпа до профила й и ще публикува всички нейни компрометиращи снимки в публичното пространство.Младата жена обаче подала сигнал в полицията. След това А.Б. е бил привлечен като обвиняем и спрямо него е започнало наказателно производство. Предстои то да продължи в съда.", "date": "2019.06.13", "title": "Повдигнаха обвинение на хакер, изнудвал жена във Фейсбук за голи снимки"}
{"url": "https://news.bg/comments/voynata-na-narativite-zashto-ruskata-propaganda-se-izplashi-ot-filma-chernobil.html", "text": "Филмът за подвига на съветския народ на фона на една лъжлива система - даже не на цялата, но на отделни нейни представители - едва ли се основава само на русофобски настроения. Но в контекста на настоящите руско-американски отношения излизането на филма е и смело предизвикателство: американците и европейците се оказват в състояние да пишат руската история по-убедително от самите руснаци, пише Георги Биргер за Московския център Карнеги.През ноември 1983 година американският канал АБС показа филм за ужаса на ядрената война \"На следващия ден\". Филмът беше гледан от 100 милиона души, почти една трета от населението на страната - до този момент непостигнат рекорд за телевизионни филми.\"На следващия ден\" стана обаче не толкова културно събитие, а колективна травма: през 1983 година, дори и след Хирошима, малко осъзнаваха реалните последствия от една ядрена война, въпреки че за нея новините говореха непрекъснато, и то като за вероятна и възможна.Филмът детайлно показа, че взаимните ядрени удари не са просто няколко взрива с повече количество жертви, а смърт на целия живот за много години напред.Това беше кошмар, който беше видян от една трета от американците, за дълго заспа в душите им и кардинално измени отношението им към Студената война - идеята тя да се спечели на всяка една цена не се оказа толкова добро начинание. Имаше и скептици, които се оплакваха, че мащабите на катастрофата във филма са силно преувеличени. Пацифистите, напротив, настояваха на това, че във филма всичко е украсено, а в реалния живот всичко би било още по-лошо.Няколко активисти на Републиканската партия се опитаха даже да спрат излъчването на филма с настояването, че подобна либерална пропаганда ще затормози развитието на военнопромишления комплекс и в частност програмата на Рейгън \"Звездни войни\". Самият Роналд Рейгън изгледа филма още в първата седмица и той предизвика у него сериозно впечатление.До голяма степен благодарение на \"На следващия ден\" три и половина години по-късно бе подписан Договорът за ликвидация на ракетите със среден и малък обсег, а на самото подписване Рейгън даже цитира реплика от филма.36 години по-късно историята частично се повтаря със сериала \"Чернобил\" на НВО.Поне от гледна точка на колективната травма: предишният и новият филм се обединяват в убедителна картина на радиоактивния ужас - ужас, който не е отвъд света или от космоса, а абсолютно реален. От страна на популярността и вторият филм също се оказа на подобна висота - разбира се, 100 милиона зрители по едно и също време не успяха да гледат \"Чернобил\" на екрана (но и той беше излъчван на платения канал HBO, а не на ефирния ABC), но и няма нито една медия, която да не е споменала поне веднъж \"Чернобил\".Могат да се прокарат паралели и за това каква е ролята на телевизионните филми в руско-американските отношения.В \"На следващия ден\" съветската войска естествено е агресор, но така и остава неизвестно кой именно първи натиска червеното копче. Въпреки това основният фокус на филма пада върху недопустимостта на ядрената война по принцип - което пък помогна за настроенията в подкрепа на международното затопляне. В \"Чернобил\" всъщност главният герой е съветският народ; то е художествено произведение, по-благосклонно и внимателно към местната култура и детайли, каквото западният свят очевидно все още не е правил.Основното послание на филма - за опасността от лъжите в контекста на настоящите руско-американски отношения - се интерпретира лесно като предизвикателство.Какво скрива лъжата?Гледайки \"Чернобил\" в Русия, лесно можете да попаднете в логически капан, мислейки, че всичко в него е единствено за вас и за нас. Бездушната машина на съветската бюрокрация, изобразена във филма, се възприема като пряк укор към сегашното руско правителство. Но такова тълкуване изобщо не е това, което авторите са имали предвид.Създателят на филма, Крейг Maзин, обикновено ревнив към тълкуванията, паралелно със сериала стартира и подкаст, в който говори подробно за всеки епизод. В първия брой (а и в много интервюта) той обяснява откъде идва идеята за сериала. Мазин работил цял живот в разказвателния бизнес: писане на сценарии, създаване на истории. Това бяха предимно леки комедии, а талантът на Мазин е бил изразходван за напълно безобидни цели. Но историите могат да бъдат различни, а наративът може лесно да се превърне в оръжие за масово унищожение. И точно това е искал да каже Мазин. Как изкуството на създаване на разкази и контролирането им може да се използва от силите на злото. Мазин започна да развива тази идея още през 2015 г., но тогава на фона на президентските избори в САЩ проблемът става още по-неотложен, а нуждата от такъв филм - по-остра.Често чуваме, че историята се пише от победителите и възприемаме тази поговорка, че всичко се случва след факта: първо е победата, а после е наративът. Но понякога този процес е едновременен или дори в обратен ред - както се случи например с украинските избори през 2019 г., където историята, написана преди пет години, спечели. А на гореспоменатите избори в САЩ не надделя нито една история, а цял набор от басни.\"Каква е цената на една лъжа?\" - филмът \"Чернобил\" започва с този въпрос на проф. Легасов и през следващите пет часа се посвещава на отговора на този въпрос. Лъжата тук е многостранна, а съветското правителство или КГБ нямат монопол върху нея. Не по-малко страшно и ужасно е на гарата по време на експлозията инженер Дятлов, който дори след самата експлозия, виждайки неопровержими доказателства, че ядрото на реактора експлодира, все още отказва да повярва.Но главният злодей в крайна сметка е разказът за успеха на съветската атомна енергетика. Именно в защита на тази история властите са решили да засекретят доклада за инцидента на Ленинградска АЕЦ през 1975 година. Ако този доклад е бил на разположение на персонала на атомната електроцентрала в Чернобил, те са щели да знаят, че бутонът АЗ-5, който те считат за такъв стоп-кран за използване в аварийна ситуация, на практика не работи в такива условия, а директно води до експлозия в реактора. Като част от същия разказ - за величието на съветската атомна енергетика - съветската пропаганда подценява и данните за радиацията в Припят и околностите му.Самият Мазин нито веднъж не влиза в подробности, когато дешифрира посланието си. Писателят Стивън Кинг го прави вместо него: \"Не е възможно да гледаш\" Чернобил\" и да не мислиш за Тръмп. Подобно на отговорните за обречения руски реактор, той е некомпетентен човек, на когото е възложена най-голямата сила - икономическа и глобална - и той не го разбира.\" \"Много е хубаво, че гледате и че гледате с разума си\", отговоря Мазин на Кинг.Всъщност поне свързването на абсолютно всяко съвременно произведение на изкуството с президентството на Тръмп от Русия изглежда смешно, но за американците е много по-логично да правят филми и сериали за техните си проблеми - което те и правят. И това не е само лично насочено към Тръмп, но и например към отричането на глобалното затопляне. Или подкрепата на корпорации, произвеждащи петрол и шистов газ и активното инвестиране в разказа за безопасността на този метод, въпреки че много еколози смятат напълно противоположното.Сериалът обаче лесно може да бъде разделен на два разказа. Единият е за това, което се е случило непосредствено преди експлозията в атомната електроцентрала. В момента на експлозията този разказ свършва, а започва друг - за героизма. Проучвайки историята на Чернобил, Мазин многократно се е питал как всички, които са участвали в овладяването на последствията от бедствието, са работили безкористно.Много от показаните във филма неща изглеждат очевидни за нас, руските или съветските хора, защото не е необходимо да обясняваме руския контекст на думата \"дълг\". На Мазин му е било доволно трудно да повярва в този абсолютно кинематографичен героизъм на мнозинството от ликвидаторите. Да, много, не само в СССР, по целия свят, все още не са разбрали реалната опасност от радиация, но дори и това, което са знаели тогава, е щяло да ги подтикне достатъчно, за да откажат такава работа за скромното възнаграждение от 400 до 1000 рубли (при средна заплата от 190).Въпреки че Мазин до края едва ли е осъзнал напълно понятието за дълг, той разбира, че героизмът на хората не се ръководи от страха от системата, а напротив - от вярата в нея. В съпътстващия подкаст на телевизионния сериал Мазин директно казва, че дори Чернобил да може да се случи само в СССР, той също така би могъл да бъде преодолян отново само там. Мазин е изумен как евакуираните от Припят са организирани и напълно послушни (макар и да не забравя да спомене, че в селата не всичко е така), тъй като по-младият персонал на станцията, напълно невинен, все още се опитва да поправи всичко, дори и с цената на собствения си живот.Подобно на критиците на сериала сред руските охранители Мазин припомня инцидента на АЕЦ \"Три Майл Айлънд\" в САЩ през 1979 година. Критиците питат защо американците са се заели именно с Чернобил, а не със собствената си авария, и отговорът тук е очевиден: по време на инцидента с \"Три Майл Айлънд\" катастрофа не се е случила и няма жертви. В същото време Мазин е абсолютно сигурен, че ако в Америка се случва авария, сравнима по мащаб с Чернобил, последствията биха били много по-лоши.В същото време в поредицата не се прокарва такова ясно разделение между съветската власт и съветските хора, както би се очаквало. Всички са разделени само на лъжци и такива, които страдат от лъжите. Парадоксално този подход към руската пропаганда е много по-опасен от обичайната «клюква» (бел.ред. буквален превод червена боровинка, като израз съответства на \"малката и голямата правда\").Изместващият контекстКолкото и упорито да се опитва Крейг Мазин да контролира разказа и интерпретациите на собственото си произведение, това се оказва невъзможна задача. По-специално, защото, попадайки на руска територия, \"Чернобил\" влиза в контакт с местните разкази и тогава това, което самият автор е имал предвид, има второ или дори трето значение.Изкуството като цяло често става заложник на други битки. Като пример - инсталацията Flaming Gothic, издигната миналата година в Никола-Ленивец. Оригиналната идея на инсталацията е проста: вземете \"горящия\" готически архитектурен стил и наистина го обгърнете с пламък. Но много (и доста благосклонни) зрители видяха в очертанията на готската структура или църква, или храм - и в този момент работата престана да служи на автора и неговата идея. Вместо това произведението влезе в битките между антиклерикалите, които са щастливи да видят горяща катедрала, и поддръжниците на членовете от Наказателния кодекс за защита на религията и най-вече на Църквата. И всъщност нямаше много значение дали действително храмът е бил там, или не.Така и \"Чернобил\" моментално се вписа в един различен и непредвиден за него контекст на възприятие в Русия.Основният дразнител за руската публика, който се носи в \"Чернобил\" е факът, че американци разказват в сериала руска история. Този дразнител работи по различен начин и невинаги е насочен срещу създателите на поредицата. Много зрители признаха, че HBO са се справили по-добре, отколкото бихме могли в Русия.На 5 юни служител на изданието DTF пуска пост в Twitter, че след пускането на поредицата той за пръв път вижда цветя при паметника на ликвидаторите на аварията в атомната електроцентрала - туитът събра рекордните 18 хиляди лайка.Други са значително по-скептични и се съгласяват с подобно твърдение само при условие за още по-голямо внимание към детайлите. От тук и твърдението, че при толкова малко епизоди не може да се започне дори аналогия с руския наратив.Дори и в средите на либералната публика мнозина отбелязват, че руският разказ в \"Чернобил\" остава по-слаб и на ниво подпомагащ западния наратив, губейки някои от своите важни детайли. За това в рецензията си в New Yorker писа Маша Гесен.И тук идва още един наратив, в който сериалът \"Чернобил\" попада случайно - за съзнателния избор, който руснаците трябва да направят в своите отношения със Запада.Много от тях, които допреди това свободно са се помествали в новия рунд на руско-американското \"захлаждане\", почувстваха, че им е поставен ултиматум: или сте активно против руските власти, или се смятате за съучастник.Така в този контекст възхвалата на съветските хора на фона на разобличаването на лъжите на съветската система се превръща в политическо действие. Това отбелязва и колумнистът Зинаида Пронченко. \"На въпроса ... \"На кого са нужни такива радиоактивни вещества?\", сериалът \"Чернобил\" отговаря: всички, всички при условия на свобода, равенство и братство.\"Разбира се, има голяма празнина в такава логика на интерпретация и това е интерпретация, която изобщо не взема под внимание, че създателите на поредицата изобщо не се опитват да говорят с руската аудитория, но и, както бе отбелязано по-горе, когато работата попада в странен разказ, целите на авторите вече не са от значение.А в най-болезненото място за съвременната руска система \"Чернобил\" вече удря почти съзнателно. Когато сериалът набира смелост да бъде отговорен за истината и да се бори с разпространението на лъжи, тогава в американския контекст не може да го прави без образа на модерна Русия: фабриките на тролове, намесата в избори, фалшивите новини и т.н. И това, разбира се, на свой ред също е вид намеса - атаката е вярна. А фактът, че руската публика в по-голямата си част прие истината на сериала и одобри американското вмешателство в аналите на руската история, е тревожен знак за системата и дръзко предизвикателство.И именно на това предизвикателство отговори руската пропаганда.Два фронтаВ отговора си спрямо \"Чернобил\" руската пропаганда заложи своя метод, в който има два разказа: вътрешен и външен, доста различни един от друг. Вътрешен - той е по-прост и се съобщава от лоялни медии, като \"Комсомолская правда\" и руския Канал 24, и по напълно преувеличен начин охранителни на руския наратив, като \"Царград\" и Федералната информационна агенция. Тук методът на борба е най-прекият: всичко да наречем \"русофобия\", да се търсят грешки и неточности с микроскоп, случайно да изкривяваме сюжета на сериала и да се нариват произволно исторически факти.Подобни текстове и репортажи излязоха по всички тези медии, като те са прицелени в широката публика в Русия и най-вече към тези, които все още не са гледали \"Чернобил\", включително и с цел да бъдат отказани предварително изобщо да го гледат.Има и втори наратив - външен - такъв, какъвто Русия предлага на света. В него всичко е различно. Russia Today в своя преглед хвали художествените достойнства на американския сериал и е само малко притеснена, че в него няма пълна автентичност.В друг материал те не забравят да минат през Украйна: признават, че Чернобил е наистина нещо страшно и макар днес да има други реактори в страната, въпреки всичко те са също толкова опасни. Russia Beyond е културно отделение на RТ, като в един материал тя възхвалява като цяло всички аспекти на филма (включително автентичността), а в друг внимателно открива слабости в няколко подробности въпреки все още цялостната положителна оценка.Тази ситуация с двата разказа понякога се оказва напълно абсурдна, когато едни и същи думи и сцени се интерпретират по различен начин. Новината, че министърът на културата Мединский е оценил положително поредицата (неговите думи явно работят с външния разказ), телевизионният канал \"Царград\" го излъчва със заглавие, намекващо за точно обратното.И така в крайна сметка всичко се свежда до битката на разказите.Западният - в който истината винаги триумфира, докато тази истина може да бъде леко приспособена към равномерността на самия разказ. И евразийският - фаталистичният - че всичко е трудно, че навсякъде има нюанси, че не може да се раздели на черно и бяло, а ако някой се осмели да отговаря единствено за истината, то той вероятно е лукав.Вторият наратив често е достатъчно убедителен разказ за конфронтация с американския империализъм и необходимостта от многополюсен свят. И досега никой не се е опитвал активно да се противопостави на този разказ - напротив, новините за новите \"интервенции\" на Русия в този или онзи демократичен процес и всемогъщата сила на руските тролове само подхранват този мит и му позволяват да расте.\"Чернобил\" обаче се оказа знак, че това невинаги е така. И ако руският наратив започва прецизно да тества тази сила, малко е вероятно той да устои. От Солсбъри през руските военни, които \"не бяха\" в Крим, чрез активното отричане на всякаква намеса в американските избори - отдавна е ясно, че този мит не е най-силният. Особено когато той стои на една много паянтова надстройка на вътрешния разказ, в който вече сме отмъстили за предателите на родината и героично сме върнали Крим, а победата на Тръмп може да бъде празнувана внимателно.В условията на отворения свят такава система с всеки ден работи все по-зле и по-зле, а с примера на \"Чернобил\" това е забележимо - докато RТ и Русия отвътре похвалиха филма благородно, западните медии масово препечатваха новината, че и в Русия ще снимат чернобилската си серия. Американските разузнавателни служби са виновни за всичко. Наистина, има такива планове, проектът е от 2014 г., а сега, на фона на успеха на HBO, той се припомни -естествено, за вътрешния разказ. Но да се мисли, че нищо няма да се научи отвън, би било наистина странно.През последните седмици няколко пъти наблюдавахме как систематичните разкази се разпадат. Един път - по време на ареста на рапъра Хаски се разбра за непредвидената популярност на руския рап и активната му готовност за съпротива. Друг път - много важен за системата разказ - за одобрението на президента - се натъкна на новината за промените в методологията за изчисляване на този рейтинг от ВЦИОМ. В края на краищата виждаме колко трудно се оказа системното разказване около ареста на журналиста Иван Голунов.И като цяло е трудно да се оспори фактът, че с разказвателното изкуство в RТ външното министерство и администрацията очевидно работят значително по-зле отколкото в Холивуд. \"Чернобил\" в същото време, разбира се, не си е поставил за задача да се хвали или заплашва, но е трудно да не се провиди тази заплаха за руската пропаганда.Добре, разказът е за 1986 г., но какво ще стане, ако утре този разказ е за Скрипал, за Крим, за Източна Украйна? Тук е RT, чийто главен редактор е написал сценария за неуспешния филм \"Кримски мост\" и може ли те да направят историята по-убедителна? Разбира се, в своята област - новини, а не изкуство - тези институции все още стоят твърдо. Но е трудно да се пренебрегне смътната заплаха на \"Чернобил\".", "date": "2019.06.13", "title": "Войната на наративите: Защо руската пропаганда се изплаши от филма „Чернобил“?"}
{"url": "https://news.bg/crime/vas-chastichno-otmeni-konkurs-za-povishavane-na-sadii-vav-vks.html", "text": "Тричленката на ВАС отмени частично конкурс за повишаване на съдии във Върховния касационен съд, съобщиха от Върховния административен съд.Причината за частичната отмяна на конкурса, с който съдии от Наказателна колегия се повишават, е обжалването на надпреварата от военния съдия Даниел Луков. Той е класиран първи под чертата и обжалва пред ВАС назначаването на съдия Бонка Янкова от Окръжен съд-Търговище. Причината за обжалването е, че по времето, когато е провеждан конкурса Янкова е член на Комисията по атестирането и конкурсите.Делото, с което е обжалвано решението за кариерно развитие на съдиите (№ 13965/2018 г.) е образувано по жалба на съдията от Военно апелативен съд Румен Петков. То е срещу решенията за повишение на съдиите: Красимира Медарова, Невена Грозева - Недева, Надежда Трифонова - Велева и Бонка Янкова.Те са класирани в обявения през декември конкурс за повишаване на съдии в Наказателната колегия на ВКС. Местата в конкурса са четири и на първите четири позиции са класирани съдиите от САС  с оценки 6.00,  с 5.93. Обжалвалият резултатите Даниел Луков с оценка 5.90, но той е първи под чертата.В мотивите си Луков пише от кога Бонка Янкова е член на КАК, как е била атестирана и оценена от колегите си, а ВСС няма право да променя реда на класирането. Според него има конфликт на интереси.Според него са нарушени принципите за равенство и прозрачност. Тези пороци са се отразили пряко и на обжалваните решения. Затова той моли ВАС да отмени повишаването на Янкова и да върне материалите на Съдийската колегия на ВСС, която отново да се произнесе по назначенията в Наказателната колегия на ВКС и .Решението на тричленния състав от ВАС отменя повишението на Бонка Янкова. Преписката се връща на . .След спор в наказателната колегия е решено в бъдеще магистратите да не могат да участват в конкурс за повишение, ако са членове на комисията, която оценява кандидатите.", "date": "2019.06.13", "title": "ВАС частично отмени конкурс за повишаване на съдии във ВКС"}
{"url": "https://news.bg/society/ot-betonomorie-pritesneni-che-zastroyavaneto-po-chernomorieto-prodalzhava.html", "text": "Притеснява ни въпроса, че този закон не е подлаган на анализ, а такъв е крайно необходим, защото от влизането му сила през 2008 г. това не е случва. Това заяви в кулоарите на парламента Мирослава Петрова от обединена група \"Бетономорие\", обединяваща над 20 граждански организации.Според нея този закон трябва да се погрижи за опазването на Черноморското крайбрежие, а той всъщност се занимава с въпроси, които са по-скоро пропагандни, като местата за къмпиране.\"Строителство, заграбване, презастрояване все още е възможно по Черноморското ни крайбрежие, а ние сега приехме поправки, които на всичкото отгоре, малко или в повече, ограничиха свободното къмпиране\", изтъкна Петрова.По думите ѝ едно законодателство блести с добри качества когато е заложило в себе си възможност за реализиране на реален норматив.\"Всички искаме регламент, но трябваше да се подходи в по-широк дебат, с по-сериозна експертиза и по-плътна работа с неправителствения сектор, който не е враг на законодателя\", обяснява тя.Мирослава Петрова беше категорична, че протестите ще продължат, тъй като искат да държат в обществения фокус факта, че Черноморското ни крайбрежие трябва да бъде опазено.Тя посочи, че протестните действия има всяка вечер от 18:30 часа на площад \"Народно събрание\", като сред организациите, които участват са Българска асоциация за алтернативен туризъм, Асоциация на парковете, Българска фондация \"Биоразнообразие\", Интерактивна България, Софийски дискусионен форум, \"За Земята\", \"Да запазим Корал и съмишленици\" и др.Като положително в промените на закона тя посочи, че все пак се дава възможност за устройване на места извън тежката категоризация.Петрова напомни, че над 3700 декара дюни от 4500 декара вече са частни.", "date": "2019.06.13", "title": "От \"Бетономорие\" притеснени, че застрояването по Черноморието продължава "}
{"url": "https://news.bg/politics/godina-i-polovina-partiite-vrashtat-nadvzetite-subsidii.html", "text": "Партиите трябва да върнат надвзетите субсидии до края на следващата година.Това реши правна комисия, гласувайки на второ четене промените в Закона за политическите партии.След 31 декември 2020 г. започва да тече лихва. Противно на очакванията нямаше сериозни обструкции по проекта.Партиите трябва доброволно да върнат субсидиите. Ако не го направят, от втория транш за 2019 ще получат 70% от субсидията, а през следващите траншове - по 50%.Сумата, която трябва да върнат партиите, е в размер на 14,6 милиона лева.Припомняме, че вчера след дебати в пленарна зала със 117 гласа \"за\" и 90 против. Информацията за ., в предаването \"Шоуто на Слави\" по bTV.Партийната субсидия е трябвало да бъде 32 128 844 лв., но вместо това в бюджета е предвидена и реално изплатена субсидия от 38 684 384 лв. Това е с 6 519 540 лв. повече, информират от екипа шоуто.По този начин  вместо определените в бюджета 11 лв. е станал 13,23 лв. на глас.След като информацията бе публикувана, по нея се  Сотир Цацаров.В същия ден председателят на бюджетната комисия , че няма нарушение при определяне на партийните субсидии.", "date": "2019.06.13", "title": "Година и половина партиите връщат надвзетите субсидии"}
{"url": "https://news.bg/society/varnahme-na-turtsiya-63-kulturni-tsennosti.html", "text": "Ценни монети от Турция, задържани за незаконен внос от българските митнически органи на ГКПП - Капитан Андреево през 2016 г., бяха предадени на турския зам.-министър на културата и туризма Йозгюл Йозкан Явуз на официална церемония в Националния археологически институт с музей при БАН.Този повод е израз на сътрудничеството между двете страни, а опазването на културното наследство без съмнение е приоритет на всеки един от нас, подчерта Явуз. Най-важното условие за предотвратяване на трафика на движимо културно наследство са превантивните мерки, но не е възможно незаконният износ да бъде изцяло предотвратен, затова и международното сътрудничество и връщането на артефактите е от такова значение според турския зам.-министър.Движимите културни ценности са общо 63, сред които златни, сребърни и бронзови монети от римско и византийско време, бронзови антични апликации и една бронзова фибула.За връщането им Турция е отправила до Министерството на културата официално искане заедно с доказателства за произхода на културните ценности от територията на Турция. Представени са и доказателства за незаконен износ.Процедурата по връщане на незаконно изнесени културни ценности се осъществява на основание на Конвенцията на ЮНЕСКО за мерките, насочени към забрана и предотвратяване на незаконен внос, износ и прехвърляне на правото на собственост на културни ценности от 1990 година и със Споразумението между България и Турция от 2012 година за забрана и предотвратяване на незаконния внос, износ, транзитно преминаване и прехвърляне на собствеността на културни ценности.", "date": "2019.06.13", "title": "Върнахме на Турция 63 културни ценности"}
{"url": "https://news.bg/world/balgariya-e-v-top-20-v-klasatsiya-na-unitsef-za-nay-dobri-strani-za-semeystva-s-detsa.html", "text": "България е топ 20 на  с деца. Великобритания, Кипър, Гърция и Швейцария са от най-лошите места в развиващия се свят за отглеждане на деца, съобщава The Week.Изследователите от детския фонд на Обединените нации сравниха четири вида политики, насочени към семействата, предлагани в 41-те страни, които принадлежат към ЕС, и към Организацията за икономическо сътрудничество и развитие (ОИСР), съобщава The Guardian.Класирането се основава на продължителността на изплатения отпуск по майчинство; продължителност на платен отпуск по бащинство; броят на децата под три години, посещаващи предучилищна подготовка; и броят на децата над три години, посещаващи предучилищна подготовка.Десет от страните, които УНИЦЕФ оцени, не са включени във финалната таблица, тъй като не са публикували необходимите данни, включително Япония, САЩ и Канада.Като цяло Швеция е обявена за най-доброто място за млади семейства, следвана от Норвегия и Исландия. На другия край на скалата Великобритания се нарежда на 28-о място, като последните три места заемат Кипър, Гърция и Швейцария. също така разкрива някои драматични вариации: докато Естония предлага на жените 85 седмици отпуск по майчинство при пълно заплащане, Обединеното кралство им дава еквивалент само на 12, състоящи се от шест седмици на 90% от заплатата и 33 седмици на по-ниска ставка.Обаче, Великобритания се представя много по-добре от САЩ, когато става въпрос за родителски отпуск като цяло, предлагайки на бащите две седмици, макар и не при пълно заплащане, в допълнение към отпуска, които майките могат да вземат. САЩ изобщо не предлагат родителски отпуск.Междувременно в Япония, новите бащи могат да вземат повече от 30 седмици платен отпуск - но само 17% са се възползвали от това през 2017 г.Изпълнителният директор на УНИЦЕФ Хенриета Форе коментира: \"Няма по-критично време за развитието на мозъка на децата, а следователно и за бъдещето им, от най-ранните години в живота\".\"Необходими са правителства, които да помогнат на родителите да получат подкрепата, от която се нуждаят, за да създадат благоприятна среда за техните малки деца. И се нуждаем от подкрепата и влиянието на частния сектор, за да постигнем това.\"Таблица на УНИЦЕФ за развитите страни, подредени според политиките, съобразени с децата:1:Швеция; 2:Норвегия; 3:Исландия; 4:Естония; 5:Португалия; 6:Германия; 7:Дания; 8:Словения; 9:Люксембург; 10:Франция; 11:Австрия; 12:Финландия; 13:Белгия; 14:Испания; 15:Холандия; 16:Литва; 17:Унгария; 18:Латвия; 19:Италия; 20:България; 21:Румъния; 22:Хърватия; 23:Полша; 24:Чехия; 25:Малта; 26:Словакия; 27:Ирландия; 28:Великобритания; 29:Кипър; 30:Гърция; 31:Швейцария.Изследването на \"Конгреса на професионалните съюзи\" тази година установява, че само 1% от новите родители в Обединеното кралство са използвали споделен родителски отпуск през миналата година от над 900 000, които са допустими. Проучване в Испания, публикувано миналия месец, разкрива един интересен момент за мъжете, които приемат повече родителски отпуск: спад в желанието им за повече деца и по-дълги разстояния между децата.Изследователите установили, че мъжете са прекарвали повече време с потомството си и са инвестирали повече в детето, което вече имат, вместо да се стремят да имат повече.Докладът на УНИЦЕФ ​​допълва, че платен отпуск по бащинство помага на бащите да се свързват с бебетата, допринася за здравословното развитие на детето и намалява процента на майчината депресия.", "date": "2019.06.13", "title": "България е в топ 20 в класация на УНИЦЕФ за най-добри страни за семейства с деца"}
{"url": "https://news.bg/world/bezrabotitsata-v-gartsiya-padna-pod-20-na-godishna-baza.html", "text": "Гръцката национална статистика показва, че безработицата, най-високата в Европейския съюз, е спаднала през първото тримесечие в сравнение с миналата година, но все още всеки пети гръцки гражданин е без работа, информира АП.Според изнесените данни безработицата през януари-март е спаднала до 19,2% спрямо 21,2% година по-рано. В сравнение с предишното тримесечие е по-висока, но обвързаният с туризма гръцки трудов пазар варира в зависимост от периода през годината и данните за тримесечието не са сезонно изгладени.Безработицата започна да намалява през последните години, след като икономиката се насочи към възстановяване след дълбоката рецесия, когато 28% от трудоспособното население на Гърция остана без работа.", "date": "2019.06.13", "title": "Безработицата в Гърция падна под 20% на годишна база"}
{"url": "https://news.bg/politics/tsatsarov-se-nadvikva-s-vesko-marinov.html", "text": "Неочаквано Веселин Маринов \"се включи\" в заседанието на правната комисия в НС, предизвиквайки суматоха сред представителите на съдебната власт. Хитовият изпълнител се \"намеси\" точно по време на доклада на държавното обвинение.Над 30 000 прокурорски акта са внесени в съда през 2018. 30205 са осъдените през миналата година. Това обяви главният прокурор Сотир Цацаров пред правната комисия, представяйки доклад за дейността на прокуратурата за миналата година. 1015 са върнатите досъдебни производства. Това е намаление в сравнение с 2017 с 35,5% по-малко. Проблем пред обвинението остава военното правораздаване. Изключително ниска била натовареността на военните прокурори, както стана ясно от думите на Цацаров. Затова според него трябва да има някакво преструктуриране.Бюрото за защита към главния прокурор остава в сянка, както заяви обвинител номер едно. През миналата година бюрото е защитило 27 свидетели. По-голямата част са защитени в страната, 9 са релокираните в чужбина. Именно това бюро е защитило , когато . Бюрото е било преди това към правосъдното министерство. Тридесет души са работели в него. Не сме допуснали нито един инцидент със защитени свидетели, доволен е главният прокурор. Цацаров иска бюрото да гарантира защита на прокурори и следователи, когато са заплашени. Имаме такива случаи, изтъкна той.Под прозорците, където се провеждаше заседанието някой многократно пускаше високо хита на Веселин Маринов \"Рожден ден\". Това е протест на Веско Маринов, пошегуваха се от ДПС. Хамид Хамид подхвърли: \"Иска да продължи да пее на митингите на ГЕРБ.\"Сотир Цацаров също се включи в закачките: \"Съмнявам се, че ще успея да го надвикам\". Главният прокурор продължи да представя доклада си, но музиката отвън се усили. Повече от това не мога, подчерта той. Наложи се всички прозорци да бъдат затворени въпреки жегата.Десислава Атанасова поиска повече подробности за работата на бюрото, включвайки се в шеговития тон за музикалното озвучаване отвън. Днес е Ч.Р.Д, такава е песента, отново посочи Хамид Хамид явно със закачка към рождения ден на премиера. Той отвори прозореца, но парчето продължаваше да звучи. Мислех, че е свършило, заяви депутатът и затвори прозорците.Цацаров пък се оправда, че отвън било шумно и можело да бъде грешно разбран. От думите му обаче се разбра, че не се налага да се дават допълнителни средства за работата на бюрото.Припомняме, че по повод от ръководството на ГЕРБ премирът Бойбо Борисов заяви, че По повод думите на премиера в интервю за bTV Цветанов подчерта, че ни се гордее, че познава Веселин Маринов. ", "date": "2019.06.13", "title": "Цацаров се надвиква с Веско Маринов"}
{"url": "https://news.bg/world/vishegradskata-chetvorka-nyama-kandidati-za-shefove-na-ek-i-evropeyskiya-savet.html", "text": "Премиерът на Чехия Андрей Бабиш заяви, че държавите от Вишеградската четворка нямат обща кандидатура за председател на Европейската комисия, а също и за председател на Европейския съвет след срещата, съобщава Euobserver.Унгария, Полша, Чехия и Словакия проведоха разговори преди срещата на върха на ЕС следващата седмица.\"Въпросът за всички нас е да изберем най-добрия кандидат за всички\", каза Бабиш, цитиран от \"Ройтерс\".Говорител на унгарския премиер Виктор Орбан коментира, че групата ще \"представи обща гледна точка\" за политиката и кандидатите.Лидерите на четирите държави проведоха неофициална среща в унгарската столица Будапеща, за да обсъдят евентуални кандидати за топ позициите в ЕС.Чешкият вестник \"Лидове новини\" информира, че разговорите са инициирани от Бабиш, за да координират действията си.", "date": "2019.06.13", "title": "Вишеградската четворка няма кандидати за шефове на ЕК и Европейския съвет"}
{"url": "https://news.bg/world/18-500-zhalbi-doveli-do-arestite-na-1700-pedofili-v-sasht.html", "text": "Над 18 500 жалби са били подадени до властите в САЩ срещу заподозрени в педофилия лица. Това съобщиха от правосъдното министерство.Операцията \"Разбито сърце\" продължи месеци наред иРазследвани са лица за производство, разпространение и употреба на порнографски материали с участието на непълнолетни.Те са оперирали чрез т.нар. Тъмна мрежа (Dark Web), става ясно още от разкритията.Главният прокурор Уилям Бар вече се закани виновните да понесат цялата строгост на закона.Властите са били идентифицирали 357 деца, които са били подложени на педофилия или детска порнография.Властите са задържали и американци, за които има неопровержими доказателства, че са пътували в чужбина до страни, където се предлагат деца за сексуални извращения.Съответното звено, борещо се с престъплениета, извършени срещу деца, от момента на създаването си, е получило 922 000 жалби и е арестувало 95 500 души.", "date": "2019.06.13", "title": "18 500 жалби довели до арестите на 1700 педофили в САЩ "}
{"url": "https://news.bg/bulgaria/ataka-obvini-v-lazha-karakachanov-za-evrovota-v-yambol.html", "text": "Партия АТАКА обвини в лъжа лидера на ВМРО Красимир Каракачанов за евровота в Ямбол. Според партията, изнесената в медиите информация относно резултатите от Евроизбори 2019 г., получени в секции от № 312600041 до № 312600048 в район № 31 - Ямбол е била подвеждаща.Партия АТАКА беше набедена от Каракачанов, че е получила най-много гласове от всички партии, включително и от ГЕРБ и ДПС.Прилагат се и копия от протоколите, публикувани в сайта на ЦИК, от същите секции в район № 31 - Ямбол.Наша проверка показа, че във въпросните секции най-добър резултат има ДПС - 633 гласа, ГЕРБ имат 233 гласа. За АТАКА са гласували едва 28 души, въпреки неимоверните усилия на лидера й Волен Сидеров, който убеди правителството да финансира дострояването на болницата в Ямбол, пише още в позицията на партията.", "date": "2019.06.13", "title": "АТАКА обвини в лъжа Каракачанов за евровота в Ямбол "}
{"url": "https://news.bg/world/beni-gants-udarete-liderite-na-hamas-ne-neznachitelni-palestintsi.html", "text": "Бени Ганц, лидер на центристката партия \"Синьо и бяло\" призова властите в Израел да ударят лидерите на палестинското движение \"Хамас\".Ударът трябва да е безпрецедентен, настоя той. Той направи изявлението след поредните удари, разменени между движението в Газа и армията. Според него, първите стъпки трябва да са тези, а не преследване на рибари и други дребни фигури. След това трябва да дойдат икономическите лостове, сред които поддържането на високвалифицирани служители и в палестинските територии, които да имат интерес от мира. , че израелски самолети удариха цели на Хамас в Газа в отговор на палестинската ракетна атака.Последните военни действия са след блокиране на морето за рибарите от Газа в сряда, като реакция на Израел срещу запалителни балони, пуснати през границата, които предизвикаха пожари в полета в Южна Израел тази седмица.В изявление военните допълва, че изтребителите са атакували \"подземната инфраструктура\" в комплекс, принадлежащ на Хамас, която управлява ивицата Газа. Няма съобщения за ранени.Военните са реагирали на ракета, изстреляна от Газа през нощта, която е прихваната от противоракетната система Железен купол.", "date": "2019.06.13", "title": "Бени Ганц: Ударете лидерите на \"Хамас\", не незначителни палестинци "}
{"url": "https://news.bg/crime/semeen-priyatel-saobshtil-na-dans-za-radikaliziraniya-mladezh-ot-plovdiv.html", "text": "Мъж от приятелския кръг на бащата на 16-годишното момче от Пловдив е съобщил информацията в ДАНС, че ученикът контактува с \"Ислямска държава\", но не и че на тавана в дома му има огромно количество взривни вещества. Това съобщи \"24 часа\" по информация на свои източниьци.Че първоначалната информация не е дошла от майката и бащата на тийнейджъра,на Специализираната прокуратура Сийка Милева.Помощта на родителите е огромна. Но информацията, първоначално придобита, е за радикализация и тя не е подадена от тях, поясни тя.16-годишният младеж, хванат да подготвя бомба за терористичен акт в Пловдив, доброволно е приел исляма. . Това стана ясно  пред медиите след участието му в заседанието на ресорната парламентарна комисия, където той представи отчета на прокуратурата.Вербовчикът е от арабски произход. Установен е целият контакт, установено е стъпаловидното градиране на вербуването, обясни обвинител номер едно. Комуникацията е ставала през Интернет. А за момчето е категоричен: \".\"Припомняме, на 8 юни стана ясно, че за първи път у нас е предотвратен терористичен акт. , готвело терористична атака в Пловдив.Адвокатът на момчето Емил Велинов увери, че Вътрешният министър Младен Маринов подчерта, че промяната в оперативната обстановка налага .Бившият главен секретар на МВР Калин Георгиев пък изтъкна, че Малко по-късно  на 16-годишния младеж в публичното пространство. Причината беше, че информационен сайт разкри самоличността на момчето и семейството му, като дори публикува техни снимки. Това предизвика бурно недоволство, както в обществото, така и на ниво организации и институции - по случая остро реагираха  (ДАЗД) и  у нас.", "date": "2019.06.13", "title": "Семеен приятел съобщил на ДАНС за радикализирания младеж от Пловдив "}
