{"url": "https://news.bg/world/nay-malko-11-zhertvi-na-buri-v-sasht.html", "text": "Силни бури в югоизточната част на САЩ и Средния Запад отнеха живота на най-малко 11 души, включително и на двама спасители. Част от страната е обхваната от бурни ветрове, торнада и проливен дъжд, информира АП.Фаталните инциденти са в Тексас, Алабама, Луизиана и други щати.Националната метеорологична служба съобщи, че буря е отнела живота на най-малко трима души в Алабама в събота, а властите в Тексас обявиха, че двама спасители са загинали на място, където е имало няколко пътни инцидента заради заледена настилка. Има още един фатален случай в Тексас от петък, а трима души са загинали в Луизиана.В щатите Мисури, Оклахома и Арканзас има сериозни щети от силни бури, но няма пострадали.Повече от 85 000 души останаха без ток в Алабама. 61 000 души в Мисисипи и 35 000 в Луизиана също останаха без електрозахранване. За прекъсване на тока се съобщава от Тексас до Мичиган.В събота е издадено предупреждение за наводнения в части на Арканзас, Тенеси, Мисисипи, Мисури, Илинойс и Индиана.Снеговалеж и опасност от заледяване в Чикаго принуди властите да отменят 1000 полета в събота на двете основни летища в града. Закъсненията бяха в порядъка на 15 минути.", "date": "2020.01.12", "title": "Най-малко 11 жертви на бури в САЩ"}
{"url": "https://news.bg/world/lazhat-che-vragat-e-amerika-nashiyat-vrag-e-tochno-tuk-skandirat-irantsi-sreshtu-pravitelstvoto.html", "text": "За втори пореден ден в Иран е организиран протест срещу правителството след признанието на военните, че са свалили украинския пътнически самолет, информира \"Ройтерс\", позовавайки се на \"Туитър\".Осведомителната агенция отбелязва, че не може да потвърди достоверността на съобщения в \"Туитър\". Но вчера държавна медия информира, че е имало антиправителствени демонстрации след признанието и извинението на правителството.\"Те лъжат, че нашият враг е Америка, нашият враг е точно тук\", скандираха протестиращи, събрали се пред университет в Техеран. Демонстрации имаше и в други градове.По-рано посланикът на Великобритания в Техеран срещу иранското правителство във връзка със сваления украински пътнически самолет. Иранските власти за  което предизвика Вчера в Техеран се , след като властите признаха, че иранските военни са, който  край столицата на страната. Протестиращите поискаха оставката на аятолах Али Хаменеи, както и да бъдат наказани виновните за катастрофата.", "date": "2020.01.12", "title": "Лъжат, че врагът е Америка, нашият враг е точно тук, скандират иранци срещу правителството"}
{"url": "https://news.bg/crime/19-godishen-zagina-sled-katastrofa-v-lovech.html", "text": "19-годишен е загинал и намерен между кварталите \"Червен бряг\" и \"Гозница\" в Ловеч, съобщава БНР.Той бе обявен от полицията за издирване, вчера сутринта майка му съобщава, че не се е прибрал предишната вечер.Установено е, че е катастрофирал, след като автомобилът му пада от мост на околовръстния път между двата квартала.Той е пътувал сам, а аутопсия ще установи кога точно е настъпила смъртта и от какво. По случая е образувано досъдебно производство.", "date": "2020.01.12", "title": "19-годишен загина след катастрофа в Ловеч"}
{"url": "https://news.bg/world/teheran-potvardi-che-za-kratko-e-arestuval-poslanika-na-velikobritaniya.html", "text": "Иран потвърди, че за кратко е арестувал посланика на Великобритания Роб Макеър, информира АФП.Техеран поясни, че дипломатът е бил освободен веднага след установяване на самоличността му.По-рано посланикът на Великобритания в Техеран срещу иранското правителство във връзка със сваления украински пътнически самолет. Иранските власти за  което предизвика Роб Макеър съобщи, че е бил задържан за около 30 минути. Вчера в Техеран се , след като властите признаха, че иранските военни са, който  край столицата на страната. Протестиращите поискаха оставката на аятолах Али Хаменеи, както и да бъдат наказани виновните за катастрофата.", "date": "2020.01.12", "title": "Техеран потвърди, че за кратко е арестувал посланика на Великобритания"}
{"url": "https://news.bg/politics/api-ochakva-okolo-450-mln-lv-pechalba-godishno-ot-tol-taksi.html", "text": "Очакват се приходи от около 40-60 млн. лв. месечно от тол такси, което на годишна база прави около 450 млн. лв. \"Това са около 50% от нужните средства за финансиране на пътната инфраструктура. Ако тези резултати бъдат постигнати, ще се поздравим с успешна първа крачка в тази реформа\", коментира пред БНР проф. Олег Асенов, член на Управителния съвет на Агенция \"Пътна инфраструктура\".Той обясни, че \"превозвачите са наши партньори и в последните разговори те поеха ангажимент, че ще направят всичко необходимо от 1 март успешно да стартираме системата. Смятам, че този диалог и поетите ангажименти ни дават основания да вярваме в успеха на реформата\".Според него \"само реалната търговска експлоатация на тол системата би потвърдила или отхвърлила твърденията на превозвачите и държавата за постъпленията от пътни такси.\"До влизането в сила на пътното таксуване на база на изминато разстояние - тол, камионите и автобусите ще плащат за ползването на републиканската пътна мрежа както досега - на база на изминато време - е-винетка. За 2019 г. от близо 392 млн. лв. постъпления от винетки, около 270 млн. лв. са от леки автомобили, а 122 млн. лв. - от тежкия трафик.Целта на въвеждането на тол системата е да се постигне справедлив модел - пътните превозни средства, които рушат повече, да осигуряват средства за изграждането и поддържането на пътната инфраструктура, напомни проф. Асенов. Очаква се съотношението в приходите от такси да се промени.Той добави, че Световната банка, консултант на Агенция \"Пътна инфраструктура\" по въвеждането на тол системата, е използвала световно призната и утвърдена методика, за да предложи варианти на размера на таксите и обхвата, въз основа на официални статистически данни от отчетите на транспортния бранш. Така например изходните данни от Националния статистически институт са за 64 км среднодневен локален трафик, докато транспортният бранш твърди, че той е в рамките на 400 км дневно.На въпрос за евентуални преференциални условия за българските превозвачи, на база на изминато определено разстояние, проф. Асенов припомни, че европейска директива забранява държавите да дискриминират превозвачите по националност.В същото време новият обхват на тол системата, от който ще отпаднат пътищата втори клас, ще осигури алтернативни маршрути на вътрешния тежкотоварен трафик.Електронната система за събиране на пътни такси, изградена в България, ще бъде с една от най-икономичните издръжки в европейски мащаб, каза още проф. Асенов. Около 15% от годишните постъпления ще са нужни за нейното обслужване, докато във Франция и Германия за това се отделят 24-26%.На среща в петък с представители на транспортния бранш при премиера Бойко Борисов бе решено тол системата да бъде пусната в търговска експлоатация за превозните средства над 3.5 тона от 1 март 2020 г. Тя ще стартира с такси, които превозвачите предложат и с намален наполовина обхват - само върху автомагистрали и първи клас пътища (около 3 100 км).След три месеца търговска експлоатация на тол системата, анализите заедно с превозвачите ще покажат дали с по-ниски тарифи и редуциран обхват, приходите, които държавата очаква от тол такси ще бъдат същите като вече заложените в бюджета.", "date": "2020.01.12", "title": "АПИ очаква около 450 млн. лв. печалба годишно от тол такси"}
{"url": "https://news.bg/world/evakuiraha-hilyadi-hora-v-dortmund-zaradi-chetiri-bombi-ot-vsv.html", "text": "Хиляди хора са евакуирани в западния германски град Дортмунд заради бомби от Втората световна война, информира АП.Сапьори работят по обезвреждането на четири бомби от войната.В събота властите евакуираха две болници и отвориха училища за приютяване на евакуираните жители.Около 14 000 души са помолени да напуснат районите, където са открити бомбите. Железопътната гара в града е затворена и от обяд днес всички влакове ще бъдат пренасочвани.Властите се надяват днес на обяд да започнат операциите по обезвреждане на бомбите.Почти 75 г. след края на войната в Германия все още често се откриват невзривени бомби. Евакуацията се налага като предохранителна мярка.", "date": "2020.01.12", "title": "Евакуираха хиляди хора в Дортмунд заради четири бомби от ВСВ"}
{"url": "https://news.bg/politics/gazprom-balgariya-aktivno-gradi-sistema-za-transportirane-na-gaz-za-turski-potok.html", "text": "България стана по-активна в изграждането на система за транспортиране на газ за \"Турски поток\" в страната си, заяви изпълнителният директор на \"Газпром\" Алексей Милер, цитиран от \"РИА Новости\".В началото на декември Владимир Путин обяви, че България умишлено забавя \"Турския поток\" на своята територия, очевидно под външен натиск.Тогава Путин добави, че ако българите не искат да реализират проект за транспортиране на газ на своята територия, Русия ще намери други възможности за транзит на газ през Южна Европа.Руският посланик в България Анатолий Макаров обясни в средата на декември, че българският премиер Бойко Борисов му е обещал, че руският газ ще премине през България към Сърбия на 31 май 2020 г.\"Виждаме, че ... нашите български партньори в момента работят много по-интензивно от преди\", коментира Милер.Министърът на енергетиката Александър Новак изрази увереност, че България ще изпълни задълженията си в това отношение.\"Днес работата е в разгара си, в голям мащаб. Ние сме уверени, че българските колеги ще изпълнят задълженията си и ще изградят своята част\".В същото време президентът на Сърбия Александър Вучич заяви, че строителството вече е завършено в страната му. \"Ние построихме всичко, но все още чакаме българите да завършат газопровода в страната си\".България декларира, че строителството е в разгара си.\"България изгражда своята газоразпределителна мрежа. И колкото повече газ идва от Русия и Азербайджан, толкова повече можем да транспортираме по нашия газопровод през България. За това сме готови, ние го изграждаме\", коментира българският премиер Бойко Борисов.", "date": "2020.01.12", "title": "\"Газпром\": България активно гради система за транспортиране на газ за \"Турски поток\""}
{"url": "https://news.bg/int-politics/rusiya-shte-zavarshi-i-sama-severen-potok-2.html", "text": "Русия може да завърши газопровода \"Северен поток 2\" самостоятелно, но това може да отнеме повече време, заяви изпълнителният директор на \"Газпром\" Алексей Милер, цитиран \"РИА Новости\".\"Днес технологичните рискове се посрещат от нашите съоръжения, следователно Северен поток 2 ще бъде завършен. Разбира се, това ще отнеме малко повече време, но ние нямаме технологични пречки да постигнем това сами\".В събота германският канцлер Ангела Меркел след разговори с руския президент Владимир Путин в Кремъл заяви, че проектът за газопровода \"Северен поток 2\" трябва да бъде завършен.Тя подчертава, че това е икономически проект, и критикува американските санкции, наложени срещу него.От своя страна Путин заяви, че Русия оценява позицията на Германия в подкрепа на проекта за газопровод. Той изразява увереност, че Русия ще може да завърши газопровода \"Северен поток 2\" независимо и газопроводът ще работи.Германски медии отбелязват, че Меркел се противопоставя на САЩ в Москва.", "date": "2020.01.12", "title": "Русия ще завърши и сама \"Северен поток 2\""}
{"url": "https://news.bg/int-politics/espar-sasht-ne-ochakvat-poveche-iranski-ataki.html", "text": "Министърът на отбраната на САЩ Марк Еспър заяви, че администрацията на Тръмп не предвижда повече ирански военни атаки като отмъщение за убийството на иранския генерал Касем Солеймани.Ръководителят на Пентагона коментира, че правителството на Иран е под вътрешна заплаха след свалянето на украински граждански самолет.\"Можете да видите, че иранците се изправят и отстояват правата си, стремежите си за по-добро управление - различен режим\", ообяснва Еспър.Иранците протестират заради свалянето на украинския самолет в сряда. По-късно правителството пое вината, като заяви, че това е трагичен инцидент. Еспър обясни, че иранските паравоенни сили Кудс все още представляват заплаха в Близкия изток, но конкретните атаки, които той добави, че са планирани от убития генерал Касем Солеймани, са \"прекратени\".Еспър коментира и че предложението на администрацията на Тръмп да преговаря за нова ядрена сделка с Иран без предварителни условия все още съществува.", "date": "2020.01.12", "title": "Еспър: САЩ не очакват повече ирански атаки"}
{"url": "https://news.bg/crime/kola-plamna-predi-tunel-topli-dol-na-am-hemus.html", "text": "Кола пламна преди тунел \"Топли дол\" на АМ \"Хемус\". Сигналът е подаден към 15.27 ч, съобщава МВР.Пожарът възниква на около 10 метра преди тунела. По първоначални данни няма пострадали, не е имало и пътнотранспортно произшествие. На място са екипи на полицията и пожарната.Видимостта в тунела е силно намалена поради задимяване. От пътна полиция призовават водачите, които се движат в тази посока, да шофират с повишено внимание.По-рано МВР съобщи и за пътен инцидент в активната лента на пътя Владая - Перник. Двама души са пострадали и откарани в пернишката болница за преглед.Самокатастрофирал е лек автомобил. Огледът на място продължава от екипи на столичното Шесто РУ. Пътни полицаи регулират движението в района.", "date": "2020.01.12", "title": "Кола пламна преди тунел \"Топли дол\" на АМ \"Хемус\""}
{"url": "https://news.bg/int-politics/erdogan-prie-v-istanbul-rakovoditelya-na-libiyskoto-pravitelstvo-saradzh.html", "text": "Турският президент Реджеп Ердоган прие в неделя ръководителя на правителството на Националното споразумение (ПНС) на Либия Фаиз Сарадж, съобщава НТВ, цитирани от ТАСС.Срещата е в двореца Долмабахче в Истанбул без присъствие на медии. Преговорите на Ердоган и Сарадж продължават повече от 2 часа.На 8 януари Владимир Путин и Ердоган, обсъждайки ситуацията в Либия, призоваха всички страни в конфликта да прекратят боевете от полунощ на 12 януари. Първо, ЛНА в събота вечер, а по-късно в неделя и ПНС обявиха своята подкрепа за тази инициатива и прекратяване на огъня.Междувременно, почти веднага с влизането в сила на прекратяването на огъня, враждуващите лагери започнаха да се обвиняват взаимно в нарушаването му.Либийската национална армия (ЛНА) на Халифа Хафтар твърди, че са свалили турски дрон в неделя, който е започнал атаки в околностите на Триполи, е цитирана и \"Ал Арабия\".Според армията на Хафтар, дронът е атакувал в южните покрайнини на столицата.Той е унищожен от едно от подразделенията на 128-та пехотна бригада на ЛНА, и определят инцидента като нарушение на режима на прекратяване на огъня.Акила Салех, председателят на Камарата на представителите на правителството в Тобрук, подкрепяно от армията на Хафтар коментира, че Сарадж е отворил пътя на Турция да превърне Либия в \"османска колония\".Преди месец Сарадж подписа споразумение с Ердоган, който се стреми да създаде изключителна търговска зона от южния средиземноморски бряг на Турция до североизточния бряг на Либия. След споразумението Турция изпрати войници в Либия, за да подкрепи Сарадж срещу Хафтар.Салех направи коментарите си по време на посещение в Египет, която по информация на \"Ал Арабия\" подкрепа ЛНА.", "date": "2020.01.12", "title": "Ердоган прие в Истанбул ръководителя на либийското правителство Сарадж"}
{"url": "https://news.bg/politics/plevneliev-odobri-kak-prokuraturata-vliza-po-domove-na-ministri-i-eksperti.html", "text": "\"Мисля, че прокуратурата действа правилно. Проверява навсякъде, влиза в домовете на министрите и на експертите. Проверява всички по веригата. Иска ми се прокуратурата да не действа толкова показно, но да действа ефективно и да има раздадена справедливост\", коментира пред НоваТВ, президентът (2012-2017 г.) Росен Плевнелиев.По думите му, още през 2009 г., той е апелирал за административна реформа, която да доведе до това, че и експертите да носят отговорност.Според него, \"Нено Димов не е единственият отговорен. Естествено министърът носи своята вина, дотолкова доколкото не е защитил обществения интерес. Трагедията е ясна, хората са без вода, един огромен град и това ще продължи месеци наред. Винаги съм бил против министрите да са удобно извинение за несвършената работа от много други\". Плевнелиев обясни, че \"политическите партии назначават хора на различни нива в държавната администрация. Тук държавната и общинската администрация не са си свършили работа. Тръгваме по цялата верига. Има местно ВиК дружество, което е собственост на ВиК асоциация. Това дружество е предизвикало този сериозен проблем, там вина има със сигурност\".\"Кой определя политиката, кой е получавал всичката тази информация и не е реагирал навреме, за да може да се спре извънредното подаване на вода. От една страна има ВиК, от друга то е собственост на Асоциация. От друга гледна точка пък има поне две министерства, които са там на място. Министерство на икономиката пое някакви функции по ремонтите\", допълва той.\"Всичко сега трябва да се подреди по пътя на проблема. Да се види кой какво не е свършил и да се поеме отговорност, но не само от министъра\", счита Росен Плевнелиев.Според него, \"изказването на Каракачанов е груба политическа грешка, тогава хората ще останат с впечатлението, че нещата се случват само и единствено по време на избори. А извън избори държавната администрация не работи\".\"Моето обяснение е по-елементарно и по-различно от това, което вицепремиерът е казал. Не само в този случай, но и в много други, виждаме как администрацията, но и много други системи, не могат да действат превантивно, че да предотвратят проблема\", добави той.По думите му системата е сложна и предстои да се види дали това ще доведе до размиване на отговорност.Плевнелиев коментира, че \"няма предпоставки за парламентарна криза в България. Надявам се това да бъде така, най-малкото защото 2020 година е изключително стратегически важна за България. Ако влезем в трайно политическа криза, ще изгубим милиарди\".\"Чисто политически не считам, че Патриотичният фронт ще спечели нещо, ако бутне правителството. В една демократична държава един министър, както и всеки гражданин, е невинен до доказване на противното\".Той подкрепя президента Румен Радев за промяната в конституцията.Относно \" коментира, че \"не би следвало никакво менгеме да се дискутира. България строи с български тръби интерконектори с всички държави. България има амбицията да участва в терминала за втечнен газ в Александруполи. Това са прекрасни новини\".", "date": "2020.01.12", "title": "Плевнелиев одобри как прокуратурата влиза по домове на министри и експерти"}
{"url": "https://news.bg/world/pelosi-ne-sazhalyava-za-zabavyaneto-na-impiychmanta-dobavya-oshte-obvineniya.html", "text": "Председателят на Камарата на представителите (долната камара в американския Конгрес) Нанси Пелоси, заяви в неделя, че не съжалява за задържането на процедурата по импийчмънт срещу президента Доналд Тръмп и предположи, че има вероятност той да се изправи пред допълнителни обвинения.\"Нека да видим какво ще направи сега Сенатът\", каза Пелоси пред АBC, когато беше попитана дали Камарата може да внесе допълнителни обвинения срещу Тръмп. \"Топката скоро ще бъде в него. Смятам, че американският народ е бил много справедлив в това да поиска да види свидетелите\", добави тя. \"Това не беше част от дискусията преди три седмици. Сега вече е.\"Припомняме, че Пелоси обяви, че очаква да изпрати обвиненията за импийчмънт на президента Доналд Тръмп в Сената през следващата седмицаНа теория Сенатът може да започне процеса срещу президента на САЩ щом получи документите от Камарата на представителите.Преди повече отза действията му към Украйна и на фона на засилващ се натиск над Пелоси да предаде документите на Сената.\"Поисках от председателя на Комисията по правни въпроси Джери Надлър да бъде подготвен да внесе в пленарна зала следващата седмица решение за назначаване на администратори и предаване на членовете за импийчмънт на Сената\", пише Пелоси в писмо до демократите.Ще се консултирам с вас на срещата ни във вторник как да процедираме занапред, отбеляза тя.\"Това, което ние искахме, и смятаме, че постигнахме през последните няколко седмици, е, че искахме обществеността да види необходимостта от свидетели, както и документация, за която президентът попречи да достигне до Конгрес, докато преглеждаме това \", каза Пелоси, преди да критикува политиката на сенатския лидер на мнозинството Мич Макконъл.Пелоси се занимава с обвиненията седмици наред, като заяви, че няма да ги представя в Сената, докато Макконъл не очертае спецификата на процеса на разпити на свидетели. Макконъл обаче, който през декември заяви, че работи в \"пълна координация\" с Белия дом по импийчмънта, призова за двуетапен импийчмънт, съответстващ на процедурата от процеса на тогавашния президент Бил Клинтън през 1999 г. Този процес включва първоначална резолюция, последвана от гласуване дали да се повикат свидетели.Тя добави, че Тръмп е прекрачил линията по отношение на поведението си, включително и към Украйна, като заяви, че \"той наруши конституцията по такъв начин, че това не може да бъде пренебрегнато\".Пелоси допълни, че няма навик да чете какво пише държавният глава в \"Туитър\", защото \"той сам си вярва на лудите си мисли и проекции, когато определя други хора като луди.\"", "date": "2020.01.12", "title": "Пелоси не съжалява за забавянето на импийчмънта, добавя още обвинения "}
{"url": "https://news.bg/bulgaria/siderov-pravitelstvoto-nyama-da-padne-bez-karakachanov.html", "text": "Премиерът Бойко Борисов се опасява, че ако отстрани Каракачанов от министерския пост, ще падне цялото правителство. Същия страх имаше и спрямо Валери Симеонов, когатоза да се свърши нещо добро. След оставката на Симеонов правителството остана стабилно. Смятам, че ако Каракачанов бъде отстранен заради корупционни основания, правителството пак няма да падне.Това заяви в предаването \"Неделник\" в ефира на АЛФА ТВ лидерът на АТАКА Волен Сидеров.Дали ВМРО ще оттегли подкрепата си, е друг въпрос, но ако го направят, ще затвърдят тезата, че са били в управлението само заради постове. Принципната позиция, която трябваше да заемат, е да назначат технократ за министър, както направи АТАКА, а не партийния си лидер, което придава една изкуствена стойност. Припомняме, че през декември, Сидеров заяви, че за силовият министър Красимир Каракачанов е за сваляне заради множество сигнали за нередности, а бившият му коалиционен партньор не трябва въобще да заема някакъв видим пост в политиката.Той коментира и други актуални скандали в управлението. Относно скандалите около екоминистъра лидерът на АТАКА заяви, че  не е издържал теста за министър и въпреки че е човек на Иван Костов, е могъл да се покае и да направи добри неща за народа, за съжаление обаче той е избрал друг път - този на олигархичните кръгове и собствени интереси.Националистът заяви още, че Каракачанов носи отговорност за Димов, но не е бил разпитван и припомни случая с друго назначение на лидера на ВМРО - Бате Харо, и схемата с продажбата на български паспорти. Ако спецпрокуратурата влезе в Министерство на отбраната, може би също ще се натъкне на любопитна информация и за други сделки, каза той.Припомняме, че подалият оставка министър на околната среда и водите Нено Димов остава за постоянно в ареста. Това реши Специализираният наказателен съд. Магистратите решиха, че има обосновано предположение за извършено престъпление, а събраните доказателства към момента сочат за съпричастност на Димов.Има обосновано предположение Нено Димов да е извършил престъплението, в което е обвинен - умишлена безстопанственост. Като министър на околната среда и водите той е утвърждавал графици за подаване на вода за промишлени нужди, въпреки че нивото на язовир \"Студена\" значително е намалявало. Това е ставало в нарушение на изискванията на законовата уредба да се гарантира наличието на достатъчно вода за питейни и битови нужди, се казва в становището на съда. Сидеров разкри и приоритетите си за новия сезон в Общинския съвет.\"Като член на социалната комисия възнамерявам да работя в сферата на социалните дейности. Възнамерявам да повдигна темата за недостига на общински жилища и да помогна на хора в нужда. Да дам надежда на пенсионерите и на многодетните семейства, че може да им се помогне.\", каза той. ", "date": "2020.01.12", "title": "Сидеров: Правителството няма да падне без Каракачанов "}
{"url": "https://news.bg/world/falshiva-trevoga-za-avariya-v-aets-stresna-kanada.html", "text": "Предупредително съобщение за авария в канадска АЕЦ стресна милиони, преди да стане ясно, че тревогата е фалшива. В предупрежденията се казва, че \"служителите реагират на инцидент\" в Пикърингската ядрена станция, намираща се източно от Торонто, съобщиха световните информационни агенции.Втори сигнал бе изпратен почти два часа по-късно. От него стана ясно, че става въпрос за грешка. Не е ясно какво е причинило грешката.Кметът на Пикъринг Дейв Райън заяви, че \"изисква пълно разследване от съответните органи\".Първото съобщение беше изпратено около 7.30 часа местно време в неделя до хората, намиращи се в рамките на 10 км от съоръжението. Предупреждението е било изпратено от провинциалния център за спешни действия на правителството на Онтарио.\"Съобщава се за инцидент в ядрената станция\" Пикинг \". Няма анормални нива на радиоактивност от станцията и аварийният персонал реагира на ситуацията. Хората в близост до пикингската станция за ядрена генерация НЕ трябва да предприемат защитни действия в момента\", се казва в сигнала.Ontario Power Generation, която управлява централата, по-късно заяви, че съобщението е \"изпратено по погрешка и няма опасност за обществото или околната среда\".\"Колкото съм облекчен, че нямаше действителна спешна ситуация, толкова съм и разстроен, че възникна грешка като тази.\", написа кметът Райън след изясняването на ситуациятаАЕЦ-ът е разположена на брега на езерото Онтарио на около 50 км от Торонто. Тя започва да работи през 1971 г. и е една от най-големите в света.", "date": "2020.01.12", "title": "Фалшива тревога за авария в АЕЦ стресна Канада "}
{"url": "https://news.bg/world/chetirima-raneni-pri-ataka-sreshtu-voenna-baza-v-irak.html", "text": "Четирима военнослужещи в Ирак бяха ранени в неделя при ракетна атака срещу въздушна база северно от Багдад, където присъстват американски обучители, заявиха иракски служители по сигурността, цитирани от АП.Изстреляни са били най-малко шест ракети, само няколко дни след като Иран изстреля балистични ракети по две бази в Ирак, които приютяват американските сили.Нито една групировка не е поела отговорност за нападението.Ракетите удариха въздушна база Балад, в която са настанени американски експерти, сред които обучители, съветници и компания, която предоставя услуги по поддръжка на самолети F-16. Някои ракети са паднали в ресторант вътре в авиобазата, съобщиха служители.Базата се намира на около 80 километра северно от столицата Багдад.Изявление на официалната медийна служба на иракската армия потвърди атаката, но заяви, че осем ракети са ударили базата и че двама офицери са ранени. \"В базата има американски експерти\", каза един служител по отбраната, който поиска анонимност, тъй като не беше упълномощен да говори с медиите.Иранската ответна атака за ликвидирането на генерал Касем Солеймани удари две иракски бази, Айн ал-Асад и Ирбил, където се базират американските войски.", "date": "2020.01.12", "title": "Четирима ранени при атака срещу военна база в Ирак "}
{"url": "https://news.bg/int-politics/london-za-zadarzhaneto-na-poslanika-v-iran-kreshtyashto-narushenie-na-mezhdunarodnoto-pravo.html", "text": "Министърът на външните работи на Великобритания Доминик Раб отправи критика заради задържането на британския посланик в Иран - Робърт Макеър, при протестите в Техеран.\"Задържането на нашия посланик в Техеран без всякакви основания и обяснения е крещящо нарушение на международното право. Иранското правителство сега и на кръстопът. То може да и занапред да бъде отхвърлено от международната общност, понасяйки политическа и икономическа изолация, или да направи стъпки към деескалация на напрежението и да избере пътя на дипломацията.\" - се казва в По-рано беше съобщено, че въпреки дипломатическия си имунитет британският посланик е бил задържан в Техеран заради обвинение, че е участвал в протеста на студентите и \"се опитвал да направлява действията им\" според иранските власти. След няколко часа той е бил освободен.Припомняме, в Техеран се надигнаха протести, след като властите признаха, че иранските военни са, който  край столицата на страната. Протестиращите поискаха оставката на аятолах Али Хаменей, както и да бъдат наказани виновните за катастрофата.Ако се съди по постингите в \"Туитър\", по-голямата част от демонстрантите са студенти от технологичния университет \"Амир Кабир\" в Техеран.", "date": "2020.01.12", "title": "Лондон за задържането на посланика в Иран: Крещящо нарушение на международното право"}
{"url": "https://news.bg/crime/nepalnoleten-mladezh-e-priznal-za-ubiystvoto-na-momicheto-v-galiche.html", "text": "Непълнолетен младеж е задържан за жестокото убийство на 18-годишното момиче в Галиче, предаде БНТ. Той е съсед на жертвата. Вчера беше съобщено, че са заподозрени, но не беше ясно кой от тях е извършил престъплението.Извършителят е направил самопризнания след дълги часове разпити в полицията в Бяла Слатина. След самопризнанията, той дори е показал ножа, с който е извършил убийството.Младежът е задържан за 24 часа.18-годишното момиче беше открито мъртво в дома си вчера. Сигналът за жестокото престъпление е подаден от роднина на момичето. Жителите на ромската махала в село Галиче са в шок от случилото се.", "date": "2020.01.12", "title": "Непълнолетен младеж е признал за убийството на момичето в Галиче"}
{"url": "https://news.bg/world/iran-se-izvini-na-ukrayna-i-kanada-obeshta-prisadi-i-kompensatsiya.html", "text": "Президентът на Иран Хасан Рохани заяви по време на телефонен разговор с украинския си колега Владимир Зеленски, че отговорните за ще бъдат изправени пред правосъдието, обяви украинското президентство, предаде АФП.Рохани е обещал на Зеленски, че \"всички замесени хора в тази въздушна катастрофа ще бъдат изправени пред правосъдието\". Държавният глава на Ислямската република \"напълно е признал трагедията, която се случи заради грешки на войници на тази страна\" и поднесе извинение.Зеленски е поискал от Техеран телата на 11-те украински жертви да бъдат върнати до 19 януари. Той каза още, че украинските дипломати са подготвили списък със стъпки за разрешаване на въпроса с компенсациите.Иранската страна се съгласи с Украйна по този въпрос, се казва още в съобщението.След като в , вчера , след като го е Сигурността в Близкия изток достигна опасно ниво заради мерки на САЩ, предупреди Рохани в телефонен разговор с канадския премиер Джъстин Трюдо.Иранският лидер е изразил най-дълбоки съжаления заради инцидента, довел до смъртта на 176 души.След телефонния разговор канадският премиер даде брифинг. Той подчерта, че признанието на Иран е важна крачка към предоставяне на отговори на семействата, но трябва да бъде сторено повече.", "date": "2020.01.12", "title": "Иран се извини на Украйна и Канада, обеща присъди и компенсация"}
{"url": "https://news.bg/world/robart-abela-izbran-za-premier-na-malta.html", "text": "Управляващата партия на Малта избра нов лидер и премиер, който заменя Джоузеф Мускат, информира Би Би Си.Мускат подаде оставка във връзка с Робърт Абела спечели надпреварата в Лейбъристката партия с 57,9%.Предшественикът му , че ще се оттегли заради скандала около убийството на Галиция. Журналистката беше убита при бомбено нападение през 2017 г., докато разследваше корупция в Малта.Синът на бившия президент на Малта Джордж Абела ще положи клетва в понеделник.Робърт Абела победи 56-годишния хирург Крис Ферне с повече от 2500 гласа. Около 17 500 членове на Лейбъристката партия участваха на изборите.По време на победната си реч 42-годишният адвокат призова партията да \"работи заедно за единство\".Трима души са съдени за извършване на убийството, докато бизнесмен е обвинен в съучастничество.Джоузеф Мускат беше премиер на Малта 6 г. и половина и той оставя Лейбъристката партия с комфортно мнозинство.", "date": "2020.01.12", "title": "Робърт Абела избран за премиер на Малта"}
{"url": "https://news.bg/health/bls-predlaga-novi-meditsinski-pravila-s-tsel-izbyagvane-na-lekarskite-greshki.html", "text": "Нови медицински правила за оценка на лекарските грешки по модел на френската здравна система е предложил Български лекарски съюз. Това стана ясно по време на семинар \"Лекарска грешка или неблагоприятния изход от лечение\", който събра представители на Лекарския съюз, лекари и юристи.Идеята е да се определят правила и норми за работа във всяка медицинска специалност, които да следват алгоритъм при изпълнението на задълженията, обясни д-р Асен Меджедиев, председател на Столичната лекарска колегия на Български лекарски съюз. Според предложението, най-добрите експерти във всички специалности трябва да изготвят правила за диагноза и лечение във всяка специалност.Целта - когато се направи лекарска грешка, да се знае точно къде е сбъркан алгоритъмът при диагнозата или лечението. Предложението е отправено към здравните институции миналата година, а правилата са преведени от френски език.У нас няма точна дефиниция за лекарска грешка, бяха категорични и от двете страни - лекари и юристи.\"Това е съдържание, което няма юридическо измерение\", каза адвокат Иван Сотиров, който бе лектор на семинара. По думите му в България се използва директива на Европейския съюз за определяне на лекарска грешка, но тя е интерпретирана свободно в няколко български закона. Юристът посочи, че в България няма и регистър на лекарските грешки, какъвто има в други страни. Това би помогнало да се проследи в какви случаи най-често се допускат такива грешки и да се работи върху това.В тази връзка адв. Иван Сотиров посочи, че у нас няма ясни правила за добра медицинска практика. Именно от този факт идва и предложението на Лекарския съюз да се вземе френския модел, където има такива правила при всяка отделна специалност.\"Да се сезира прокуратурата стана модерен и употребяем термин\", каза депутатът и юрист Явор Нотев. По думите му в \"лекарските дела\" решенията на съда са натоварени емоционално, а мотивите често са като другарски съд. \"Най-често осъжданите лекари са заради небрежност\", защото това е единствената дефиниция за лекарска грешка, която е ясна в българското законодателство. А на практика този вид дела се основават дословно, пресъздавайки съдебно-медицинските експертизи.", "date": "2020.01.12", "title": "БЛС предлага нови медицински правила с цел избягване на лекарските грешки"}
{"url": "https://news.bg/world/sadii-i-advokati-ot-22-darzhavi-uchastvaha-v-antipravitelstven-protest-v-polsha.html", "text": "Хиляди поляци, включително съдии и адвокати от много страни членки на ЕС, участваха в протестна демонстрация в полската столица Варшава в събота вечерта срещу опитите на правителството да ограничи правомощията на съдебната власт, информира \"Ройтерс\".През декември 2019 г. долната камара на полския парламент одобри проектозакон, който позволява налагане на дисциплинарни наказания на съдии, които подлагат под съмнение реформите на управляващите.Европейската комисия предупреди, че планираното законодателство ще навреди на върховенството на закона. През 2017 г. Европейският парламент за първи път задейства член 7 от Договора за ЕС срещу Полша заради постоянно погазване на демократичните правила.Промените бяха изготвени след като съдии подставиха под съмнение независимостта на лица, номинирани от комисия, сформирана от управляващата партия \"Право и справедливост\" след победата на националистите на парламентарните избори през 2015 г.От партията обясниха, че новият закон е необходим за по-ефективна съдебна система. Но критици се оплакват, че промените ограничават независимостта на съдиите и ги притискат да решават в полза на правителствени политики. През декември Върховният съд на Полша обяви, че Варшава може да напусне ЕС заради спора.Демонстрацията във Варшава в събота се ръководеше от група съдии с роби. Те носиха лозунги като \"Право на независимост\" и \"Право на Европа\".Съдии от 22 европейски страни, включително Германия, Франция и Испания, участваха в протеста.Маршът започна пред сградата на Върховния съд, премина покрай президентството и свърши пред сградата на парламента, символизирайки принципите на разделението на властите, което според организаторите сега е под заплаха.Преди демонстрацията говорител на правителството коментира, че съдиите не трябва да се месят в политиката.Горната камара на парламента, където опозицията има малко мнозинство, може да отхвърли проектозакона, но контролираната от управляващите долна камара все още има власт да блокира промените.", "date": "2020.01.12", "title": "Съдии и адвокати от 22 държави участваха в антиправителствен протест в Полша"}
{"url": "https://news.bg/world/pravitelstvoto-na-libiya-se-saglasi-da-prekrati-oganya.html", "text": "Либийското правителство на националното съгласие се съгласи да прекрати огъня, информира АФП.Няколко часа по-рано силите на След това Москва и Анкара призоваха либийските власти също да спрат военните действия.В отговор на призив на президента на Турция Реджеп Ердоган и руския лидер Владимир Путин, премиерът на либийското правителство Файез Сарадж обяви в съобщение, че \"спират огъня от полунощ в неделя, 12 януари (22,00 часа по Гринуич)\". Либийските власти подчертават, че армията има \"легитимното право\" да \"отговори на всяка атака или агресия, която може да дойде от другия лагер\".Вчера Путин и канцлерът Ангела Меркел се съгласиха от необходимостта да се организира По-рано в столицата Триполи започнаха да пристигат турски военни, за да подкрепят международно признатото правителство на Сарадж срещу армията на Хафтар, която от своя страна е подкрепяна от руски наемници.", "date": "2020.01.12", "title": "Правителството на Либия се съгласи да прекрати огъня"}
{"url": "https://news.bg/world/us-voynitsite-znaeli-che-bazata-al-asad-shte-bade-atakuvana-ot-iran-i-se-skrili-v-bunkeri.html", "text": "Американските войници в базата \"Айн ал Асад\" в Ирак са били информирани предварително, че Иран ще . Това е позволило на войниците да се скрият в бункери два часа и половина преди ракетните удари в сряда.Това съобщи американският телевизионен канал Си Ен Ен, който обиколи мястото на нападението.Някои от войниците напуснали базата, а други са укрили в бункери в 23,00 часа местно време във вторник. Първите четири ракети са били изстреляни малко след 01,30 часа в сряда, разказаха войници по време на първия тур на журналисти във военновъздушната база.Атаката продължила около два часа. Ракетните удари са били насочени само към американските зони в базата, които са около ¼ от цялата база.Военнослужещи смятат, че е цяло \"чудо\", че няма жертви при атаката. Ракетите са паднали на няколко метра от бункерите.Американските войници са знаели предварително, че базата ще бъде ударена, но не са били наясно от какво естество ще е нападението.Иран изстреля ракети по две бази с американски войници в сряда. Нападенията бяха в отговор на атака с безпилотен самолет на летището в Багдад, при която беше Малко преди ракетните удари Иран уведомил Ирак за операцията.Арабски дипломатически източник разкри пред Си Ен Ен, че Ирак предварително е предупредил американците \"кои бази ще бъдат ударени\", след като ирански представители официално подали информацията.Първият ирански удар е нанесен в 01,34 часа и след кратка пауза от 15 минути били изстреляни още ракети. Иран още два пъти изстрелял ракети към базата през следващите два часа.\"Айн ал Асад\" е една от най-големите и стари военни бази в Ирак. Тя е разположена в провинция Анбар, където ДАЕШ (\"Ислямска държава\") действаше между 2014 и 2017 г.Анбар е родното място на сунитския екстремизъм след инвазията на САЩ в Ирак през 2003 г. През декември 2018 г. Тръмп посети базата. Година по-късно базата беше посетена и от вицепрезидента Майк Пенс.", "date": "2020.01.12", "title": "US войниците знаели, че базата Ал Асад ще бъде атакувана от Иран и се скрили в бункери"}
{"url": "https://news.bg/bulgaria/balgarite-haresvat-mutrite-v-aresta-na-neno-dimov-ima-porachka-zapodozrya-tatyana-doncheva.html", "text": "В ареста на министъра на екологията Нено Димов има поръчка, задача, а не право и върховенство на закона. Това коментира пред бТВ Татяна Дончева, лидер на Движение 21.По думите й арестът на министъра е постъпка на милиционери, обучени в школата в Симеоново, където всичко е екшън и поръчка.\"Това са така подбрани хора и те така ще работят\", каза Дончева на въпроса за акцията на новия главен прокурор Иван Гешев.А целта, по думите й, е да се всее страх в народа, във всички, които гледат и да си кажат \"щом арестуват така министър, какво остава за мен\".\"Арестът на Нено Димов няма никаква логика, те могат да го преследват наказателно - няма никакъв проблем, но да го арестуват...\", коментира още Татяна Дончева.Тя препоръча да се гледа филмът \"20 век\" на Бернардо Бертолучи.\"Смятам, че гледането на този филм ще помогне на много хора да видят сетивно как е дошъл фашизмът, откъде са взети тези хора\", обясни лидерът на Движение 21.Тя се съгласи с коментара на вицепремиера Красимир Каракачанов, от чиято квота бе министър Нено Димов, че арестът му е \"показно убийство\".\"Но за хора като Каракачанов и Нено Димов - когато си се хванал с тези хора да правиш политика и си подкрепял всякакви простотии против закона и справедливостта, недей да мислиш, че съдбата ще те избегне\", каза Дончева.Тя направи коментар на въпроса защо българинът избира за трети мандат премиера Бойко Борисов.\"Защото българинът харесва този вид хора и иска да прилича на тях, не иска да е честен и подчиняващ се на закона и на правилата... Харесва мутрите\", обясни Татяна Дончева и се върна назад: \"Българинът беше научен в началото на демокрацията, че може да стане богат за една нощ извън работа и мислене, след това хареса мутрите и манекенките като обект за подражание\".Вчера . Решението може да се обжалва на 16 януари пред Апелативния специализиран наказателен съд.По време на заседанието В , а в петък, 10 януари, , която беше приета от премиера Бойко Борисов. На този етап обвинението срещу Нено Димов е свързано с кризата с водата в Перник, но разследващите работят и по аферата , а в петък бе обявено, че са иззети документи и ", "date": "2020.01.12", "title": "Българите харесват мутрите, в ареста на Нено Димов има поръчка, заподозря Татяна Дончева"}
{"url": "https://news.bg/world/london-velikobritaniya-tryabva-da-e-podgotvena-za-badeshti-voyni-v-otsastvieto-na-sasht.html", "text": "Великобритания трябва да се подготви да се бори в бъдещи войни без основния си съюзник САЩ. Това призова британският военен министър Бен Уолъс, цитиран от \"Гардиън\".Уолъс отбеляза, че отстъплението на САЩ от глобалното лидерство при Доналд Тръмп означава, че Обединеното кралство трябва да преосмисли плановете в сферата на отбраната през следващото десетилетие.Предупреждението на министъра идва на фона на подготовката на премиера Борис Джонсън да ръководи \"най-дълбокия преглед\" на външната политика, отбраната и сигурността на Великобритания от Студената война.В интервю за \"Сънди таймс\" Уолъс отбеляза, че очакването САЩ да се оттеглят от международната си роля \"ме държи буден през нощта\".\"Притеснявам се, че ако САЩ се оттеглят от лидерството си по света, това ще бъде лошо за света и за нас. Ние се подготвяме за най-лошото и се надяваме на най-доброто\", коментира още той.Министърът смята, че Великобритания трябва да използва прегледа на отбраната като възможност за придобиване на нови оръжия, за да може страната да е по-малко зависима от САЩ при бъдещи конфликти.\"През последната година бяхме свидетели на изтеглянето на САЩ от Сирия, на посланието на Доналд Тръмп за Ирак, където той каза, че НАТО трябва да се ангажира и да направи повече в Близкия изток\", каза още Уолъс.Той разкри, че Лондон е много зависим от САЩ по отношение на въздушно покритие и американско разузнаване, наблюдение и следене.Трябва да разнообразим активите си, категоричен е Уолъс.", "date": "2020.01.12", "title": "Лондон: Великобритания трябва да е подготвена за бъдещи войни в отсъствието на САЩ"}
{"url": "https://news.bg/bulgaria/vezhdi-rashidov-borisov-hodi-varhu-zharava-iskame-li-iliya-pavlov-da-se-varne.html", "text": "България никога не е била като малка страна, припозната от който и да е. Страната я нямаше на картата, на диаспората на международния терен и стана известна, когато Бойко Борисов започна да се занимава успешно с международна дейност. И днес сме фактор и сме на световната карта и това е благодарение на Бойко Борисов.Това коментира пред БНТ Вежди Рашидов, депутат от ГЕРБ и бивш министър на културата.Той бе категоричен, че Борисов е доказал, че е \"изключително талантлив човек, защото ходи върху тънък лед - с Турция, Америка и Русия\".\"Борисов ходи върху жарава в интересите на българската държава. Ние забравихме ли годините, кога нямаше парно за детските градини и Илия Павлов даде безвъзмездно газ, защото беше председател на \"Топенерджи\". Искаме ли това да се върне, не е ли добре да имаме топли къщи и детски градини\", анализира Рашидов.По думите му премиерът може да бъде провален само от най-близките му.\"Защото много порасна за разлика от тези, които са близко до него\", каза депутатът.Той коментира ареста на екоминистъра Нено Димов: \"Грешки ще има, на мен ми е трудно един министър да бъде така унижаван, но стана ясно, че имаме силен прокурор, който тръгва с летящ старт, нали това искахме?\".Вчера . Решението може да се обжалва на 16 януари пред Апелативния специализиран наказателен съд.По време на заседанието В , а в петък, 10 януари, , която беше приета от премиера Бойко Борисов. На този етап обвинението срещу Нено Димов е свързано с кризата с водата в Перник, но разследващите работят и по аферата , а в петък бе обявено, че са иззети документи и ", "date": "2020.01.12", "title": "Вежди Рашидов: Борисов ходи върху жарава, искаме ли Илия Павлов да се върне"}
{"url": "https://news.bg/bulgaria/balgariya-izharchila-500-000-lv-za-vietnamski-chashi-i-edin-tavan-na-venetsianskoto-bienale.html", "text": "Скандал се развихря около участието и представянето на България на Венецианското биенале, което се състоя в края на миналата година, на 13 ноември.Председателят на парламентарната комисия по култура и депутат от ГЕРБ Вежди Рашидов коментира участието на България пред БНТ като \"резил\" и като \"едни хора, които са хапнали добре за половин милион лева\".\"За първи път видях като художник такова чудо, това е един провал и ме е срам. Изхарчиха едни пари по един тотално неправилен начин - 500 000 лв.\", обясни Рашидов.От сдружение \"Зограф\" искат обяснение за какво са изхарчени 500 000 лв. за участието на страната на Венецианското биенале.\"Ужасни неща - обикновени чаши, купени от Виетнам, един-двама участника, за един таван\", обясни още Рашидов.От думите му стана ясно, че страната е платила яка сума за едно таванско помещение.\"Там беше битката кой да се набута в това старо биенале. Няма ни дори в каталога. Някои просто добре са си хапнали. Резил\", каза още Вежди Рашидов.Той отново наблегна на факта, че държавата е купила павилион на един таван за половин милион, за да представя българската култура.Председателят на комисията по култура в парламента добави, че всички разчети ги има в комисията и тепърва ще се анализират.", "date": "2020.01.12", "title": "България изхарчила 500 000 лв. за „виетнамски чаши“ и „един таван“ на Венецианското биенале"}
{"url": "https://news.bg/world/sasht-gonyat-sauditski-kursanti.html", "text": "САЩ ще изгонят най-малко 12 саудитски курсанти, обвинени в екстремистки връзки и в притежание на детска порнография. Това е установено след разследване на  извършена от , съобщават световни агенции.През декември Мохамед Алшамрани, който е бил в САЩ като част от програма за обучение на саудитски войници, откри огън в класна стая във военноморската база в град Пенсакола, Флорида. При стрелбата загинаха трима моряци, а други осем бяха ранени. Полицията застреля нападателя.Въпреки че повече от десет саудитски граждани не са обвинени в подпомагане на Алшамрани, по време на разследването е установено, че са имали връзки с екстремистки движения и са притежавали материали с детска порнография, информира Си Ен Ен.Пентагонът предаде случая на правосъдното министерство. Разследването е проведено от ФБР. \"Вашингтон пост\" пише, че по време на проверката е установено, че няколко души не са подали сигнал за тревожно поведение на нападателя преди атаката.В средата на декември Пентагонът обяви, че е проверил миналото на всички саудитски военнослужещи, които се обучават в САЩ и не е открил да има \"сценарий за непосредствена заплаха\".Военното министерство 21-годишният стрелец, лейтенант от ВВС на Саудитска Арабия, е бил въоръжен със законно закупен пистолет \"Глок\". Според разпространяваната информация той публикувал манифест в \"Туитър\" преди стрелбата, в който заклеймява САЩ като \"държава на злото\".По информация на \"Вашингтон пост\" ФБР поискал от Apple да отключи двата телефона на Алшамрани, но компанията отхвърлила молбата на правителството.От Apple обясниха, че са помогнали на бюрото със споделяне на информацията на облака.5000 чуждестранни курсанти преминават през обучение в САЩ, включително 850 саудитски граждани от всички родови войски.", "date": "2020.01.12", "title": "САЩ гонят саудитски курсанти"}
{"url": "https://news.bg/bulgaria/samo-za-mesets-poslanieto-pishi-kogato-stignesh-dostigna-do-nad-300-hil-balgari.html", "text": "До над 300 хил. души достигна посланието \"Пиши, когато стигнеш\" за месец, съобщават от Държавна агенция \"Безопасност на движението по пътищата\".Преди всяка прожекция в повече от 30 киносалона в страната през декември бе излъчван краткият информационен клип на агенцията, който нагледно показва какви са опасностите от използване на мобилен телефон, докато се шофира. Инициативата се реализира в партньорство със Сдружение \"Асоциация на българските киносалони\". От 4 декември 2019 г. до 2 януари 2020 г. видеото бе излъчено повече от 10 хиляди пъти на големия екран.Видеото на ДАБДП е с продължителност 20 секунди и акцентира на последствията, ако отделим дори само за няколко секунди вниманието си от пътя, за да отговорим на важно за нас съобщение по телефона си. В това можеха да се убедят и зрителите в киносалоните в Благоевград, Бургас, Габрово, Велико Търново, Видин, Враца, Кърджали, Ловеч, Плевен, Пловдив, София, Търговище, Ямбол, Карлово, Сандански, и Сапарева Баня през изминалия месец.По данни на МВР всяка четвърта тежка катастрофа у нас е само с едно превозно средство (т.нар. самокатострофирали). При тях са загинали 193 души и са ранени 2010 човека през 2018 година.Експертите по пътна безопасност са категорични, че една голяма част от тях са претърпели инцидент заради отвличане на вниманието. Най-голям фактор за това е мобилният телефон. Затова Държавна агенция \"Безопасност на движението по пътищата\" призовава - Пиши, когато стигнеш!", "date": "2020.01.12", "title": "Само за месец посланието „Пиши, когато стигнеш“ достигна до над 300 хил. българи"}
{"url": "https://news.bg/bulgaria/solomon-pasi-genetikata-i-kiberprestapleniyata-mogat-da-predizvikat-svetoven-konflikt.html", "text": "Бившият външен министър Соломон Паси посочи генетиката и киберпрестъпленията като потенциални сфери, които могат да предизвикат мащабен световен конфликт.\"Следващият мащабен световен конфликт може да бъде и на територията на генетиката. Генетичните престъпления са част от престъпленията на бъдещето, както и киберпрестъпленията. Те могат да се превърнат в терена на следваща голяма световна война\", предположи Паси пред bTV.По думите му нерегулираните със закон дронове и космически дейности също представляват заплаха. От години настояваме пред българското правителство да се приеме закон за космическите дейности, които са рисковани, но стават все по-евтини, отбеляза Паси.\"Когато говорим за големите рискове от новите технологии е това, че се подмладяват участниците. Тоест, потенциалната възраст на бойците, които да управляват дронове, за което няма да има нужда от военни бази, са тийнейджъри на 12-14 години, които са добри геймъри\", уточни бившият външен министър.Паси смята, че Космосът е зона на действие, където ядрените установки и космически дейности могат да бъдат една от най-опасните амалгами на действия.", "date": "2020.01.12", "title": "Соломон Паси: Генетиката и киберпрестъпленията могат да предизвикат световен конфликт"}
{"url": "https://news.bg/bulgaria/shofirayte-razumno-v-rayonite-sas-snegovalezh-savetvat-ot-ap.html", "text": "Шофирайте разумно в районите със снеговалеж, съветват от Агенция \"Пътна инфраструктура\".В момента слаб сняг вали в областите Перник, София и по високите места в областите Благоевград, Кюстендил, Пазарджик, Смолян и на Твърдишки проход в област Велико Търново, което увеличава предпоставките за поледици. В тази връзка Агенция \"Пътна инфраструктура\" призовава шофьорите да тръгват на път с автомобили, подготвени за зимни условия, да карат със скорост, съобразена с пътните условия и да не предприемат рискови изпреварвания и маневри.Всички машини на пътноподдържащите фирми са в пълна мобилизация за почистване и обработване на републиканските пътища. За повишаване безопасността на движение е възможно затваряне на определени участъци за обработване на настилките с химически вещества и инертни материали, отбелязват от агенцията.", "date": "2020.01.12", "title": "Шофирайте разумно в районите със снеговалеж, съветват от АП"}
{"url": "https://news.bg/weather/ostava-toplo-za-sezona-na-mesta-s-prevalyavaniya.html", "text": "Времето остава топло за сезона, с положителни дневни температури.През първата половина на деня в много от южните райони ще има нетипични за януари валежи от дъжд и само в планините от сняг. С напредването на деня валежите постепенно ще спират, а облачността щ есе разкъсва - първо на север.В по-раните часове ще има северозападен вятър, който ще утихне в западните и централните райони, а в източните ще промени посоката си от север-североизток - слаб до умерен.Максималните температури са в интервала 3-8 градуса. Минималните са предимно между -3 и 2 градуса.", "date": "2020.01.12", "title": "Остава топло за сезона, на места с превалявания"}
{"url": "https://news.bg/int-politics/iran-obvini-britanskiya-poslanik-che-podstrekaval-protestite-arestuvaha-go.html", "text": "Британският посланик в Иран - Робърт Макеър, е арестуван в Техеран, съобщи в. \"Мирър\" с позоваване на агенция Tasnim.53-годишният дипломат е бил поставен под стража за няколко часа, след като е бил обвинен в подстрекаване на протестиращите студенти. По-късно той е бил освободен.Припомняме, в Техеран се надигнаха протести, след като властите признаха, че иранските военни са, който  край столицата на страната. Протестиращите поискаха оставката на аятолах Али Хаменей, както и да бъдат наказани виновните за катастрофата.Ако се съди по постингите в \"Туитър\", по-голямата част от демонстрантите са студенти от технологичния университет \"Амир Кабир\" в Техеран.", "date": "2020.01.12", "title": "Иран обвини британския посланик, че подстрекавал протестите – арестуваха го"}
{"url": "https://news.bg/press/neno-dimov-ostava-v-aresta-rekordni-prihodi-v-nap-spad-na-bezrabotitsata.html", "text": "Казусът с Нено Димов продължава да е водеща тема за вестниците.\"Министърът на околната среда и водите в оставка Нено Димов остава за постоянно в ареста. Това реши Специализираният наказателен съд. Искането на Специализираната прокуратура беше отправено днес, като преди това министърът на околната среда и водите в оставка беше задържан за 72 часа. Съдия Цветан Колев прие мотивите на обвинението, че престъплението, в което Димов е обвинен, е тежко, има преки доказателства, че го е извършил и може да влия на свидетелите, ако бъде пуснат от ареста. Той добави и още един аргумент - достигането до критично положение в Перник \"задължава държавата да осигури всички възможности за установяването на истината и вината\". Една от тези възможности била именно да остави Димов в ареста. Решението ще бъде обжалвано на 16 януари пред Апелативния наказателен съд. Според адвоката на Нено Димов Ина Лулчева решението издавало безпомощност. Тя каза, че оставката на Димов е приета от премиера Бойко Борисов и трябва да бъде гласувана от Народното събрание и аргументът на прокуратурата, че клиентът ѝ може да влияе на свидетели в ролята си на министър е несъстоятелен. От своя страна наблюдаващият прокурор Ангел Кънев остана доволен от решението на съда. На въпрос как оставянето под стража на Димов ще помогне на прокуратурата в събирането на нови доказателства той се позова на съда. \"Ето, и съдът прие, че задържането под стража ще помогне за установяването на истината\", заяви той, като добави, че разследването продължава и могат да бъдат подведени под отговорност и други длъжности лица. На въпрос на \"Дневник\" какво е наложило Димов да бъде задържан първо в полицейското управление, а не на другия ден, когато му се повдигне обвинението, Кънев отговори, че въпросът не е от компетенцията на прокуратурата. \"Попитайте МВР, те са упражнили своите правомощия по закона за МВР\", каза той. Димов е обвинен в умишлена безстопанственост. Според държавното обвинение има достатъчно доказателства, че от 1 януари 2018 г. до 17 ноември 2019 г. министър Нено Димов е издавал разрешителни за промишлено ползване на вода от язовир \"Студена\" за дружествата \"Стомана индъстри\" и \"Топлофикация\" - Перник, въпреки че всеки месец и многократно е получавал доклади с информация, че обемът на водите в язовира драстично намалява. По време на гледането на мярката Лулчева заяви, че няма нито едно доказателство, че Димов е бил уведомен до ноември за проблемите с яз. \"Студена\" и предстоящия режим на водата в Перник, който започна на 18 ноември. По думите ѝ има ресорен зам.-министър, който отговаря за водните басейни. Преди да достигне писмо за подпис от министъра, то минава през администрация и преглед от ресорния зам.-министър, обясни още тя. \"Аз съм изпълнявал съвестно правомощията си\", беше коментарът на Димов. Проверка на \"Дневник\" в сайта на екоминистерството показва, че Красимир Живков отговаря на посочения от защитата на Димов профил. Той е бивш областен управител на Софийска област. Преди това от 1999 г. до 2003 г. е заместник-кмет на Правец, а от 2003 г. до 2009 г. е кмет на града.\" - в. \"Дневник\".\"Очаква се коалиционният съвет да заседава във вторник по въпроса кой да бъде назначен за министър на околната среда и водите след ареста и оставката на Нено Димов. Днес специализираният наказателен съд реши той да остане за постоянно в ареста. За фаворит за стола на Димов неофициално се смята заместник-председателят на ВМРО Искрен Веселинов, който е и председател на парламентарната комисия по регионално развитие, прогнозира БЛИЦ. Веселинов е инженер по професия. Другият вероятен кандидат е настоящият заместник на Нено Димов в екоминистерството - Николай Кънчев. По образование той е историк. Бил е и заместник-председател на ВМРО, депутат и журналист. В екоминистерството отговаря за управлението на отпадъците. По темата обаче продължава разследването за вноса на боклуци от Италия. Спрягат името и на министъра на околната среда в кабинета Борисов1 - Нона Караджова.\" - в. \"Стандарт\"Газопроводите и енергийната независимост също са сред темите с продължение в съботните вестници.\"САЩ vs. \"Турски поток\": Гърция изгражда Източносредиземноморския газопровод Раздразнението на САЩ от изграждането на Турски поток укрепва позицията на Гърция за изграждането на Източносредиземноморския газопровод (EastMed), коментира гръцката телевизия Скай. Цитирана от БТА. Проектът за газопровод, който да пренася газ от находищата в Източното Средиземноморие към Европа, намалява енергийната зависимост на Европа от Москва. Тристранното споразумение за Източносредиземноморския газопровод беше подписано на 2 януари от Гърция, Кипър и Израел в Атина. САЩ приветстват проекта. Държавният департамент на САЩ се обяви срещу втората тръба на газопровода Турски поток в изявление на говорител на американското външно ведомство...\" - в. \"24 часа\".\"Възхищаваме се на отдадеността на българския народ по пътя към демокрацията. Демокрацията е процес, който никога не свършва и трябва да се полагат усилия за постигане на демократичните ценности. Силата на България зависи от силата на нейната демокрация. Това каза в интервю за БНР заместник държавният секретар на САЩ по политическите въпроси Дейвид Хейл. Той добави, че сътрудничеството между двете страни ще се задълбочи още повече и заради това България се нуждае от стабилна демокрация. Като основни приоритети в бъдещите съвместни действия Хейл посочи продължаването на съвместната работа в борбата с корупцията и върховенството на закона. По думите му в стратегическия диалог между САЩ и България е постигнат добър напредък. Според него двустранното сътрудничество ще надгражда постигнатите резултати след срещата на премиера Бойко Борисов с американския президент Доналд Тръмп в края на миналата година. Хейл посочи и няколко от акцентите в бъдещите съвместни действия. Сред тях са създаването на 10-годишна пътна карта за сътрудничеството в отбраната, развитие на 5G технологията и енергийната сигурност на България. Той приветства решението на правителството държавната компания \"Булгартрансгаз\" ЕАД да придобие 20% от капитала на проектната компания \"Газтрейд\" С.А., която изгражда терминала за втечнен природен газ край гръцкия град Александруполис. За зам.-държавния секретар това ще подобри диверсификацията на целия Балкански полуостров. Хейл е третият по важност човек в американската дипломация и трябваше да води американската делегация за началото на стратегическия диалог САЩ-България, започнал в сряда, но обясни, че се е наложило да остане във Вашингтон заради кризата с Иран. По план беше предвидено да се срещне и с Борисов, който се включи в церемонията по пускането на газопровода \"Турски поток\", който според Хейл ще бъде използван от Русия като политически инструмент, с който да разделя Европа. \"Фундаменталният проблем е, че Русия не спира с агресивното си поведение и това е голямото препятствие пред подобряване на отношенията ни. Разочароващо е - руското правителство не желае да поеме отговорност за агресивните си действия и не променя поведението си.\" Начинът, по който се държи Москва, води до международна изолация, от което Русия страда, допълни Хейл. \"Но за това може да вини само себе си.\" \"Русия е конкурент [на САЩ], понякога доста твърд и изобретателен, но все пак просто конкурент\", отговори той на въпрос дали страната е враг, заплаха или просто конкурент. Хейл допълни, че САЩ искат по-добри отношения с Москва и за отворени за такъв диалог и лично той е имал продължителни разговори със своя колега във външното министерство на Русия. Имаме канали за комуникация по въпроси като Сирия, Северна Корея, контрола над въоръженията, ситуацията в Близкия изток като цяло. Хейл бе запитан и дали Вашингтон би се ангажирал с предотвратяване на евентуални дестабилизиращи действия на Турция в нашия регион след евентуални санкции заради сближаването ѝ с Москва.\" - в. \"Дневник\".\"След преговори с Владимир Путин в Москва, продължили близо 3 часа и половина, германският канцлер Ангела Меркел заяви, че проектът \"Северен поток 2\" е законен според правилата на ЕС и трябва да бъде довършен, въпреки американските санкции от 21 декември. Европа само ще спечели от него, източниците на газ трябва да бъдат разнообразявани, а Берлин е против санкции на която и да е държава, които имат екстериториален ефект, добави тя. Меркел продължи да нарича газопровода чисто икономически проект, а Путин заяви, че Москва сама ще го дострои без привличане на партньори. Краят на строителството вероятно ще се измести с няколко месеца, \"но в края на тази или началото на следващата година той ще заработи\". Сред обсъжданите теми са били кризите в Сирия, Либия, Ирак, Иран и Украйна. За либийската криза, която все повече прилича на сирийската заради намеса на външни фактори, Меркел съобщи, че се надява в неделя враждуващите страни да започнат примирие и че скоро ще им изпрати покани за специална конференция в Берлин с водеща роля на ООН. Целта е Либия да получи шанс отново да бъде суверенна и мирна страна, добави тя. Запитан за присъствието на руснаци в Либия, Путин отвърна, че \"ако там има руски граждани, те не представляват интересите на руската държава и не получават пари от нея\".\" - в. \"Дневник\".Пазарът на труда също е сред тематичните акценти.\"Новината за 9-часов работен ден е абсолютно фалшива, каза по \"Денят започва с Георги Любенов\" по БНТ президентът на \"Подкрепа\" Димитър Манолов. \"Няма такова нещо и никому не е минавало през ум\", категоричен беше той. Той смята, че това е пълен абсурд, особено при положение, че световните тенденции вървят в обратната посока. \"Истината е, че ние имаме един проблем стародавен с полагането на извънреден труд дотолкова, доколкото в нашия закон е записано 86-а година, че извънредният труд е забранен. След това следва една система от ако, обаче и така нататък\", каза Манолов. Манолов обясни, че и при разговори с работодателите е станало ясно, че и те не са фенове на тази идея и има относително съгласие за това, че извънредния труд се заплаща изключително ниско.\" - в. \"24 часа\".\"Борисов обяви, че безработицата е паднала до 3.7% Безработицата в България през месец ноември 2019 г. се понижи до 3,7%. Това написа в профила си във Фейсбук премиерът Бойко Борисов. Според него това е най-ниското ниво от 2000 г., откогато \"Евростат\" разполага с данни за страната ни. \"Младежката безработица в България също намалява до 7,0%, спрямо 10,7% през ноември 2018-а. И през 2020 г. продължаваме с ефективните действия, за да има добри условия на пазара на труда за българските граждани, работодателите и инвеститорите у нас\", съобщава още министър-председателят.\" - в. \"Сега\".Вестниците отделят място и на тенденциите при доходите и данъците.\"Общите постъпления от дaнъци и ocигуритeлни внocки пo cмeткитe нa Нaциoнaлнaтa aгeнция зa прихoдитe зa 2019 г. са 23 милиaрдa и 870 млн. лв., съобщиха от пресцентъра на прихoднoтo вeдoмcтвo. Cумaтa e c рeкoрднитe 2,8 млрд. лв. пoвeчe cпрямo пocтъплeниятa прeз 2018 г. и c oкoлo 628 млн. лв. нaд плaнирaнoтo зa гoдинaтa, отбелязват още от НАП... По данни на НАП, дaнъчнитe прихoди възлизaт нa 13,3 млрд. лв., кaтo oт дaнъкa върху дoхoдитe нa физичecкитe лицa в хaзнaтa ca влeзли нaд 3,6 млрд. лв.; пocтъплeниятa oт кoрпoрaтивни дaнъци ca 2,8 млрд. лв., a нeтнитe прихoди oт ДДC възлизaт нa 6,8 млрд. лв. Oт приходната агенция посочват още, че оcигуритeлнитe внocки, пocтъпили в бюджeтa ca oбщo 10,3 млрд. лв. в тoвa чиcлo 6,2 млрд. лв. внocки зa държaвнoтo oбщecтвeнo ocигурявaнe, 2,6 млрд. лв. здрaвнo-ocигуритeлни внocки и 1,5 млрд. лв. зa дoпълнитeлнo зaдължитeлнo пeнcиoннo ocигурявaнe.\" - в. \"Труд\".\"40 мерки за подобряване на бизнессредата и повишаване на доходите ще залегнат в тристранно споразумение, което се очаква да бъде подписано между държавата, работодателските организации и синдикатите до края на януари. Целта е мерките да бъдат изпълнени до края на мандата на кабинета. Разработването им бе договорено на среща с премиера Борисов преди Коледа. Първите преговори започнаха в понеделник с вицепремиера Томислав Дончев, а след това в разговори се включват и финансовия министър Владислав Горанов, както и социалния - Деница Сачева. Сред обсъдените теми са реформи в сферите икономика, енергетика, демография, образование, пазар на труда, трудова миграция и социални въпроси. Договаряне на минимални заплати според икономическия сектор и квалификацията от 2021 г., първите три дни от болничните отново да се плащат от НОИ, възстановяване на данък върху дохода на работещи с ниски приходи, плащане на заплатите по банков път и обща позиция за зелената сделка са част от пакета, за които четирите работодателски (АИКБ, БСК, КРИБ, БТПП) и двете синдикални организации (КНСБ и КТ \"Подкрепа\") вече са си стиснали ръцете и чакат одобрението на държавата. Много от предложенията са в суров вид и без конкретика, други имат нужда от прецизиране. Но 40-те мерки могат да се обединят в 14 теми, по които държава, работодатели и синдикати търсят пресечна точка, за да осигурят по-добър живот на хората в страната.", "date": "2020.01.12", "title": "Нено Димов остава в ареста, рекордни приходи в НАП, спад на безработицата… "}
{"url": "https://news.bg/world/haftar-obyavi-gotovnost-da-spre-oganya-sreshtu-tripoli.html", "text": "Армията на метежния генерал Халифа Хафтар заяви, че прекратява настъплението срещу либийската столица Триполи, съобщава Al Wasat.От щаба на Хафтар са обявили, че режимът на прекратяване на огъня ще е в сила само ако силите на признатото от ООН Правителство на националното единство, което е базирано в Триполи, също прекратят бойните действия.За спиране на бойните действия по-рано се обявиха президентът на Русия - Владимир Путин, и на Турция - Реджеп Таип Ердоган. Призивът на двамата беше отправен след срещата им на 8 януари.Напомняме, по-рано в столицата Триполи започнаха да пристигат турски военни, за да подкрепят международно признатото правителство на Фаиз Сарадж срещу армията на Хафтар, която от своя страна е подкрепяна от руски наемници.", "date": "2020.01.12", "title": "Хафтар обяви готовност да спре огъня срещу Триполи"}
{"url": "https://news.bg/int-politics/preizbraniyat-prezident-na-tayvan-kam-kitay-ne-ni-zaplashvayte.html", "text": "Тайванците гласуваха за демокрация и суверенитет, заяви Цай Инуън, която беше преизбрана за втори мандат като президент на Тайван, съобщи Taiwan News. Тя спечели президентските избори с голяма преднина пред прокитайския й опонент Хан Гоюй. За нея гласуваха 57% от участниците във вота. Съперникът й събра 39% от гласовете.Цай Инуън призова Китай към диалог и отказ от заплахи и употреба на сила. По думите й, 23-те милиона жители на острова имат право на самоопределение и никога няма да се поддадат на заплахи.Победата на действащия президент е удар за Пекин, който не криеше стремежа си да я отстрани от поста. За разлика от нея, Хан Гоюй е известен с прокитайските си възгледи.В Тайван набират сила привържениците на идеята островът окончателно да отхвърли идеята за \"един Китай\" официално да обяви суверенитет от континентален Китай.", "date": "2020.01.12", "title": "Преизбраният президент на Тайван към Китай: Не ни заплашвайте!"}
{"url": "https://news.bg/int-politics/ot-ruskata-duma-kritikuvat-iran-che-prizna-vina-za-svaleniya-samolet.html", "text": "В руската Дума отправиха критики към Иран за това, че  за свалянето на украинския Боинг край Техеран, съобщи Изявлението беше направено от заместник- председателя на комисията по отбрана към Думата - Юрий Швиткин.Той обвини САЩ, че са провокирали Иран да нанесе ракетния удар срещу самолета, а действията на Техеран били непреднамерени.По думите на депутата, не става дума за позицията на Иран, а за грешка на един военен.\"В рамките на ставащите събития, в суматохата заради недостатъчно професионални действия и прибързано решение по отношение на насочването и изстрелването на ракетата теоретически може да се допусне такова нещо.\" - коментира Швиткин.", "date": "2020.01.12", "title": "От руската Дума критикуват Иран, че призна вина за сваления самолет"}
{"url": "https://news.bg/int-politics/tramp-kam-protestirashtite-irantsi-vdahnoveni-sme-ot-hrabrostta-vi.html", "text": "Американският президент Доналд Тръмп изрази подкрепата си за протестиращите срещу режима в Иран в обръщение, публикувано на персийски език в \"Туитър\".\"Към храбрия ирански народ: Аз съм с вас от началото на моя мандат и администрацията ми ще продължи да е на ваша страна. Внимателно следим вашите протести и сме вдъхновени от храбростта ви.\" - пише Тръмп.Същевременно той призова света да следи дали се спазват правата на иранския народ.\"Правителството на Иран трябва да позволи на правозащитни организации да наблюдават на място и да съобщават информация за ставащото на протестите на иранския народ. Не трябва да се допускат нови убийства на мирни демонстранти или спиране на интернет. Светът гледа.\" - казва още американският президент.Държавният секретар Майк Помпео на свой ред заяви в социалната мрежа, че иранският народ заслужава по-добра съдба.", "date": "2020.01.12", "title": "Тръмп към протестиращите иранци: Вдъхновени сме от храбростта ви"}
{"url": "https://news.bg/world/britanskiyat-poslanik-v-iran-otricha-da-e-uchastval-v-protest-sreshtu-vlastite.html", "text": "Посланикът на Великобритания в Техеран отрича да е вземал участие в демонстрация срещу иранското правителство във връзка със сваления украински пътнически самолет, информират АФП и други медии.\"Мога да потвърдя, че не съм участвал в никакви демонстрации. Отидох на проява, обявена като бдение за жертвите на трагедията #PS752\", написа Роб Макеър в \"Туитър\".Той добави, че иранските власти са го задържали за половин час.Макеър благодари на хората за подкрепата и отбеляза, че е \"нормално да искаш да отдадеш почит\" на жертвите на катастрофата, сред които има и британски граждани.Дипломатът поясни, че е напуснал бдението 5 минути, след като започнало скандирането срещу иранското правителство. Той потвърди, че е бил задържан за около 30 минути, след като е напуснал мястото.\"Разбира се, задържането на дипломати е незаконно във всички държави\", оплака се Роб Макеър.Министърът на външните работи на Великобритания Доминик Раб отправи критика заради задържането на британския посланик в Иран.\"Задържането на нашия посланик в Техеран без всякакви основания и обяснения е крещящо нарушение на международното право. Иранското правителство сега и на кръстопът. То може да и занапред да бъде отхвърлено от международната общност, понасяйки политическа и икономическа изолация, или да направи стъпки към деескалация на напрежението и да избере пътя на дипломацията\", се казва в съобщението на Раб.По-рано беше съобщено, че въпреки дипломатическия си имунитет британският посланик е бил, че е участвал в протеста на студентите и \"се опитвал да направлява действията им\" според иранските власти.В Техеран се , след като властите признаха, че иранските военни са, който  край столицата на страната. Протестиращите поискаха оставката на аятолах Али Хаменеи, както и да бъдат наказани виновните за катастрофата.", "date": "2020.01.12", "title": "Британският посланик в Иран отрича да е участвал в протест срещу властите"}
{"url": "https://news.bg/bulgaria/maya-manolova-krizata-v-pernik-skoro-shte-se-prevarne-v-natsionalna.html", "text": "Кризата в Перник скоро ще се превърне в национална криза. Това предупреди пред БНР Мая Манолова от \"Изправи се.БГ\".\"Следват Шумен, Търговище, Ловеч, Габрово, Плевен, Сливен, състоянието на язовир \"Камчия\" за Варна и Бургас. Тази криза тепърва ще става и хуманитарна, и социална. Заради липса на вода се разбра, че ще затварят предприятия в Перник\", предупреди тя пред радиото.Според нея кризата с водата показва, че държавата е на автопилот, изправени сме пред разпад на държавността.Манолова смята, че премиерът Бойко Борисов трябва да отговори на въпроса \"как е възможно да изчезне водата на един цял язовир като \"Студена\" и никоя от десетките институции, които следят ВиК сектора, да не забележи това\".\"Всички тези министри и институции, които отговарят за ВиК сектора - местни, регионални, национални, са под неговата шапка. Става дума за политически назначения. Тази криза си е политическа\", убеден е бившият омбудсман.По думите й състоянието на язовирите показва, че за 10 г. нищо не е направено.Тя смята, че управлението се опита да се задържи на власт на всяка цена, включително и с цената на водна криза.\"Този въпрос няма как да не бъде политически. Кризата в Перник, а и в цялата страна впоследствие ще се види, че не е резултат от природно бедствие. В случая става дума за бездействие на отговорни институции\", категорична Манолова и добави, че става въпрос за политическо безхаберие и политическа корупция.\"В крайна сметка ел. таблото от министри-бушони в един момент ще свърши и ще се стигне до главния бушон\", вярва Мая Манолова.Вчера . В , а в петък, 10 януари, , която беше приета от премиера Бойко Борисов. На този етап обвинението срещу Нено Димов е свързано с кризата с водата в Перник, но разследващите работят и по аферата , а в петък бе обявено, че са иззети документи и ", "date": "2020.01.12", "title": "Мая Манолова: Кризата в Перник скоро ще се превърне в национална"}
{"url": "https://news.bg/world/megapozharat-v-avstraliya-e-pod-kontrol-sled-10-sedmitsi-borba.html", "text": "\"Мегапожарът\" в Австралия е под контрол след повече от 10 седмици борба с бедствието, обявиха от пожарната служба в щата Нов Южен Уелс, предаде ДПА.Пожарът в планината Госпърс беше предизвикан от светкавица на 26 октомври и унищожи повече от половин милион хектара северозападно от Сидни.Пожарът унищожи райони, включително и част от Сините планини, национален парк западно от Сидни.От местната пожарна служба в Хоуксбъри написаха във \"Фейсбук\", че е отнело по-дълго време за потушаване на пожара заради неблагоприятни метеорологични условия. Пожарникарите обаче предупреждават, че сезонът на пожарите все още не е свършил и има земя, която може да изгори.На същия ден в югоизточния щат Виктория властите обявиха, че е загинал един пожарникар.Най-малко 27 души са загинали от началото на сезона на пожарите през септември 2019 г.След като беше остро разкритикуван за възникналата криза, премиерът на Австралия Скот Морисън заяви днес, че климатичните промени са фактор за по-дългите, по-топлите и по-сухите летни сезони. Той намекна, че ще променят политиките с цел намаляване на емисиите.През следващите 10 г. и след това ние ще живеем в много различен климат, ние трябва да докажем нашата гъвкавост, добави той.Морисън беше разкритикуван, че е отишъл на ваканция на Хавайските острови по време на кризата и че омаловажава връзката между климатичните промени и пожарите. Премиерът призна, че правителството е можело по-добре да се намеси за овладяване на кризата.\"Гардиън\" пише, че повече от 1700 жилища са унищожени от пожарите в Нов Южен Уелс, Виктория и Южна Австралия. Най-малко 4,9 милиона хектара са изгорели само в Нов Южен Уелс. Общо са опустошени 10,7 милиона хектара до 8 януари.", "date": "2020.01.12", "title": "\"Мегапожарът\" в Австралия е под контрол след 10 седмици борба"}
{"url": "https://news.bg/world/germanskiyat-pechat-za-sreshtata-putin-merkel-nova-harmoniya-v-trudni-vremena.html", "text": "Германски медии коментираха  в Москва в събота. Те акцентират върху приятелските отношения между Берлин и Москва и \"охлаждането\" към Вашингтон, предаде ТАСС.\"Билд ам зонтаг\" пише, че Меркел е използвала \"забележимо приятелски думи\" към Путин, който получи от нея \"само похвали\". Отбелязва се, че канцлерът е бил \"съществено по-хладен\" в изказванията си по адрес на САЩ. Според изданието за Меркел САЩ са \"само съюзник\", а за трансатлантическото сътрудничество нито дума.Посочва се, че по някое време Путин и Меркел са разговаряли без преводач. На пресконференцията не са говорили за .\"Зюддойце цайтунг\" пише за срещата между Путин и Меркел \"Нова хармония в трудни времена\". Изданието допълва, че двамата лидери са оставили разногласията на заден план. Вестникът пише още, че е било \"осъзнато, че от друг можеш да получиш това, което нямаш\".\"Франфуртер алгемайне цайтунг\" публикува статия със заглавие \"Единодушие в Кремъл\", в която се акцентира подкрепата на Берлин за проекта \"Северен поток-2\" и несъгласието с екстериториалните санкции на Вашингтон.", "date": "2020.01.12", "title": "Германският печат за срещата Путин-Меркел: Нова хармония в трудни времена"}
{"url": "https://news.bg/disasters/evakuirani-sa-hilyadi-zaradi-izrigvasht-vulkan-na-filipinite.html", "text": "Вулкан на юг от филипинската столица Манила изригна и изхвърли огромно количества пепел, което принуди властите да повишат нивото на заплаха и да наредят евакуацията на около 8000 жители, съобщава \"Ройтерс\".Филипинският институт по вулканология и сеизмология повиши нивото на заплаха от вулкана Таал до \"ниво 3\", има повишени \"магматични вълнения\", които могат да доведат до \"опасно изригване\". Най-високата опасност е ниво 5, когато вулкан започне да изригва с магма.Институтът настоятелно препоръчва на хората да се евакуират от района около вулкана Таал, който се намира на остров в средата на езерото Таал, и две близки \"високорискови\" общини в провинция Батангас и предупреждават за \"възможни пирокластични потоци и вулканично цунами\".Националният съвет за управление на риска при бедствия в страната заяви пред репортери, че евакуацията на района е започнала, ръководена от местните власти.Вулканът изхвърля пепел, която пада в близките населени места.Около 8000 жители са изложени на риск и трябва незабавно да бъдат евакуирани.Ръководителят на Института Ренато Солидум посъветва общностите около езерото Таал също да вземат предпазни мерки и да бъдат бдителни за възможни смущения във водата на езерото, свързани с вулканичната дейност.Пепелта достига и до провинция Кавит, което накара провинциалното правителство да затвори училищата в понеделник и да призове жителите да останат на закрито.Експлозиите и пепелта се виждат от близкия град Тагатай, популярно място за наблюдение на вулкана и където туристи се стичат през уикендите.\"Обядвахме, когато чухме бучене. Видяхме как изригва вулканът. Валеше дъжд, а малки камъчета падаха на земята\", коментира Джоу Патрик Йен, клиент на ресторант в Тагатай.\"Не очаквах да видя такъв спектакъл, ние просто отидохме да хапнем. \"", "date": "2020.01.12", "title": "Евакуирани са хиляди заради изригващ вулкан на Филипините"}
{"url": "https://news.bg/world/haradinay-podade-ostavka-i-kato-partien-lider-v-kosovo.html", "text": "БивШият косовски премиер Рамуш Харадинай подаде оставка като лидер на Алианса за бъдещето на Косово. Той заяви това пред репортери в неделя.\"Подадох оставка от поста на партиен лидер. Направих това на последната среща. Ще остана ръководител до избирането на следващ председател на партията\", каза политикът, цитиран от Klan Kosova и ТАСС.Припомняме, че в края на август, президентът на Косово Хашим  като дата за предсрочни парламентарни избори след оставката на премиера Рамуш Харадинай.Харадинай подаде оставка на 19 юли, след като беше призован за разпит от прокурора на страната за военни престъпления относно ролята му във въстанието през 1998 г. - 1997 г. срещу сръбските сили.Властите в Косово възобновиха усилията си  за съставяне на коалиционно правителство. Това се случва три месеца след , които не успяха да дадат на никоя партия управляващо мнозинство. Косово обяви независимост от Сърбия през 2008 г., но Сърбия и много други страни не я признават.Въпреки опитите за преговори, отношенията между тях отново се обтегнаха заради създаването на косовска армия и въвеждането на драстични мита върху вноса на сръбски стоки.", "date": "2020.01.12", "title": "Харадинай подаде оставка и като партиен лидер в Косово "}
{"url": "https://news.bg/world/hamenei-iska-satrudnichestvo-v-regiona-obvinyava-sasht-za-naprezhenieto.html", "text": "Върховният лидер на Иран Аятоллах Али Хаменеи призова в неделя за засилено сътрудничество между страните в региона за справяне с проблемите, за които страната му обвини Съединените щати, се казва в официалния му уебсайт, предаде \"Ройтерс\".\"Ситуацията в региона е неприемлива заради Съединените щати и неговите приятели и единственият начин да се справим с това е да разчитаме на междурегионално сътрудничество\", написа Хаменей пред гостуващия владетел на Катар, Емир Шейх Тамим бин Хамад Ал Тани, съобщава уебсайтът.Позовавайки се на преговорите си в Техеран, емирът на Катар добави, че въз основа на разговорите, в рамките на три месеца в Иран ще се проведе обща комисия за двете страни и се надява икономическите връзки също да се разширят до същото ниво като политическите отношения.Припомняме, че избухнаха в Техеран срещу действията на правителството по случая със сваления украински самолет преди няколко дни.По-рано днес Иран призна, че по, тъй като си е помислил, че  срещу Ислямската република. Техеран е помислил самолета за крилата ракета.В продължение на няколко дни . Техеран твърдеше, че инцидентът е в резултат на техническа неизправност.Протестиращите поискаха аятолах Али Хаменеи да се оттегли, информира \"Ройтерс\".при катастрофата край Техеран", "date": "2020.01.12", "title": "Хаменеи иска сътрудничество в региона, обвинява САЩ за напрежението"}
{"url": "https://news.bg/world/sanches-predstavi-novoto-pravitelstvo-na-ispaniya.html", "text": "Испанският премиер Педро Санчес днес представи състава на новото правителство на страната. Санчес обеща, че новата му коалиция на малцинството с радикалната лява партия \"Подемос\" ще се стреми към единство, въпреки миналите разлики между двете партии.Лидерът на \"Подемос\" Пабло Иглесиас ще бъде един от четиримата заместник-премиери. Очаква се в понеделник министрите да положат клетва. В неделя хиляди привърженици на Vox протестираха в Мадрид и други градове срещу това, което те нарекоха \"правителство в ръцете на сепаратистите\".Припомняме, че миналата седмица премиерът Санчес заема премиерския пост, след като беше подкрепен от своята партия, от лявата \"Подемос\", с която ще състави коалиционно правителство, както и от баската PNV, \"Мас Паис\", \"Компромис\", \"Нуева Канариас\", \"Теруел Ексисте\" и BNG.Това ще бъде първият коалиционен кабинет след края на диктатурата на Франко през 1975 г.", "date": "2020.01.12", "title": "Санчес представи новото правителство на Испания "}
{"url": "https://news.bg/world/senator-shif-tramp-lazhe-za-atakata-na-soleymani-sreshtu-us-posolstvo.html", "text": "Председателят на комисията по вътрешно разузнаване в Камарата на представителите Адам Шиф изрази сериозни съмнения относно твърденията на президента Доналд Тръмп относно ликвидирането на иранския генерал Касем Солеймани. Това направи той в интервю за Fox News. Според Шиф, става въпрос не за подкрепени от разузнаването на страната факти, а за предположения или лични убеждения. В същото той обвини и държавния секретар Майк Помпео. Припомняме, че  но без да уточни кое точно е посолството. По-късно разкри данни Иранският генерал резултат на американски ракетни удари в района на летището в Багдад.В нощта на 8 януари убийството на Солеймани. Ракетите бяха изстреляни по две американски бази в Ирак.Ислямската република призна, че по ", "date": "2020.01.12", "title": "Сенатор Шиф: Тръмп лъже за атаката на Солеймани срещу US посолство "}
{"url": "https://news.bg/world/evropol-arestuva-50-dushi-za-trafik-na-migranti-v-evropa.html", "text": "Полицията е арестувала близо 50 заподозрени членове на банда в Гибралтар, за които има доказателства, че се занимават с трафик на  мигранти в Европа, които получавали фалшиви британски туристически визи.Около 8 000 евро са получавали те на човек.Над 130 души са пристигнали с тяхно съдействие от Мароко в Испания и други европейски държави, съобщиха в неделя Гибралтар и испанската полиция.Повече от 200 полицаи, ръководени от Европол, извършиха 47 ареста при проследяването на престъпния синдикат, който е спечелил над 1 милион евро от незаконната си дейност.Пет превозни средства, 12 мобилни телефона и 19 000 евро бяха иззети при претърсвания в Гибралтар и района на Кампо.44 души бяха арестувани от испански провинции, като още трима бяха задържани в Гибралтар с европейски заповеди за арест.Разследването започна през ноември 2018 г., след като кралската Гибралтарска полиция забелязва, че необичайно голям брой мароканци влизат на британската територия с краткосрочни визи за Великобритания. През миналата година най-малко 1317 мигранти са загинали при опит да стигнат до Европа през Средиземноморието, според Международната организация за миграция на ООН.", "date": "2020.01.12", "title": "Европол арестува 50 души за трафик на мигранти в Европа "}
