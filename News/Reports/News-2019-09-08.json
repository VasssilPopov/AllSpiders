{"url": "https://news.bg/bulgaria/shofirane-s-visoka-skorost-ili-treti-shofyor-zad-katastrofata-na-am-hemus.html", "text": "Версиите се две - или шофьорът е бил разсеян и засечен от някой на пътя, или е възможно да е шофирал с несъобразена скорост.Това коментира Николай Спасов, директор на ОД на МВР София, цитиран от bTV.Припомняме, чемежду автобус и тир на АМ \"Хемус\",съобщава bTV.Шофьорът на камиона твърди, че не е карал бързо и вината не е негова. По думите му, водачът на автобуса в казал на полицаите, че двама мотористи са го разсеяли.От МВР уточниха, че инцидентът е станал към 15.50 часа на около 20-тина километра след София, посока Варна, в района срещу паркинга при Жерково.Според първоначалната информация автобус с пътници, пътувал по линията София - Монтана - Лом, се е ударил в спрял в аварийната лента тир.При инцидента най-сериозно е пострадал водачът на автобуса, който с помощта на пожарникарите е освободен и е в болница с травма на крака. Пострадалите мъж и две жени са прегледани на място.", "date": "2019.09.08", "title": "Шофиране с висока скорост или трети шофьор зад катастрофата на АМ \"Хемус\""}
{"url": "https://news.bg/world/farazh-predlozhi-na-dzhonsan-pakt-za-nenapadenie-i-smazvane-na-leybaristite.html", "text": "Консерваторите трябва да позволят на партия \"Брекзит\" да атакува лейбъристите в Северна Англия, Мидландс и Уелс като част от предизборно споразумение. Това призова лидерът на евроскептичната партия Найджъл Фараж, цитиран от \"Гардиън\".Вчера \"Дейли телеграф\" писа, позовавайки се на източници, че партията на Фараж и евроскептичните консерватори водят предварителни преговори за споразумение.Фараж обяви, пише \"Сънди телеграф\", че предложението за сключване на пакт за ненападение е \"100% искрено\" и ще помогне на премиера Борис Джонсън да се върне на \"Даунинг стрийт\".Плановете на лидера на Консервативната партия  по-рано тази седмица, след не бяха подкрепени от необходимия брой депутати.Според вестника бившият лидер на Партията за независимост на Обединеното кралство не иска партия \"Брекзит\" да срещне опозицията на торите в някои избирателни райони, контролирани от лейбъристите. В замяна партията на Фараж няма да оспорва места, където може да се разцепят гласовете на поддръжниците на Брекзит.Фараж е убеден, че Джонсън трябва да сключи предизборно споразумение с партията му, тъй като има вероятност да изпадне в катастрофална позиция като на вота за Европейски парламент през май, когато консерваторите завършиха на пета позиция.\"Иска ли да сключи пакт за ненападение с мен и да се върне на \"Даунинг стрийт\", попита Фараж Джонсън.\"Не се занимаваме с политически игри. Отделих повече от 25 г. да се боря за Брекзит. Сега сме близо\", подчерта той.Нека осигурим Брекзит и да унищожим лейбъристите на Корбин. Заедно не могат да ни спрат, смята Фараж.Партия \"Брекзит\" . Консерваторите завършиха на пета позиция.", "date": "2019.09.08", "title": "Фараж предложи на Джонсън пакт за ненападение и смазване на лейбъристите"}
{"url": "https://news.bg/world/mitsotakis-turtsiya-da-ne-ni-plashi-che-shte-zalee-evropa-s-migranti.html", "text": "Премиерът на Гърция Кириакос Мицотакис заяви, че Турция не трябва да се опитва да притиска Атина или Европа в опит да получи подкрепа за план за разселване на бежанци в Северна Сирия, информира \"Ройтерс\".Турция планира да разсели 1 милион бежанци в Северна Сирия и може да пусне мигрантите към Европа, ако не получи необходимата международна подкрепа за плана, предупреди турският президент Реджеп Ердоган в четвъртък.\"Господин Ердоган трябва да разбере, че не може да заплашва Гърция и Европа с цел да си осигури повече ресурси за справяне с бежанския въпрос\", отговори Мицотакис на пресконференция в северния гръцки град Солун.", "date": "2019.09.08", "title": "Мицотакис: Турция да не ни плаши, че ще залее Европа с мигранти"}
{"url": "https://news.bg/bulgaria/zemedelski-naroden-sayuz-podkrepya-maya-manolova-za-kmet-na-sofiya.html", "text": "Земеделски народен съюз (ЗНС) подкрепя кандидатурата на Мая Манолова за кмет на София.Политическият съюз се аргументира с това, че София има нужда от ново управление, което да върне демократичността и прозрачността във вземането на решения за съдбата на най-големия град в България и неговите жители. Това може да бъде сторено само от силна гражданска кандидатура, подкрепена от широк кръг обществени и политически организации.Според ЗНС Мая Манолова е доказала, че никога не губи своя контакт с обществото, че умее да отстоява граждански каузи и да ги превръща в политика чрез законодателни инициативи и публичен дебат. Столичният град има нужда от драстична промяна, която да сложи край на безперспективното развитие, на съмнителните сделки, на опорочените ремонти и да извади на светло начина, по който се харчи милиардният бюджет на данъкоплатците.Земеделски народен съюз ще работи за успеха на Мая Манолова на предстоящите избори и ще я подкрепя в реализацията на един успешен управленски мандат.Междувременно председателят на ПП Обединени земеделци Петя Ставрева, Симеон Стоилков от Националното ръководство на партията и кандидатът за общински съветник от Пазарджик Стоян Йончев подадоха днес в Централната избирателна комисия документите за участието на организацията в местните избори на 27 октомври 2019 г.Обединени земеделци внесоха близо 4 500 подписа за регистрацията на партията за местния вот.", "date": "2019.09.08", "title": "Земеделски народен съюз подкрепя Мая Манолова за кмет на София"}
{"url": "https://news.bg/world/evropeytsite-narushavat-yadrenoto-sporazumenie-otchete-iran.html", "text": "Директорът на Организацията за атомна енергия на Иран Али Акбар Салехи заяви, че европейските партньори не изпълняват задълженията си към ядреното споразумение от 2015 г., информират агенции.Вчера Техеран съобщи, че продължава да ограничава ангажиментите си към ядрената сделка.Франция, Германия и Великобритания се опитват да пуснат в действие механизъм за търговия с Иран с цел защита от санкциите на САЩ, но към този момент все още не може да заработи. В сряда Ислямската република предупреди, че европейците имат 60 дни да предприемат реални действия.Иран ще продължи да редуцира ядрените си ангажименти, ако другите страни не започнат да изпълняват своите ангажименти, подчерта Салехи след среща с изпълняващия длъжността директор на Международната агенция за атомна енергия Корнел Феруца в Техеран.Феруца, чиито инспектори следят ядрената програма на Техеран, също проведе разговори и с външния министър Мохамед Джавад Зариф, който обяви от своя страна, че нарушенията от страна на Иран са позволени според Параграф 36 от ядрената сделка, предаде полуофицалната агенция \"Фарс\".Ирански представители уточниха, че този параграф позволява на едната страна по споразумението да намали ангажиментите си, ако другите не спазват задълженията си.Феруца повтори, че инспекторите на МААЕ ще продължат да вършат своята работа по \"професионален и безпристрастен\" начин. МААЕ ще обсъди Иран на среща, която започва в понеделник.Франция коментира развитието около Иран.\"Предприетите от тях действия са негативни, но не и окончателни. Те могат да се върнат към цялостно изпълнение, каналите за диалог все още са отворени\", обяви външният министър на Франция Жан-Ив льо Дриан.", "date": "2019.09.08", "title": "Европейците нарушават ядреното споразумение, отчете Иран"}
{"url": "https://news.bg/world/novite-yadreni-bombi-na-sasht-se-okazali-defektni.html", "text": "Новите ядрени бомби на САЩ B61-12 се оказали дефектни. Това съобщава специализираният сайт Defense News, който се позовава на представители на Националното управление по ядрена безопасност (NNSA).Уточнява се, че компонентите на оръжията и бойните глави се оказали с кратък живот на експлоатация. Допълва се, че заради откритите дефекти е взето решение проектът да се отложи с година и половина. Предполага се, че забавянето ще оскъпи програмата за превъоръжаване със 7,6 милиона долара.Преди дни беше съобщено, че САЩ успешно са изпитали нова ядрена бомба B61-12При изпитанието е използван бомбардировач B-2 Spirit. Тестовете са проведени в щата Невада.Бомба B61 е ядрен боеприпас, разработен още през 60-те години на миналия век, но през последните десетилетия боеприпасът беше модернизиран 12 пъти. ", "date": "2019.09.08", "title": "Новите ядрени бомби на САЩ се оказали дефектни"}
{"url": "https://news.bg/world/bosnenskata-stolitsa-saraevo-provede-parviya-gey-parad.html", "text": "В босненската столица Сараево се проведе първият гей парад на фона на засилени мерки за сигурност. Отделно опоненти на събитието организираха демонстрация, информира АП.Използвайки кучета и метални ограждения, повече от 1000 полицаи рано тази сутрин бяха разположени по организирания маршрут, по който стотици участници се придвижиха с песни и развяване на флага на дъгата.На около километър разстояние от гей парада десетки последователи на консервативна мюсюлманска организация проведоха демонстрация срещу парада. Те описаха събитието като \"грях\" и \"унижение\" за Сараево. В миналото екстремисти и хулигани атакуваха две събития на ЛГБТ общността в Сараево, където предимно живеят мюсюлмани. Босна остава изключително консервативна. Сараево е последната столица на Балканите, в която се проведе гей парад.", "date": "2019.09.08", "title": "Босненската столица Сараево проведе първия гей парад"}
{"url": "https://news.bg/bulgaria/abv-se-registrira-za-vota-s-tsel-da-specheli-200-kmetski-mesta.html", "text": "АБВ се регистрира в Централната избирателна комисия (ЦИК) за местния вот с над 4000 подписа, съобщиха от партията.Партията регистрираха лидерът на АБВ Румен Петков и проф. Любомир Халачев, председател на Гражданския съвет на партията, заместник-председателят на АБВ Любомира Ганчева и заместник-председателят на АБВ - София Пламена Заячка.\"За нас би било успех да разширим географското си присъствие като кметове на общини и общински съветници. Ние всъщност във вторник имаме заседание на Националния партиен съвет и там ще утвърдим повече от 200 кметове, с които участваме в различни формати. Това показва, че партията е в кондиция. Имаме човешки потенциал\", коментира Румен Петков пред медии.Според него партията предлага добри, силни решения.\"От малкото партии сме, които продължават да държат на българския дух, на българската интелигенция. Това се вижда много ясно в листите, които ще утвърдим във вторник. За нас това е въпрос на осъзнат избор. Ние не покажем ли на обществото нуждата да бъде утвърждавана българската духовност, писменост, образование, наука - мисля, че след години може да бъде късно\", заяви още Петков.Лидерът на АБВ подчерта благодарността си към Ивайло Калфин за ангажимента му да води листата на партията в София.\"Това е знак за голяма отговорност, гаранция за публичност в работата на Общинския съвет и достъпност на гражданите в нейната работа\", допълни още Петков. Той изрази убедеността си, че АБВ ще запази и разшири подкрепата си в София.\"Ще подкрепим Мая Манолова, защото това е начин да дадем нова атмосфера в София. Да покажем на гражданите, че са част от взимането на решението, а не потърпевши. Няма как да не предизвиква безпокойство фактът, че София е най-мръсната столица в Европа. Говоря като въздух. Не отричаме това, което е направено, държа дебело да подчертая. Ние не водим кампания против г-жа Фандъкова, защото тя беше кмет в трудни условия. Трябва човек да е много изкривен, за да тръгне да го отрича, но на София е нужна нова атмосфера на работа на общинския съвет и нов тип контрол върху работата на администрацията. Чрез г-н Калфин и нашите представители ние можем да го гарантираме\", допълни още лидерът на АБВ.", "date": "2019.09.08", "title": "АБВ се регистрира за вота с цел да спечели 200 кметски места"}
{"url": "https://news.bg/bulgaria/kilometrichni-zadrastvaniya-v-kraya-na-trite-pochivni-dni.html", "text": "Километрични задръствания в последния почивен ден.БНТ информира, че на АП \"Хемус\" в посока София се е образувало километрично задръстване заради ремонтите на виадуктите.Временно движението при км 23 на АМ \"Хемус\" в посока Варна се осъществява в изпреварваща лента поради катастрофа. Движението в района се регулира от \"Пътна полиция\". Шофьорите да се движат с повишено внимание и съобразена скорост, призовават от Агенция \"Пътна инфраструктура\".Има голямо задръстване и на главния път Е-79.БНР пък съобщава за километрична колона от автомобили в района на Симитли в платното в посока София.Движението от прохода Предел до пътния възел \"Симитли\" е затруднено, а причината е, че там се събира целият трафик на идващите от Гърция и Банско, пояснява радиото.Към момента на границата с Гърция ситуацията е спокойна. Движението е натоварено, но няма опашки от чакащи автомобили.Полицейското присъствие в област Благоевград е засилено.Натоварено към този час е и движението по автомагистрала \"Струма\" и главния път Е-79. На много места се образуват колони от автомобили.Заради катастрофа движението по магистрала \"Тракия\" при километър 154 в посока Бургас временно се осъществява в активната и аварийната лента, съобщава АПИ. От МВР обявиха, че лек автомобил се е ударил в разделителната мантинела. Няма сериозно пострадали, но са блокирани и трите ленти на магистралата. До приключването на огледа автомобилният поток ще преминава през трасето на близката бензиностанция. Патрули на Пътна полиция регулират движението. Впоследствие движението беше възстановено. В края на трите почивни дни се очаква движението по автомагистралите и основните пътища да бъде натоварено. Пътната полиция засилва контрола над водачите и предприема мерки за облекчаване на трафика към София и големите градове.От 14 до 20 часа се забранява движението на камионите над 12 тона по автомагистралите и най-натоварените пътища в страната.На границата със Сърбия на ГКПП Калотина трафикът е интензивен на вход и на изход за леки автомобили.На границата със Северна Македония трафикът е нормален на всички гранични контролно-пропускателни пунктове.На границата с Гърция на ГКПП Кулата трафикът е интензивен на вход и на изход за леки и товарни автомобили. На ГКПП Маказа трафикът е интензивен на вход и на изход за леки автомобили.На границата с Турция на ГКПП Капитан Андреево, на ГКПП Лесово и на ГКПП Малко Търново трафикът е интензивен на вход за леки автомобили и на изход за товарни автомобили.На границата с Румъния на ГКПП Дунав мост - Русе, ГКПП Дуранкулак и на ГКПП Кардам трафикът е интензивен на вход и на изход за леки и товарни автомобили, съобщават от МВР.", "date": "2019.09.08", "title": "Километрични задръствания в края на трите почивни дни"}
{"url": "https://news.bg/bulgaria/sedem-dushi-postradaha-pri-katastrofa-mezhdu-avtobus-i-tir-na-hemus.html", "text": "Седем души пострадаха при катастрофа между автобус и тир на АМ \"Хемус\", съобщава bTV.От МВР информират, че инцидентът е станал към 15.50 часа на около 20-тина километра след София, посока Варна, в района срещу паркинга при Жерково.Според първоначалната информация автобус с пътници, пътувал по линията София - Монтана - Лом, се е ударил в спрял в аварийната лента тир.При инцидента най-сериозно е пострадал водачът на автобуса, който с помощта на пожарникарите е освободен и ще бъде откаран към болница с травма на крака. Пострадалите мъж и две жени са прегледани на място.Телевизията обаче съобщава за седем пострадали. Водачът на автобуса е в най-тежко състояние. Той е приет за лечение в \"Св. Анна\". Мъжът е на 64 г. от Монтана. В същата болница е настанена и 48-годишна жена с наранявания по лицето.В УМБАЛ \"Царица Йоанна - Исул\" е приета жена с травма на крака.По първоначална информация автобусът не е спазил необходимата дистанция.Движението в участъка не е затруднено и няма да бъде спирано. Пътни полицаи са на мястото на катастрофата, регулират движението и оказват съдействие.Междувременно МВР съобщава, че 12-годишно момче е загинало при катастрофа на лек автомобил на пътя Казанлък - Бургас, малко преди Николаево. Инцидентът е станал към 15.40 часа.", "date": "2019.09.08", "title": "Седем души пострадаха при катастрофа между автобус и тир на „Хемус”"}
{"url": "https://news.bg/world/frantsiya-zaplashi-da-blokira-novo-otlagane-na-brekzit.html", "text": "Правителството на Франция заплаши да наложи вето при ново отлагане на Брекзит заради \"притеснителната\" липса на напредък на преговорите. В същото време дипломати от ЕС изразиха недоволството си от това, че са вкарани в игри с британското правителство, пише \"Гардиън\".Министърът на външните работи на Франция Жан-Ив льо Дриан подчерта, че няма реалистични предложения от Лондон като алтернатива на предпазния механизъм за ирландската граница.\"Много е притеснително. Британците трябва да ни кажат какво искат\", поясни Дриан.Запитан дали е възможно ново отлагане на Брекзит след 31 октомври, министърът предупреди, че търпението на ЕС се изчерпва.\"Ние няма да правим това (да отлагаме крайния срок) на всеки три месеца\", добави Дриан.Утре се очаква законопроектът Бен да се превърне в закон. Той предвижда отлагане на Брекзит до 31 януари 2020 г., ако Лондон не постигне споразумение с ЕС.Британското правителство иска да се премахне предпазният механизъм за Ирландия, който предвижда да остави Северна Ирландия в единния пазар и Великобритания в митническия съюз, за да се избегне \"твърда\" граница на остров Ирландия. Но източници в Брюксел, където британският специален представител Дейвид Фрост води преговори с Европейската комисия, коментираха, че процесът по намиране на алтернатива се е доказал като \"фарс\". Според дипломат няма реални предложения за замяна на предпазния механизъм, а британците твърдят друго. Източникът смята, че са превърнати в инструмент за вътрешнополитически цели.Източници от ЕС обявиха, че \"няма доказателства\" британското правителство дори да работи върху \"конкретни предложения\" за сделка за Брекзит.В Брюксел липсата на документи се разглежда като признак, че Великобритания не е сериозна за постигане на споразумение. Но британски представители отхвърлят тази критика: Великобритания не представя документи, защото министрите се опасяват, че ЕС веднага ще отхвърли предложенията. Лондон иска заедно с Брюксел да намерят алтернатива на предпазния механизъм, но ЕС твърди, че отговорността е само на британците, тъй като вече има договорено споразумение с бившия премиер Тереза Мей.Според дипломат 27-те страни членки недоволстват от липсата на конкретни британски предложения.", "date": "2019.09.08", "title": "Франция заплаши да блокира ново отлагане на Брекзит"}
{"url": "https://news.bg/world/1500-zhertvi-na-zhegite-vav-frantsiya.html", "text": "Министърът на здравеопазването на Франция съобщи, че 1500 души са починали в резултат на горещините в страната през лятото, но информационната кампания на властите е спасила живота на много французи, информира АП.Анес Бюзен коментира пред радио France Inter, че половината от починалите са на възраст над 75 г. Тя поясни, че през юни и юли тази година във Франция са регистрирани 18 дни гореща вълна. Министърът обаче отбеляза, че починалите са много по-малко от горещата вълна през 2003 г., която отне живота на 15 000 души.\"Ние успяхме - благодарение на превенцията, благодарение на правилното информиране на френското население - да свалим смъртността с 10 пъти\", каза още тя.В края на юни Франция за", "date": "2019.09.08", "title": "1500 жертви на жегите във Франция"}
{"url": "https://news.bg/world/reshenieto-shte-navredi-nay-mnogo-na-sasht-otgovoriha-talibanite.html", "text": "САЩ ще \"пострадат най-много от всички\" с отмяната на разговорите, предупредиха талибаните, цитирани от АФП.По-рано президентът на САЩ Доналд Тръмп, които е трябвало да се проведат днес в резиденцията \"Кемп Дейвид\". Решението е в отговор на  при която загина американски войник.Талибаните вярват, че в крайна сметка Вашингтон ще се върне на масата за преговори.Тръмп отмени преговорите с Ислямското емирство, това ще навреди на САЩ, обявиха талибаните в \"Туитър\".Междувременно държавният секретар на САЩ Майк Помпео не изключи подновяване на разговорите, ако талибаните поемат голям ангажимент.Помпео каза още, че Тръмп все още не е решил дали да изтегли американските войници от Афганистан, но предупреди, че ще подновят военния натиск над талибаните, ако продължат с атаките.", "date": "2019.09.08", "title": "Решението ще навреди най-много на САЩ, отговориха талибаните"}
{"url": "https://news.bg/bulgaria/zabrana-na-gey-parada-v-sofiya-prioritet-za-ataka.html", "text": "За забрана на гей парада в столицата ще се бори партията АТАКА.Една от основните точки в кампанията на АТАКА за местните избори в София ще бъде именно това.Това заяви лидерът на партията Волен Сидеров в предаването \"Неделник\" по АЛФА ТВ, съобщиха от пресцентъра на партията.АТАКА е единствената партия, която ще повдигне силно този въпрос. Останалите партии се правят на много толерантни, евроатлантически политкоректни и нямат смелост да го направят, заяви Сидеров.Той припомни, че тази година от АТАКА направиха и невъзможното да спрат това гей шествие, което според него, осквернява по пътя си паметника на Васил Левски.През годините сме вкарвали и законови промени за категорична забрана на подобни шествия, но те бяха отхвърляни от другите партии. Убеден съм, че на тези местни избори АТАКА ще има по-добри резултати от 2015 г.\", каза още Сидеров.Припомняме, че тази година \"София прайд\"  Тазгодишното мото на парада бе \"Не давай власт на омразата!\" Той се проведе за 12-и път. Заедно с него се проведе и . Политици партии ", "date": "2019.09.08", "title": "Забрана на гей парада в София - приоритет за АТАКА "}
{"url": "https://news.bg/world/maae-sledi-ot-uran-v-iranski-yadren-sklad.html", "text": "Следи от уран са открити в ирански ядрен склад. Това стана ясно от посещение на експерти от Международната агенция по атомна енергия, предаде \"Ройтерс\".Проби от \"таен ядрен склад\",  по думите на израелския премиер Бенямин Нетаняху, са показали наличие на уран.На властите в Иран ще бъде поискано обяснение за резултатите. До момента не е било дадено такова. Директорът на Организацията за атомна енергия на Иран Али Акбар Салехи  заяви, че европейските партньори не изпълняват задълженията си към ядреното споразумение от 2015 г., информират агенции.Вчера Техеран съобщи, че продължава да ограничава ангажиментите си към ядрената сделка.Салехи проведе среща с изпълняващия длъжността директор на Международната агенция за атомна енергия Корнел Феруца в Техеран. от Агенцията предупредиха, че Техеран значително е надхвърлил лимита за обогатяване на уран.Техеран обяви, че смята да в началото на септември да повиши нивото на обогатяване на уран до 20%, както и че няма да спазва с ангажимента си по Виенското ядрено споразумение от 2015 г., с което постановена забраната за обогатяване над 3.6%.Съвместният всеобхватен план за действие, който беше подписан от Иран и шесторката международни посредници - САЩ, Русия, Китай, Германия, Франция и Великобритания, предвижда Техеран да изпълни редица стъпки за ограничаване на ядрената си програма в замяна на отменянето на санкциите, въведени от САЩ и ЕС.След като американският президент Доналд Тръмп обвини Иран, че нарушава ядреното споразумение и САЩ се оттеглиха от него през 2018 г., Техеран обяви, че няма да спазва някои от поетите ангажименти по СВПД.", "date": "2019.09.08", "title": "МААЕ: Следи от уран в ирански ядрен склад "}
{"url": "https://news.bg/bulgaria/borislav-ignatov-zhertva-sam-na-dolnoprobna-politicheska-ataka-podkrepyam-choveka-do-men.html", "text": "Последните дни станах обект на чудовищна лична атака, която удари най-близкия до мен човек. Моментът е тежък, но смятам, че обществото трябва да знае фактите.Това написа арх. Борислав Игнатов, кандидат за кмет на София от \"Демократична България\", в който името му бе забъркано.По думите му, жената до него е жертва на изнудване от бивш партньор, продължило с години, за което тя е взела съответните мерки.Причината за действията му е, че тя е сложила край на връзката им. Затова той си отмъщава със снимки, правени преди повече от 10 години.Сега обаче като кандидат за кмет, той също се оказва жертва - вече на политическо изнудване.Приятелката ми е невинна жертва на дългогодишен тормоз. Снимки, направени преди повече от 10 години от човек, когото е обичала и му се е доверила, са използвани за шантаж и изнудване от него, след като тя слага край на връзката им през 2011 г.В безсилието и злобата си, той си позволява да разпространи снимките в интернет чрез фалшиви профили, прониква в електронната ѝ поща, и прави всичко, за да я унижи и срине. Тя предприема необходимото снимките да бъдат свалени. Незабавно подава и жалба в МВР, към която предава и флашка с разпространените против волята ѝ снимки. Следствието обаче остава без резултат.Сега, когато тези снимки се тиражират, ние разбираме, че те не са изчезнали и вече се превръщат в инструмент за долнопробна атака в политическа кампания, разказва Игнатов.Питам се с какво предизвиках такава грозна агресия, която хвърли човека до мен в дълбок шок и срив? Явно си мислят, че всичко е позволено, за да запазят отровното статукво и да откажат нормалните хора да искат промяна. Аз обаче не се отказвам, напротив - ще водя тази кампания с още по-голяма решимост.Надявам се всичко това да послужи на други млади хора да се предпазят от грешки на кого се доверяват и как се държат в дигитална среда.Благодаря на всички, които искрено ни подкрепят. Давате ни сили в много труден за нас момент.Стоя до моето момиче и я обичам, написа още Игнатов.Припомняме, че редица кандидати за столичен кмет реагираха остро след публикуваните в някои издания лични снимки и отхвърлиха категорично този начин на водене на предизборна кампания.Премиерът Бойко Борисов също разкритикува такива методи.Асоциацията на европейските журналисти започна инициатива \"\". Повод за нея е публикация с порнографско съдържание, показваща момиче, за което се твърди, че е приятелка на единия от кандидатите за кмет на София.", "date": "2019.09.08", "title": "Борислав Игнатов: Жертва съм на долнопробна политическа атака, подкрепям човека до мен "}
{"url": "https://news.bg/bulgaria/intsident-s-pripadnal-chovek-sprya-vremenno-metroto.html", "text": "Инцидент спря за кратко движението на метрото в участъка от \"Васил Левски\" до \"Сливница\" тази вечер, предаде Агенция \"Фокус\".Човек падна на релсите. Той е бил откаран в болница.По информация на \"Монитор\", мъжът е припаднал.Според свидетели, прилошаване е причината мъжът да загуби равновесие и да падне. Човекът е бил в съзнание, когато линейката е потеглила към болничното заведение. Не се споменава за опасност за живота на мъжа, съобщи сайтът Столица.бг.Полицаите са извършили оглед.В този участък има автобуси, които да превозват пътниците.След 21 часа нормалната работа на метрото е била възстановена.", "date": "2019.09.08", "title": "Инцидент с припаднал човек спря временно метрото "}
{"url": "https://news.bg/weather/slanchevo-s-letni-temperaturi-na-mesta-s-valezhi.html", "text": "Неделният ден ще бъде предимно слънчев, на места с превалявания, но с все така летни температури.Преди обяд ще има много слънце, с изключение на източните райони, където ще има условия за развитие на ниска облачност, на места значителна - там са възможни за мъгли и ръмежи в сутрешните часове.През втората половина на деня над планинските райони ще се развива купеста облачност, на отделни места са възможни превалявания.Очаква се слаб до умерен източен вятър.Максималните температури са в интервала 27-32 градуса, малко по-ниски по Черноморието.Нощните температури в по-голямата част от страната са между 13 и 18 градуса.Температурата на морската вода е 25 градуса, вълнението е 2-3 бала.", "date": "2019.09.08", "title": "Слънчево, с летни температури, на места с валежи"}
{"url": "https://news.bg/press/poluchavame-resor-obrazovanie-v-novata-evrokomisiya-kristalina-georgieva-bez-konkurentsiya-za-mvf-izbornite-bitki.html", "text": "Неделните вестници съобщават, че българският еврокомисар вероятно ще получи ресор \"Образование и култура\" в новата Европейска комисия.\"България ще получи ресор \"Образование и култура\" в новата Европейска комисия (ЕК). За това съобщи, позовавайки се неофициално на свои източници Нова ТВ. Според изтеклата информация новата ЕК ще има двама изпълнителни заместник председатели- Франс Тимермас със специален сектор \"Климат\" и Маргрете Вестагер с \"Дигиталиазация\". Предвижда се за комисар по отбрана да бъде избран бившият говорител на комисията - Маргаритис Схинас от Гърция. За Върховенството на закона очаквано е посочена чешката комисарка Вера Юрова, а Румъния получава ресор \"Транспорт\". Земеделие отива при поляците, а трите топ ресора - \"Конкуренция\", \"Икономика\" и \"Търговия\" съответно се разпределят между Франция, Финландия и Ирландия. Политическите сили са разпределени в новия състав на комисията по следния начин: социалистите с десет комисари, девет комисари и председател на ЕК за ЕНП и пет за \"Обнови Европа\", които са бившите либерали... Новата комисия трябва да започне работа на 1 ноември, ако изслушванията на номинираните комисари в Европарламента мине успешно. Комисарите ще бъдат препитвани от ресорните комисии в ЕП в началото на октомври. Новоизбраната председателка на Комисията Урсула фон дер Лайен ще представи официално състава на кабинета си във вторник, а през последните седмици тя вече редеше и препитваше номинираните комисари за тяхната компетентност...\" - в. \"Сега\".\"Първа предварителна информация за разпределението на ресорите в новата европейска комисия се появи три дни преди официално те да бъдат обявени от шефката й Урсула фон дер Лайен. България ще получи ресор \"Образование и култура\", съобщи Нова телевизия, позовавйки се на свои източници в Брюксел. Досега се твърдеше, че правителството настоява да запазим ресора \"Дигитализация\". Появиха се и спекулации, че искаме да вземем \"Земеделие\". Наскоро премиерът се срещна с председателката на ЕК, но не дадоха подробности за очаквания ресор. Борисов обаче наскоро обяви, че за България образованието става супер приоритет и ще бъдат заделени около 1 милиард от бюджета. Според изтеклата информация, новата ЕК ще има двама изпълнителни заместник-председатели. Единият е Франс Тимерманс - социалдемократът с най-висока позиция в Брюксел , който беше и претендент за поста председател на Еврокомисията, досега държеше междуинституционалните връзки и администрацията, като едновременно бе и вице на Юнкер.. Другата кандидатка за мястото на Урсула фон дер Лайен от третото по големина европейско семейство - \"Обновете Европа\" (бившата АЛДЕ) Маргрете Вестагер, която отговоряше за \"Конкурентноспособност\" сега получава знаков ресор \"Дигиталиазация\" и заместник-председателско място. Гърция ще има комисар по отбрана и това ще е бившият говорител на комисията - Маргаритис Схинас. Той е и номинацията на новото консервативно правителство, въпреки че Ципрас настояваше да си запази ресора \"Миграция\". Румъния, която досега държеше ресор \"Регионална политика\" сега получава не па-малко важен сектор - \"Транспорт\", както неотдавна поиска премиерката Дънчила на неотдавнашната си среща в Брюксел. Вера Йоурова най-вероятно ще запази позицията си като еврокомисар по правосъдието. Само преди седмица премиера Андрей Бабич обяви, че Чехия ще предложи същата кандидатура заради успешната работа на еврокомисарката, но се надяваше тя да отговаря за икономически ресор. Поляците са се преборили за ресора \"Земеделие\" с новия си кандидат- шефът на канцеларията на президента Дуда. Основните икономическите ресори са далеч от Източна Европа. Франция очаквано поема от Дания ресора \"Конкуренция\" със заместник -председателя на централната банка Силви Гулар, а финландците - \"Икономика\" с Юга Юрпилайнен. Ирландия ще има един тежките ресори - \"Търговия\". Новата Комисия трябва да започне работа на 1 ноември, ако изслушванията на номинираните комисари в Европарламента минат успешно. Комисарите ще бъдат препитвани от ресорните комисии в ЕП в началото на октомври. Новоизбраната председателка на Комисията Урсула фон дер Лайен ще представи официално състава на кабинета си във вторник, а през последните седмици тя вече редеше и препитваше номинираните комисари за тяхната компетентност.\" - в. \"Стандарт\".Всекидневниците съобщават също, че Кристалина Георгиева вероятно е без конкуренция за МВФ.\"Кристалина Георгиева се очаква да бъде единственият кандидат, който се смята да ръководи Международния валутен фонд, тъй като крайният срок за номинации приключи, заявиха двама души, запознати с процеса на избор, предаде Ройтерс. Единственият известен потенциален конкурент за поста на главен изпълнителен директор беше бившият британски финансов министър Джордж Осборн, но той е избрал да не се кандидатира, посочват източниците. Британският премиер Борис Джонсън първоначално търсеше подкрепа за евентуалната кандидатура на Осборн да оглави МВФ. Но висш източник на правителството на Великобритания потвърди в петък, че Великобритания сега подкрепя Георгиева, която беше номинирана от страните от Европейския съюз...\" - в. \"Труд\".\"Кристалина Георгиева е най-вероятният нов шеф на Международния валутен фонд. В седем часа тази сутрин изтече срокът за публично обявяване на кандидатурите за поста. Великобритания също подкрепи българката, предава БНТ. Кристалина Георгиева е на път да смени Кристин Лагард начело на МВФ след като потенциалният съперник на българката бившият британски финансов министър Джордж Озбърн се отказа от надпреварата. Сега Лондон подкрепя Георгиева. Срокът за публично номиниране на кандидати в последната минута изтече в седем сутринта (на 7 септември - б.р.). Ако има таен кандидат, фондът не огласява името му. Институцията не е коментирала тази страна на въпроса. Източници запознати с процеса обаче твърдят , че няма признаци за друг конкурент. 66-годишната бивша еврокомисарка беше номинирана от европейските страни през август.Изискването за възраст отпадна вчера и така тя отговаря на условията за шеф на фонда. Процедурата изисква подбиране на не повече от трима кандидати за поста и изслушването им от изпълнителния съвет .Следва гласуване. Очаква се новият ръководител на МВФ да бъде официално обявен на 4 октомври, две седмици преди годишната среща на финансовата институция и на Световната банка.\" - в. \"24 часа\".\"Срокът за обявяване на кандидати за нов ръководител на Международния валутен фонд изтече в ранните часове на събота и Кристалина Георгиева - номинацията на Европейския съюз, остава единственият претендент за наследник на Кристин Лагард, която напуска поста на 12 септември. Два източника на \"Ройтерс\" казаха късно в петък, че се очертава да е единственото обсъждано име. Но говорител на МВФ каза пред агенцията, че секретариатът на фонда ще обяви кандидатите, след като те потвърдят намерението си да се състезават за поста. Това означава, че все пак може да е имало и тайни кандидати, които са се отказали, но никога няма да научим имената им. Ден по-рано Бордът на управителите на МВФ одобри отмяната на приетите през 1951 г. ограничения върху възрастта, на която може да е кандидат за управляващ директор и след която не може да заема тази позиция. Между 21 август и 4 септември се проведе гласуването по предложение на Изпълнителния съвет, за което се събраха нужното обикновено мнозинство на управителите, представляващи две трети от правата за гласуване. Вече тече срокът, който ръководството на фонда си постави за избиране на нов директор - 4 октомври, две седмици преди годишната среща на МВФ и Световната банка. Процедурата предвижда подбиране на не повече от трима кандидати, предлагането им за изслушвания от Изпълнителния съвет и гласуване. Изборът традиционно става с консенсус. Но друг претендент така и не се появи и ако не се случи нещо уникално в историята на МВФ като отхвърляне кандидатурата на Кристалина Георгиева, ще бъда съхранено неписаното правило начело да е представител на Европа. Не че нямаше твърдения за други потенциални претенденти. Лондон, например, до последно не отхвърли публикациите, че лобира, включително лично пред президента Доналд Тръмп, за бившия финансов министър Джордж Озбърн, дори след като ЕС, на който страната все още е член, направи своя избор. \"Файненшъл таймс\" съобщи едва в края на срока за номинации, че няма да има британска кандидатура, а \"Ройтерс\" допълви, че Лондън застава зад Кристалина Георгиева. Мексиканският президент Андрес Мануел Лопес Обрадор каза, че правителството му ще подкрепи Агустин Карстенс, който ръководи Банката за международни разплащания. Мексиканският икономист бе опонент на Кристин Лагард през 2011 г. за най-високия пост в МВФ. Американската организация Bretton Woods Project, която следи дейността на фонда, съобщаваше за други имена като колумбийския икономист Хосе Антонио Окампо. Член на борда на централната банка на Колумбия, бивш финансов министър на страната и високопоставен служител на ООН, той представи неотдавна план за реформиране на МВФ. Подкрепа със статии във \"Файненшъл таймс\" бе изказана за Тарман Шанмугаратнам (ръководител на съвета за валутна политика в Сингапур и бивш председател на валутния и финансов комитет на МВФ) и индонезиеца Сри Малиани Индравати. В гласуването участват 24 представители, като те не са национални, а на притежателите на права за гласуване. Развитите държави имат повече такива права, а с дял от почти 17% САЩ притежават практически право на вето. Досега Вашингтон не се е изказвал за или против кандидатурата на Кристалина Георгиева. Но като дългогодишен служител на Световната банка и настоящ генерален секретар (вторият по важност пост) в тази международна институция, тя е достатъчно позната там. Но с президент като Доналд Тръмп, който е склонен към изненади и остри нападки, отправяни в предимно в социалните мрежи, българката не може да е спокойна, докато гласуването не мине успешно за нея...\" - в. \"Дневник\".Изборите все така са сред тематичните акценти на вестниците.\"И Фандъкова, и Манолова имат завиден бекграунд от свършени дела в полза на хората. И двете могат да се изправят пред избирателите си с открито лице, защото за толкова години в политиката името им не е замесено в скандали и злоупотреби. Е, Костинбродската афера тежи на съвестта на Манолова, но пък Борисов сам я оправда като каза, че именно затова я е предложил за омбудсман. Изправянето на две силни жени една срещу друга наистина прави битката в София най-интересната в цялата страна. Независимо от апокалиптичните етикети, които й слагат: Сталинградска, Пуническа, Ватерло, Рубикон и т.н. Но никой не казва - честна ли ще е тази битка? Фандъкова се кандидатира първа, но Манолова постави разделителната линия. Като опитен борец право в десетката: Топлофикация и хилядите жилени всяка зима от дружеството столичани. Особено в панелните квартали. Като омбудсман, изслушал безброй лични драми, Манолова отлично знае, че най-прекия път до сърцето на избирателя е през джоба му. На софиянеца той е зашит за парното. 30 години сметките само растат без да има ясно обяснение къде и защо отиват парите на хората. Прясно пристигналите изравнителни фактури от по 200-300 лева сякаш по поръчка се вписаха в предизборната платформа на Манолова. И й дадоха основанието да обяви: \"Смятам да отвоювам столицата на България\". И да продължи: \"Ще върна столицата на хората, София не е лява или дясна, ще приема подкрепа от всички\". За да затвърди това, Манолова хвърли въдицата с послания наистина към всички. Първо влезе в риториката на президента Радев, обявявайки че със \"страх и лъжа не се управлява\". Също като него обаче не изпадна в детайли нито от какво е страхът, нито каква е лъжата. Погъделичка егото на социалистите като обяви, че всичките й социални законопроекти прашясват в парламента. Нищо, че премиерът Бойко Борисов подробно й отговори как на всяко поискано от нея нещо властта е давала двойно. Заигра се със Слави Трифонов като каза, че резултатите от референдума му ще са й приоритет. И, независимо че излиза от редиците на социалистите, подаде ръка на градската десница, слагайки начело на щаба си юриста Никола Вапцаров - потомък на поета, за кратко зам.-кмет на осъдената Десислава Иванчева и основното острие срещу строежите на \"Артекс\". Истината е, че първите ходове на Манолова загатват за битка точно в стил Десислава Иванчева на предните местни избори - разбира се в по-голям мащаб, на по-високо ниво и по-интелигентно. Но все така с една цел - фронт: всички срещу Фандъкова. На база изгубеното чувство за справедливост през годините на прехода, на база най-болното място на хората - тормозът от монополите. Помпозната фраза: \"Живея в робовладелския строй на монополисти\", със сигурност ще е сред най-често изричаните от Манолова слова. Както и театралното: Не мога да спя, защото не успях да помогна на мнозина... Сегашната кметица на София обаче вече показа, че няма да остава длъжна Независимо, че често я определят като крехка и деликатна, Фандъкова влезе на галоп в боя. Още в първото си интервю обяви, че изобщо не се страхува от Манолова, че решението й не е спонтанно и емоционално, а резултат от отговорността й към града и хората, защото работата за София е \"бягане на дълги разстояния\". А не от днес за утре. В заявените от Фандъкова предизборни акценти очаквано липсваха популистки сензации. Тя е реалист, който винаги следва ясен план. Затова й очаквано трите основни цели на четвъртия мандат, за който играе ще са кварталите на София, превръщането на столицата в зелен град и дигитализацията му. Малките улици, междублоковите пространства и паркирането остават огромните неудобства за столичани. Затова след големите ремонти на Околовръстното, булеварди и крамвайни трасета логично следва рестартът на кварталите. Със сигурност в програмата на Фандъкова ще видим много пари, заложени за обновлението на малките улици, за почистването им, за изграждането на тротоари и детски площадки. Предвиждат се още 8 нови парка в кварталите, както и завършване на зеления ринг на столицата. Нещо, което значително ще подобри качеството на въздуха в града. Фандъкова много добре знае, че има два проблема, за които ще бъде атакувана по време на кампанията: екипът и тегавите ремонти на Графа, дали основание на градската десница да я замерят с тежки фрази още от миналата година. Но смело се изправи и срещу двата. Вече заяви, че ще има много промени както в листата за общински съветници, така и в личния й екип, че цялата община ще бъде много по-отворена за гражданите. А що се отнася го Графа: не бяга от отговорност, защото няма обвързаности и по нейно настояване проектът е спрян...\" - в. \"Стандарт\".\"ДПС подаде документи в Централната избирателна комисия (ЦИК) за регистрация за участие в местните избори на 27 октомври. Документи бях внесени от председателя Мустафа Карадайъ и други членове на партията. Пред журналисти Карадайъ направи кратко изявление, в което обясни, че за местните избори ДПС ще заложи на кандидати, които знаят, че властта служи за решаването на проблемите на хората. \"Тръгваме уверено, с достойни кандидати, които ще спечелят изборите с ясна визия и програма за развитие на общините и кметствата за качествено по-добър живот на българските граждани. Нашите кандидати имат капацитета и волята да създадат условия за икономически растеж и развитие на общините и регионите за подобряване на живота на хората и за осигуряване на сигурност в утрешния ден\", каза Карадайъ, цитиран от \"Дарик\". Местната власт е най-близо до хората и затова местните избори са изключително важни и изискват отговорно отношение и поведени, смята председателят. \"Ксенофобията, омразата, агресията, празните обещания трябва да спрат. Нека предстоящите избори са арена за битка на програми и платформи за развитие и икономически растеж на общините и регионите, за създаване на по-добри условия, за инвестиционния климат, за инвестициите в тези общини, за да има развитие, за да има бъдеще в регионите и населените места\", добави още Карадйъ. По думите му, от понеделник ДПС започва консултации с регионалните си и местни структури за утвърждаване на кандидатите си. Карадайъ коментира още, че успех за ДПС ще е затвърждаване на досегашните позиции на партията...\" - в. \"Дневник\".Сблъсъците с историята и заради историята от времето на съветския лагер също са сред актуалните теми.В. Дневник отделя място на годишнината от убийството на Георги Марков: \"Замисълът на Държавна сигурност е да убие чрез отравяне Георги Марков, но смъртта му да изглежда естествена. Вечерта на 7 септември 1978 г. писателят вдига температура, а на следващия ден постъпва в болница с влошено състояние, където в адски мъки издъхва на 11 септември 1978 г. Лекарите не успяват да го спасят, защото констатират отравяне на кръвта, но не откриват следи от отровата, за да създадат антидот. Причината за ликвидирането на Георги Марков е нарушеното от него табу да критикува лично Тодор Живков, който по това време се \"къпе\" в култ към личността му. Чашата на търпението на първия секретар на БКП прелива, след като през есента на 1977 г. Марков си позволява да включи в четените по радио \"Свободна Европа\" \"Задочни репортажи за България\" 11 радиопредавания, озаглавени \"Срещи с Живков\", продължили до началото на 1978 г. В тях той прави изключително обективен образ на първия секретар, като същевременно си позволява да го критикува за грубото му вмешателство в културните среди, както и за неговата безпрекословна подчиненост на Москва. Реакцията не закъснява. През януари и април 1978 г. Министерството на външните работи привиква два пъти тогавашния посланик на Великобритания Джон Клоук, за да му постави ултиматума Марков, който по това време е служител на българската секция на Би Би Си, да спре нападките срещу Тодор Живков, в противен случай НРБ ще вземе мерки да направи това. На срещите с посланик Клоук, освен зам.-министъра на външните работи Мария Захариева, присъства и тогавашния началник на отдел \"Четвърти\" в МВнР Любен Гоцев, щатен служител на Първо главно управление (ПГУ) на ДС и негов зам.-началник, работещ под дипломатическо прикритие - фигура, която придобива публичност по време на прехода като един от основателите на генералското движение в БСП, а през последните години покрай известния кръг \"Монтерей\". Кой организира операцията срещу писателя? Както през 1991 г. участникът в операцията от съветска страна ген. Олег Калугин, началник на управление \"К\" (контраразузнаване) в съветското Първо главно управление, признава публично, че през януари 1978 г. в КГБ пристига искане от Живков, направено от министъра на вътрешните работи ген. Димитър Стоянов, за неутрализиране на Георги Марков, което в крайна сметка е одобрено, въпреки първоначалната съпротива на председателя на КГБ по това време ген. Юрий Андропов...\"В. \"24 часа информира, че паметникът на съветската армия отново е надраскан: \"Паметникът на Съветската армия в центъра на София отново е надраскан, съобщи БГНЕС. Случайни минувачи са забелязали в събота драсканици, които най-вероятно са направени със спрей, в горната част на Паметника, така че да бъде затруднено неговото почистване. Това не е първият случай, в който Паметникът на Съветската армия става обект на подобна атака през последните години. По принцип българските официални власти винаги са осъждали тези действия, определяйки ги като вандалски. Този път инцидентът се случва в навечерието на 9 септември и на фона на скандал между Русия и България относно ролята на Съветския съюз за освобождаването на народите от Централна и Източна Европа от хитлеро-фашизма.\" - в. \"24 часа\".", "date": "2019.09.08", "title": "Получаваме ресор „Образование“ в новата Еврокомисия, Кристалина Георгиева без конкуренция за МВФ, изборните битки… "}
{"url": "https://news.bg/int-politics/i-semeystvoto-na-boris-dzhonsan-e-razdeleno-za-brekzit.html", "text": "Емоциите във Великобритания врят и кипят. Страната е в пълен хаос. Разногласията около Брекзита засегнаха дори семейството на премиера Джонсън. Британците са по-разединени от когато и да било, констатира Клюките, че в семейството на Борис Джонсън има разногласия относно Брекзита, донесе известно удовлетворение на британците, които са изтощени от политическия хаос в страната. Защо точно в дома на премиера да цари мир и спокойствие, при положение че навсякъде в страната споровете около Брекзита развалят отношенията между приятели, родители и деца и дори между брачни партньори?По-малкият брат на , Джо Джонсън, известен като проевропеец със сдържан и дружелюбен характер, неочаквано обяви оттеглянето си от политиката. Като депутат от Консервативната партия близо 9 години той представляваше в парламента региона на Орпингтън, Югоизточен Лондон.Джо Джонсън бе министър в правителството на Тереза ​​Мей, a когато брат му Борис стана премиер, го направи държавен секретар. Сега обаче Джо Джонсън обясни, че се разкъсва между \"семейната лоялност и националния интерес\". Братът на премиера вече се беше примирил с факта, че страната ще напусне ЕС, но искаше това да стане с договор. Неговото оттегляне от политиката може да се тълкува като явен разрив с все по-твърдия курс на премиера Джонсън.Никола Стърджън, министър-председателката на Шотландия, написа по този повод в Туитър: \"Собственият брат на Борис Джонсън вече не може да проумее посоката, по която е поел\". А депутатката от Лейбъристката партия Анджела Райнър бе още по-рязка: \"Борис Джонсън е такава заплаха, че дори собственият му брат му няма доверие.\"Сестрата на Борис Джонсън, Рейчъл, обаче отхвърли слуховете, че в семейството редовно се водят спорове около Брекзита: \"Това е пълна глупост ... Семейството избягва този въпрос, особено по време на хранене, защото не искаме да се караме с премиера.\"А настроенията сред обикновените британци? Страната е разединена повече от всякога. Един застъпник на Брекзита се ядосва заради непрекъснатото му отлагане. \"Искаме да излезем най-накрая от ЕС, така както обещаха политиците след референдума през 2016 г.\" Той смята, че ЕС ще започне истински да преговаря с британците, едва когато те заплашат с незабавно напускане на общността. \"Без сделка е идеално, защото тогава британците ще получат онова, което искат от европейците\", казва той.Една жена не крие отвращението си от ситуацията: \"Живеем в хаос, а ни управляват идиоти. Те изоставиха всички други важни проблеми на страната. Вече става дума само за политически игрички\". Друг млад човек добавя: \"останалите държави просто ни се смеят. \"Емоциите се нагорещяват се повече, а горчивината расте: \"Надявам се да се събудим от този колективен кошмар. Надявам се да няма Брекзит без сделка и хората да разберат, че най-добрата сделка за нас е тази, която сме сключили с ЕС\", казва една жена. Предсрочни избори, според нея, би трябвало да се проведат чак когато стане ясно, че няма да има твърд Брекзит.Това мнение до голяма степен съвпада с позицията на бившата консерваторка Анна Субри, която от пролетта на тази година вече е независима депутатка. \"На постоянното отлагане на Брекзита трябва да се сложи край. На британската общественост ѝ омръзна да предъвква този въпрос, а икономиката се нуждае от сигурност.", "date": "2019.09.08", "title": "И семейството на Борис Джонсън е разделено за Брекзит"}
{"url": "https://news.bg/int-politics/shoyble-ignorirahme-pozitsiyata-na-sasedite-sreshtu-severen-potok-2-nakarnihme-doverieto.html", "text": "Председателят на германския Бундестаг Волфганг Шойбле отправи критики към  по отношение на газопровода \"Северен поток 2\" и заяви, че разбира безпокойството на източните съседи на Германия, предаде Дойче веле.\"Несъобразяването с мнението на нашите източни съседи не е от най-добрите аспекти на германската политика и това в голяма степен разруши доверието\", подчертава Шойбле в своя статия, публикувана във в. \"Die Welt\".Същевременно той критикува и източноевропейските страни, че са се обявили против \"Северен поток 2\" едва след като е минало време от неговото начало.Германският политик предупреждава, че \"от общоевропейска гледна точка да се саботира проектът по обходни пътища също не е разумно решение\".Редица страни изказват сериозни съмнения по повод на строителството на \"Северен поток 2\", като предупреждават, че той ще увеличи зависимостта на Европа от руския газ. Най-активни в тази критика са  и .", "date": "2019.09.08", "title": "Шойбле: Игнорирахме позицията на съседите срещу „Северен поток 2“ - накърнихме доверието"}
{"url": "https://news.bg/int-politics/tramp-otmeni-tayni-pregovori-s-talibanite.html", "text": "Президентът на САЩ Доналд Тръмп обяви, че високопоставени лидери на талибаните са пътували до САЩ за тайни мирни преговори с участието на президента на Афганистан Ашраф Гани. Планирало се е те да се проведат днес в резиденцията \"Кемп Дейвид\", но американският президент ги е отменил.Новината беше съобщена от самия Тръмп в профила му в Twitter.Той посочи, че причина за провала на срещата е терористичната атака в дипломатическия квартал на Кабул, при която бяха убити 12 души, сред които и американски войник.са признали, че са извършили атаката, като са смятали, че така ще засилят позициите си при преговорите.По думите на Тръмп, едва ли може да се сключи значимо споразумение с хора, които не са в състояние да се разберат за прекратяване на огъня докато траят мирните преговори и вместо това убиват невинни хора.\"Още колко десетилетия са готови да воюват?\" - казва още президентът на САЩ.", "date": "2019.09.08", "title": "Тръмп отмени тайни преговори с талибаните \t"}
{"url": "https://news.bg/int-politics/struktura-na-ruskata-tsarkva-poluchi-litsenz-za-proizvodstvo-na-alkohol.html", "text": "Руските власти издадоха лиценз за производство на спирт и алкохолни напитки на компанията \"Мезиб\", принадлежаща на Московския патриархат на Руската православна църква, и на предприятието \"Софрино\", произвеждащо църковна утвар, съобщи агенция \"Интерфакс\".Уточнява се, че не е даден лиценз за производство на ликьорно вино, от което следва, че не става дума за продукция, която да се използва за църковни нужди.Пресаташето на патриарх Кирил - Александър Волков, не успя да отговори каква точно алкохолна продукция ще произвежда църквата, като само отбеляза, че винопроизводството на \"Мезиби\" е \"затворен търговски проект\", уточнява агенцията.\"Вероятно ще бъде ексклузивно вино като папските вина при католиците, които е трудно да се купят\", предположи Волков.Компанията \"Мезиб\" е регистрирана през 2015 г. в Геленджик. Тя притежава 70 хектара земеделска земя. В същия район е разположен духовно-административен и културен център на Руската православна църква, наричан от медиите \"резиденция на патриарха\".", "date": "2019.09.08", "title": "Структура на руската църква получи лиценз за производство на алкохол"}
{"url": "https://news.bg/society/chestvame-rozhdestvo-na-sv-bogoroditsa.html", "text": "Днес църквата почита Рождество Богородично - един от трите големи празника в източноправославния календар, посветени на Божията майка и от 12-те най-големи религиозни празници в църковния календар.Рождество на Пресвета Богородица, също  е църковен празник, посветен на рождението на Богородица. Той се отбелязва всяка година на Източноправославните църкви, които са по стария календар, го честват на .Според българските традиции .Малка Богородица е един най-предпочитаните празници, на който се провеждат ежегодни събори из цяла България и в Република Македония. Редица църкви и манастири празнуват патронен празник именно на този ден. от праведните Иоаким и Анна. Иоаким е от царски род - рода на Давид. Анна - от свещенически род - рода на Аарон. Нямали деца и се молили на Бога за рожба.На един голям празник Иоаким отишъл в Иерусалим да принесе жертва. Там бил упрекнат от първосвещеника, че като бездетен е недостоен да принася дар на Бога. Наскърбен, той отишъл в имението си, дето били стадата му, и се предал на пост и молитва четиридесет дни.Анна, като узнала причината за незавръщането му, разтъжена, усилила молитвата си.: благовестникът на Божиите тайни Архангел Гавриил известил на Иоаким, че ще им се роди преблагословена дъщеря, чрез която ще се благословят всички земни племена и ще бъде дарувано спасението на целия свят. Също известил и на Анна и й казал да иде в Иерусалим и при \"златните порти\" ще намери мъжа си, комуто е известено това.Отишла и точно там се срещнали и споделили радостта от ангеловото известие.Анна родила светата Дева, на която дали име Мариам, чието тълкувание е \"госпожа-надежда\". Родителите принесли жертва благодарствена, като помнели думите на Ангела.Православната църква приема, че на 9 декември е станало зачатието на света Анна, а девет месеца по-късно се е родила дъщеря й, която обрекли на Бог и по негова повеля нарекли Мария.\"Рождението ти, Богородице Дево, донесе радост на цялата вселена, защото из тебе изгря Слънцето на правдата - Христос, нашия Бог, Който развърза клетвата, даде благословение и, като унищожи смъртта, дари ни вечен живот.\"Ортодоксалната църква прославя Божията майка като пазителка на християнското семейство и покровителка на родилките и децата. Денят на нейното раждане -  е особено тачен предимно от жените, за да им помага светицата в беда и тежка работа, за да раждат леко и да са живи и здрави децата им.В нейна чест омесват и изпичат голяма Богородична пита , Богородичен хляб. Едно парче от нея се оставя за добитъка и се стрива в храната му, друго парче се нарича на къщата, за да я пази Богородица. В някои краища пазят това парче чак до четвъртия ден на Божията майка, когато е празникът Събор на Пресвета Богородица (26 декември).Според обичаите стопанката на дома не трябва да шие и тъче, за да не се разболеят децата в семейството.", "date": "2019.09.08", "title": "Честваме Рождество на св. Богородица"}
{"url": "https://news.bg/int-politics/protesti-po-vreme-na-ikonomicheskata-rech-na-mitsotakis.html", "text": "Премиерът на Гърция Кирякос Мицотакис представи пред международния панаир в Солун плановете си за развитие на икономиката на страната на фона на националистически и синдикални протести, предаде БНР.Под лозунга \"Растеж за всички, растеж на всичко\"  на Гърция възнамерява да намали данъците върху печалбите, селскостопанския и строителния бизнес, както и облагането на доходите на по-бедните домакинства.Програмата на Мицотакис предвижда още приватизация на държавната газова компания и на държавната петролна компания, както и парично стимулиране на раждаемостта.Пред панаирното градче имаше няколко демонстрации. Националистите за пореден път изразиха недоволство заради договора за името на Северна Македония. \"Македония е Гърция\" и \"Предатели\", гласяха плакатите.Полицията арестува 33-ма демонстранти. Използван беше и сълзотворен газ срещу друга демонстрация - тази на синдикатите. Част от хората се опитаха да влязат в градчето по време на речта на Мицотакис.В Солун бяха мобилизирани над 3500 полицаи.", "date": "2019.09.08", "title": "Протести по време на икономическата реч на Мицотакис"}
{"url": "https://news.bg/int-politics/sotsialniyat-ministar-na-velikobritaniya-ambar-rad-podade-ostavka.html", "text": "Британската министърка на труда и пенсиите Амбър Ръд подаде оставка в знак на протест срещу натиска, оказван на умерените консерватори, без сделка, предаде Би Би Си.Тя като заяви, че не може да остане на поста си докато лоялни консерватори са прогонени.По думите й, изключването на 21 души от фракцията на торите във вторник е \"посегателство върху приличието и демокрацията\".Амбър Ръд коментира, че вече не вярва в желанието на правителството да напусне ЕС със сделка.От \"Даунинг стрийт\" 10 изразиха разочарование от оставката на \"талантлив министър\".", "date": "2019.09.08", "title": "Социалният министър на Великобритания Амбър Ръд подаде оставка"}
{"url": "https://news.bg/politics/mareshki-predlaga-na-prezidenta-da-e-kmet-zashtoto-inache-e-s-oryazani-funktsii.html", "text": "Политическият сезон започна прекалено остро точно в момента, в който сме изтървали почти всички влакове. България трябва да търси максимален политически консенсус за подобряване на доходите на хората, за справяне с демографската криза, с проблемите в здравеопазването и образованието. Това заяви пред Нова телевизия лидерът на партия \"Воля\" Веселин Марешки.По думите му той няма да бъде кандидат за кмет на Варна на предстоящите местни избори. В момента според него се разиграват някакви ниски страсти.Стигаме до едни извратени ситуации, в които кандидати, които са част от системата, която е убивала семействата на хора с увреждания, убивала е образованието, докарала е България до тази демографска криза, сега част от протестиращите родители, подкрепят кандидати, които са основен фактор в системата, която ги е убивала.\"Това, което отправихме към президента, съвсем добронамерено, е във връзка с това, че като президент са му орязани функциите, и ние му казваме, че най-прекият път към това да имаш възможност да покажеш качествата си е да се кандидатираш за кмет на София.\"Така лидерът на \"Воля\" обясни предложението на партията, отправено към държавния глава. Той се ползва с голям рейтинг в момента. Видяхте и Мая Манолова напусна своя пост като омбудсман. Няма нищо страшно за всеки един деен човек, който иска да покаже качествата си\", каза още Марешки.Сред структурите на партията имало издигната кандидатура на Румен Радев, на Слави Трифонов, но няма нито един човек, който да е посочил Мая Манолова. Ние ги попитахме защо не подкрепят Манолова и те казаха, че тя също е от системата, която е създавала бедност и корупция в България, добави Марешки.", "date": "2019.09.08", "title": "Марешки предлага на президента да е кмет, защото иначе е с орязани функции"}
{"url": "https://news.bg/int-politics/protestirashti-v-honkong-razvyavat-znamena-na-sasht-i-prizovavat-tramp-da-gi-osvobodi.html", "text": "Хиляди протестиращи в Хонконг пеят националния химн на САЩ, призовавайки президента Доналд Тръмп да \"освободи\" града, съобщават \"Ройтерс\" и АП.Полицейски сили за борба с безредиците са изправени пред протестиращи с чадъри, които развяват американски знамена и призовават за демокрация след поредната нощ на насилие през 14-тата седмица на размирици.\"Бийте се за свобода, застанете с Хонконг. Съпротивлявайте се на Пекин, освободете Хонконг\", скандират протестиращи.Министърът на отбраната на САЩ Марк Еспер призова Китай за сдържаност в Хонконг, бивша британска колония, която се върна към китайското управление през 1997 г.Призивът на Еспер е от Париж, след като полицията в Хонконг не позволи на протестиращите да блокират достъпа до летището и стреля със сълзотворен газ за втора поредна нощ в гъсто населения квартал Монгкок.\"След като САЩ в този момент са в търговската война с Китай, това е добра възможност за нас да покажем (на САЩ) как прокитайски групировки също нарушават правата на човека в Хонконг и позволяват бруталност на полицията\", коментира Чери, 26-годишен финансист, докато протестиращите вървят към близкото американско консулство.\"Искаме администрацията на САЩ да помогне за защитата на правата на човека в Хонконг.\"\"Хонконг е начело на битката срещу тоталитарния режим на Китай. Моля, подкрепете ни в нашата борба\", обяснява Панзер Чан, един от организаторите на неделния марш. Неделните протести са след нощ на сблъсъци между протестиращи и полиция в няколко метростанции.Протестиращите подпалиха отломки в близост до метростанция в Монгкок, но се оттеглиха, прогонени от полицията.Сблъсъци имаше и на гара в Ша Тин, където протестиращите блокираха полицаи в контролната зала, преди да пристигнат силите за борба с безредици. Няколко души са ранени и задържани.", "date": "2019.09.08", "title": "Протестиращи в Хонконг развяват знамена на САЩ и призовават Тръмп да ги освободи"}
{"url": "https://news.bg/int-politics/turska-armiya-vleze-v-siriya-za-savmestni-patruli-sas-sasht.html", "text": "Турски военни превозни средства преминаха в североизточна Сирия в неделя, за да започнат планираните съвместни патрули със САЩ за създаване на \"безопасна зона\" по границата.Източник на \"Ройтерс\" коментира, че превозни средства с турски знамена са се присъединили към тези в Сирия с американски знамена на около 15 километра източно от турския граничен град Аккакале, близо до сирийския Тел Абяд. Районът източно от река Ефрат се контролира главно от кюрдските сили.Според Министерството на националната отбрана на Турция в първото съвместно наземно патрулиране на военните сили на Турция и САЩ в североизточната част на Сирия участват брониран конвой и дронове.\"Като част от плана за създаване на зона за сигурност източно от Ефрат в Северна Сирия, турски и американски военни част започнаха първи съвместен наземен патрул\", коментира министерството в Туитър.", "date": "2019.09.08", "title": "Турска армия влезе в Сирия за съвместни патрули със САЩ"}
{"url": "https://news.bg/int-politics/novi-protesti-na-zhaltite-zhiletki-vav-frantsiya.html", "text": "Френската полиция се сблъска с антиправителствени протестиращи в събота, които искат да вкарат нова инерция в демонстрации, призоваващи за социална справедливост и срещу президента Еманюел Макрон, съобщават АФП и \"Франс 24\".Така нареченото движение \"Жълти жилетки\" намалиха протестите си през лятото, но лидерите му се надяват на подкрепа нова вълна от протести в цялата страна, когато правителството започва реформа на пенсионната система на Франция.Властите в южния град Монпелие коментират, че около 2000 души са в центъра на града - организаторите определят броя до 5000.По време на сблъсъците полицията стреля със сълзотворен газ, за ​​да се опитат да разпръснат тълпата, която запали полицейски автомобил. Няколко витрини на магазини са счупени, а полицията заявява, че са задържани седем души.Представителите на региона обясняват, че в насилието са участвали около 500 души.Организаторите на протестите призоваха за мащабен протест в Монпелие, а по-малки митинги са проведени в други градове на Франция, включително Париж, Марсилия, Руан, Лил, Страсбург, Дижон и Тулуза.За сблъсъци се съобщава в северния град Руан, където участват около 500 демонстранти. Полицията е арестувала 26 души и са предупредени 111. Прозорците на магазини в града са разбити.Полицията допълва, че 650 души са протестирали в Лил, организаторите съобщават 1500, там протестите са мирни.\"Всички сме заедно, искаме правителството драстично да промени политиките си ... и радикална промяна може да настъпи едва когато това правителство подаде оставка\", коментира Александър Чантри, организатор на жълтите жилетки в Лил.Полицията обяснява, че около 800 души са протестирали в Париж, където властите поддържат забрана на протести на Шанз-Елизе, където имаше големи сблъсъци и големи разрушения по време на минали протести.", "date": "2019.09.08", "title": "Нови протести на жълтите жилетки във Франция"}
{"url": "https://news.bg/world/rusnatsite-glasuvat-sled-letnite-protesti-v-moskva.html", "text": "Руснаците гласуват на местни и регионални избори, които са сериозно изпитание за Кремъл, след като популярността на президента Владимир Путин и управляващата партия продължава да се топи, информира радио \"Свободна Европа\".Либерални активисти и политически анализатори внимателно следят вота за градски съвет в Москва, където избирателната комисия не разреши на независими кандидати да участват в битката, което предизвика седмици на протести.Местни и регионални избори също се провеждат в 83 региона и градове на страната, руснаците гласуват и за губернатори.Разпространява се информация, че във втория по големина град Санкт Петербург е упражнен тормоз върху независими наблюдатели.Действащият губернатор Александър Беглов се опитва да спечели пълен мандат, след като беше назначен на поста от Путин през миналата година. Но управлението му до момента е изпълнено с гафове и въпроси дали е компетентен да управлява града.Преди вота Путин смени няколко регионални губернатори, за да избегне повторение на резултата от частичните избори през миналата година, когато подкрепяни от Кремъл губернатори изгубиха изборите.В Москва много членове на управляващата \"Единна Русия\" избраха да се кандидатират като \"независими\" кандидати, за да замаскират връзката си с управляващата партия.Голяма част от обществото се обърна срещу \"Единна Русия\", след като прокара закон за увеличаване на възрастта за пенсиониране и отделно вдигна ДДС.Радиото отбелязва, че ситуацията не е много добра за самия Путин. Доверието към него през май падна до най-ниското си ниво от 13 г., показва местно социологическо проучване.Много политически анализатори ще обърнат особено внимание на битката в Москва. Независимите кандидати се надяваха да използват изборите като начин да изпратят послание, че опозицията все още може да бъде политическа сила след години на натиск от властите.Но през юли властите забраниха на независимите кандидати да участват на основата, че някои от събраните подписи за участие са невалидни. Отхвърлените кандидати, много съюзници на Навални, обвиняват местната власт в използване на всякакви средства с цел да им попречат да участват на вота.Московската градска дума, в която има 45 места, е отговорна за бюджет от 43 милиарда долара и сега се контролира от \"Единна Русия\". Днес се гласува за всички места. Избраните кандидати влизат в Думата за мандат от пет години.Решението да се забрани на независими кандидати да участват на изборите предизвика вълна от протести в руската столица, като през август имаше протести с 50 000 души. Едни от най-големите демонстрации в Москва от масовите протести срещу завръщането на Путин в Кремъл през 2011-2012 г.Два дни преди вота . Ела Памфилова обяви, че не е пострадала при нападението.Москва е първото място в Русия, където ще бъде изпробвано електронно гласуване. Три секции са част от теста на системата.", "date": "2019.09.08", "title": "Руснаците гласуват след летните протести в Москва"}
{"url": "https://news.bg/int-politics/haradinay-otnovo-se-kandidatira-za-premier-na-kosovo.html", "text": "Избирателната коалиция на Алианса за бъдещето на Косово и Социалдемократическата партия избра Рамуш Харадинай за общ кандидат за премиер в Косово, съобщава RTK2, цитирани от \"Данас\".\"Нашите кандидати ще положат усилия за увеличаване на заетостта. Това са хората, които ще превърнат Косово в държава с равни възможности. Нашето Косово със своите военни, полиция, правосъдие и институции е по-безопасно днес. Хората в Косово имат свой дом\",  коментира Харадинай.В своето обръщение по време на церемонията, Харадинай отбелязва, че данъците върху стоки от Сърбия ще останат в сила, докато Белград не признае независимостта на Косово.Харадинай  като министър-председател на страната, след като бе призован от съда в Хага. След оставката му политическите партии постигнаха споразумение за разпускане на Парламента на 22 август, за предсрочни избори.Припомняме, че  бе възприето от Сърбия като предизвикателство. Напрежението между двете държави се увеличи и заради въведените от Отделно от това, но засега без успех, върви процес по налагане на предложение за.", "date": "2019.09.08", "title": "Харадинай отново се кандидатира за премиер на Косово"}
{"url": "https://news.bg/world/uraganat-dorian-dostigna-i-kanada.html", "text": "Ураганът \"Дориан\" продължава да опустошава по пътя си. Сега природната стихия връхлетя атлантическото крайбрежие на Канада като категория от втора степен, съобщават АФП и други медии.Десетки хиляди домакинства останаха без електрозахранване в региона. Бурята изкорени дървета и предизвика огромни 20-метрови вълни.Южно от Халифакс са регистрирани ветрове със скорост от 150 километра в час, а също така ураганът донесе със себе си проливен дъжд. Бурята сега е определяна като \"много интензивен посттропически циклон\", но Канадският център по ураганите предупреди, че все още носи вятър със скорост, равносилна на тази на ураган от категория 2.Повече от 450 000 домакинства са без ток.\"Дориан\" ще продължи посоката си североизточно.Ураганът отне живота на десетки на Бахамите. Също така нанесе огромни щети по югоизточното крайбрежие на САЩ. ", "date": "2019.09.08", "title": "Ураганът „Дориан” достигна и Канада"}
{"url": "https://news.bg/crime/dvama-sa-zadarzhani-za-ubiystvo-na-45-godishen-v-kyustendil.html", "text": "Мъж на 75 години е задържан като заподозрян за извършено тежко криминално престъпление в Кюстендил, по случая се изяснява съпричастността на 38-годишна жена, която също е задържана, съобщава МВР.Сигналът в полицията е получен вчера следобед, когато в кв.\"Герена\" в областния град е открито тялото на 45-годишен.Според първоначалните данни, в ранните часове на 7 септември, в апартамент в квартала му е нанесен побой, при който той е починал.На мястото е из-вършен оглед. В РУ-Кюстендил продължава работата за изясняване на фактите и обстоятелствата. Уведомен е дежурен прокурор от Окръжна прокуратура.", "date": "2019.09.08", "title": "Двама са задържани за убийство на 45-годишен в Кюстендил"}
{"url": "https://news.bg/world/putin-na-vota-v-moskva-vazhno-e-kachestvoto-a-ne-kolichestvoto.html", "text": "Президентът на Русия Владимир Путин посети избирателна секция в Руската академия на науките тази сутрин, за да гласува за Московската градска дума, информира ТАСС.Путин традиционно гласува в тази избирателна секция номер 2151. Той гласува в тази секция на президентските избори през 2000, 2004, 2008, 2012 и 2018 г.На днешния вот руснаците гласуват на местни регионални избори. Московчани ще изберат 45-местния парламент. Трима кандидати ще бъдат избрани с електронно гласуване. 7,3 милиона избиратели имат право на глас в столицата. Гласуването ще приключи в 20,00 часа местно време.След като пусна гласа си, руският лидер направи коментар. Той заяви, че не е важен броят на кандидатите, участващи на изборите, а качеството им на работа след избирането им.Запитан дали познава лично кандидата, за когото гласува, Путин отговори, че не го познава, но се надява да е добър и почтен човек. Държавният глава също така изрази надежда, че на днешния вот участват достойни кандидати.На журналистически въпрос не би ли желал кандидатите да са повече и по-разнообразни, Путин отговори: \"В някои държави има 30, 50 и по 100. Това не променя качеството на работата им. Не е важно колко са, важно е качеството\".", "date": "2019.09.08", "title": "Путин на вота в Москва: Важно е качеството, а не количеството"}
{"url": "https://news.bg/politics/bsp-otbelyazva-75-godini-ot-9-ti-septemvri-sds-zakleymyava-savetskite-shtikove.html", "text": "Градската организация на БСП в София отбелязва 75-ата годишнина от 9-ти септември 1944-та с няколко събития в понеделник.Лидерът на БСП - София Калоян Паргов ще присъства в на тържественото откриване на документалната изложба \"75 години от освобождаването на Източна Европа от нацизма. България\" в Руския културно-информационен център.Паргов, членове на Изпълнителното бюро и на Градския съвет на БСП - София, народни представители и общински съветници от групите на социалистите ще поднесат цветя на паметника на Незнайния воин. А след това ще положат цветя и на паметника на Съветската армия.В навечерието на 9-и септември от СДС-Бургас и Съюза на репресираните почетоха жертвите на комунистическия режим. Пред паметника до Апелативния съд панихида за душите на загиналите отслужиха представители на бургаското духовенство. \"Докато има дискусионен поглед върху датата 9-ти септември и събитията, случили се след това, България никога няма да просперира. Трябва да има еднозначно, категорично, критично мнение по отношение на тази дата. На 9-и септември България бе завладяна от щиковете на съветската армия, вследствие на това бе наложен мракобесен режим, който изби елита на нацията. Има повече от 32 000 знайни и може би още много незнайни жертви на този режим\", коментира общинският съветник от СДС-Бургас Тошко Иванов.Иванов призовава събитията от този период да бъдат представяни и изучавани обективно.\"9-ти септември е една от най-черните и тъжни дати в историята на България. От този ден започват злокобните и кървави дни и нощи на унищожаването и ликвидирането на интелектуалния потенциал на нацията. Днес роднини на жертви положиха цветя на паметника в Бургас със сълзи на очи и с надеждата злините на комунистическия режим никога да не бъдат забравяни\", допълват от СДС- Бургас.", "date": "2019.09.08", "title": "БСП отбелязва 75 години от 9-ти септември, СДС заклеймява съветските щикове"}
{"url": "https://news.bg/world/siriya-obvini-turtsiya-i-sasht-v-agresiya-i-narushavane-na-suvereniteta.html", "text": "Дамаск излезе с протест, след като съвместен турско-американски патрул започна да патрулира в зона за сигурност в Сирия, информират руски медии.По-рано медии съобщиха, че турски бойни машини са навлезли в Североизточна Сирия като част от планиран съвместен патрул със САЩ. Министерството на отбраната на Турция потвърди, че турските и американските въоръжени сили започнаха съвместен патрул в зона за сигурност в Североизточна Сирия. Пояснява се, че използват бойни машини и безпилотни самолети. Допълва се, че шест турски бронирани машини участват в патрула.Сирия не закъсня и осъди действията на двете държави. Дамаск възнегодува, че действията им са \"скандално нарушение\" на суверенитета на страната. Арабската държава вярва, че \"тази стъпка е агресия и с нея се цели удължаване на кризата в Сирия\", се казва в съобщение на външното министерство на страната.", "date": "2019.09.08", "title": "Сирия обвини Турция и САЩ в агресия и нарушаване на суверенитета"}
{"url": "https://news.bg/bulgaria/katastrofa-v-blagoevgrad-prati-dvama-dushi-v-bolnitsa.html", "text": "Катастрофа в Благоевград прати двама души в болница, предаде БГНЕС.Пикап \"Ситроен\" с надпис \"Община Благоевград\" е катастрофирал тежко на влизане в Благоевград.Двамата пострадали са водачът и спътничката му.Пътният инцидент е станал в 17.25 ч. под моста за Бело поле.Автомобилът минал в лявата лента, скъсал мантинелата, прелетял над нея и се блъснал в стълб.", "date": "2019.09.08", "title": "Катастрофа в Благоевград прати двама души в болница "}
{"url": "https://news.bg/world/turtsiya-i-sasht-na-razlichni-pozitsii-za-zonite-za-sigurnost-v-siriya.html", "text": "Турция и САЩ в момента са на различни позиции за зоните за сигурност в Сирия. Това заяви турският президент Реджеп Ердоган, цитиран от Press tv. Той разкритикува остро американските действия, които не са в интерес на Сирия, а на терористични групировки.Ние отхвърляме това, заяви Ердоган.Държавният глава има предвид подкрепата на Вашингтон за прокюрдските бойци, която отдавна е повод за спор между двете държавиПрипомняме, че турски военни превозни средства преминаха в североизточна Сирия , за да започнат планираните съвместни патрули със САЩ за създаване на \"безопасна зона\" по границата.Според Министерството на националната отбрана на Турция в първото съвместно наземно патрулиране на военните сили на Турция и САЩ в североизточната част на Сирия участват брониран конвой и дронове.", "date": "2019.09.08", "title": "Турция и САЩ на различни позиции за зоните за сигурност в Сирия "}
{"url": "https://news.bg/regions/vazstanoveno-e-dvizhenieto-na-mps-nad-12-t-po-vsichki-avtomagistrali-v-posoka-sofiya.html", "text": "Възстановено е движението на МПС над 12 т. по всички автомагистрали в посока София.Това съобщиха от АПИ.До 21 ч. бе ограничено движението по АМ \"Тракия\", АМ \"Струма\" и АМ \"Хемус\" в посока София поради натоварения трафик към столицата.", "date": "2019.09.08", "title": "Възстановено е движението на МПС над 12 т. по всички автомагистрали в посока София"}
{"url": "https://news.bg/world/medvedev-edinna-rusiya-vse-oshte-e-vodeshta-sila-v-stranata.html", "text": "Партията \"Единна Русия\" остава водеща политическа сила. Това заяви премиерът и председател на партията Дмитрий Медведев, цитиран от ТАСС.Припомняме, че днес руснаците гласуваха на местни регионални избори. Московчани избират Трима кандидати ще бъдат избрани с електронно гласуване. 7,3 милиона избиратели имаха право на глас в столицата. Гласуването приключи в 20,00 часа местно време.Москва е първото място в Русия, където бе изпробвано електронно гласуване. Три секции са част от теста на системата.Местни и регионални избори също се провеждат в 83 региона и градове на страната, руснаците гласуват и за губернатори.След като пусна гласа си, руският президент Владимир Путин заяви, че не е важен броят на кандидатите, участващи на изборите, а качеството им на работа след избирането им.Запитан дали познава лично кандидата, за когото гласува, Путин отговори, че не го познава, но се надява да е добър и почтен човек. Държавният глава също така изрази надежда, че на днешния вот участват достойни кандидати.Броенето на гласове продългжава, но вече е ясно, че \"Единна Русия\" е първа, със задоволство отбеляза Медведев и благодари на избирателите за подкрепата.Изборите са сериозно изпитание за Кремъл след последната вълна протести на опозиционери.", "date": "2019.09.08", "title": "Медведев: \"Единна Русия\" все още е водеща сила в страната "}
