{"url": "https://news.bg/world/zalozhnicheska-drama-v-sasht.html", "text": "Въоръжен мъж е взел заложници в дом за ветерани в САЩ, предаде АП.Инцидентът е станал в град Йонтвил, щата Калифорния.Службата на шерифа на окръг Напа издаде предупреждение никой да не се приближава до обекта. Полицията е блокирала достъпа до сградата.По официална информация трима души са взети за заложници. Не са известни причините за нападението.", "date": "2018.03.09", "title": "Заложническа драма в САЩ"}
{"url": "https://news.bg/world/sasht-ne-sme-pravili-otstapki-na-kndr-izolatsiyata-raboti.html", "text": "САЩ не са правили никакви отстъпки и постоянно увеличават натиска над лидера на КНДР Ким Чен-ун.Това заяви вицепрезидентът на САЩ Майк Пенс ден след изнесената информация, че Доналд Тръмп се е съгласил да се срещне с ръководителя на Северна Корея, информира \"Ройтерс\".Поканата на КНДР за разговори \"е доказателство, че стратегията на президента Тръмп за изолиране на режима на Ким работи\", се казва в съобщение не Пенс, разпространено от Белия дом.Международната общност приветства перспективите за среща между Тръмп и Ким Чен-ун.По-рано днес държавният секретар на САЩ Рекс Тилърсън заяви, че са изненадани от предложенията на Пхенян.Междувременно президентът на Китай Си Дзинпин призова САЩ и КНДР бързо да започнат преговори. Той изрази надежда всички страни в кризата да избягват действия, които могат да окажат негативно влияние.Агенция \"Синхуа\" съобщава, че китайският лидер е казал в телефонен разговор с Тръмп, че диалогът с правителството на Северна Корея трябва да започне \"възможно най-скоро\".Той похвали \"желанието\" на американския лидер за намаляване на напрежението с политическо обвързване.Коментирайки двустранните отношения, Си изрази надежда, че Китай и САЩ няма да позволят различията да попречат на икономическото сътрудничество.", "date": "2018.03.09", "title": "САЩ: Не сме правили отстъпки на КНДР, изолацията работи"}
{"url": "https://news.bg/crime/rabotnik-podryazval-kloni-na-avtovishka-padna-i-zagina.html", "text": "Трима работници, които са подрязвали клони на дърво, са паднали от автовишка във Видин, като единият по-късно е починал в болницата, информира БНР.Сигнал за инцидента е подаден в 9:03 часа тази сутрин на тел. 112.Вторият пострадал е настанен за лечение, а третият е освободен след оказана медицинска помощ.Уточнява се, че загиналият работник е бил със свой колега в коша, който се чупи и пада от височина между 4 и 6 метра. Третият пострадал се е намирал под стрелата на автовишката.Засега компетентните институции не са изяснили причината за трагедията. ", "date": "2018.03.09", "title": "Работник, подрязвал клони на автовишка, падна и загина"}
{"url": "https://news.bg/energy/bulgargaz-iska-4-34-po-skap-gaz.html", "text": "\"Булгаргаз\" предложи на КЕВР увеличение с 4.34% в цената на природния газ за 2-рото тримесечие на 2018 г.Това съобщиха от пресцентъра на \"Булгаргаз\" ЕАД.В съответствие с изискванията и условията на Наредба № 2/2013 г. за регулиране на цените на природния газ, \"Булгаргаз\" ЕАД, са внесли предложение в КЕВР да се утвърди нова цена на природния газ.Така за второто тримесечие на 2018 г. стойността да бъде в размер на 369.66 лв./хм3 или 34.84 лв./MWh (без цени за достъп, пренос, акциз и ДДС).Предложената за утвърждаване цена за ІІ-ро тримесечие на 2018 г. се изменя както следва:- увеличение с 4.82% или 17,01 лв./хм3; - увеличение с 4.34% или 1,45 лв./MWh.", "date": "2018.03.09", "title": "\"Булгаргаз\" иска 4.34% по-скъп газ"}
{"url": "https://news.bg/politics/zashto-radev-beshe-slushatel-na-ruskata-imperska-volya-pitat-reformatorite.html", "text": "Реформаторски блок - Глас Народен се обявиха в категорична подкрепа на националното достойнство и суверенитета на българската нация.Според тях руският патриарх Кирил е пореден пратеник на Кремъл, демонстрирал арогантно и надменно отношение към нашата национална идентичност и историческа памет.\"Убедени сме, че служител на КГБ на СССР, службата която преследваше свещеници, не може да бъде говорител на християнските ценности\", подчертават от дясноориентираната формация.Реформаторският блок - Глас народен определят като недопустима липсата на реакция на българските държавни институции срещу опита привързаността на българите към православната вяра да бъде използвана за промяна на политическите приоритети на държавата ни.За Реформаторски блок - Глас народен е неприемливо поведението на българския президент Румен Радев. \"Приемаме отказа му лично и публично да заяви ясна позиция като съгласие с домогванията на Кремъл за намеса във всеки аспект от политиката и културата на нашия народ\", изтъкват от формацията. Те настояват, че президентът е бил длъжен да защити свободата и правото на българите да почитаме всяка жертва, паднала в името на свободата ни, да зачитаме и да уважаваме всеки човешки живот и всяка личност, независимо от националната ѝ принадлежност. \"Това е постижение на собственото ни българско самосъзнание, с което се гордеем, и няма да допуснем да бъде погазвано нито от чужди институции, нито от собствения ни държавен глава\", заканват се реформаторите.Те настояват за обяснение на Румен Радев пред българските граждани - защо вместо да бъде изразител на българската национална гордост и достойнство, изграждани в хилядолетна култура, той се е превърнал в слушател на чужда имперска воля, и то точно при честването на Националния празник на България.От Реформаторски блок - Глас народен също така настояват за незабавно и категорично разграничаване на лидерите на управляващото мнозинство и правителството, от позицията на \"Атака\" и нейния лидер В. Сидеров, които потъпкали историята на българското възраждане и се отрекли от вековните борби на българския народ за църковна и национална независимост.\"Липсата на такава реакция би означавала, че мнозинството и управлението на България са заложник на партия, проводник на кремълския имперски национализъм. Управление, зависимо от такава воля, не може да постигне нито заявените външнополитически цели, нито да реформира държавата ни по модела на развитите европейски общества\", завършва позицията на дясната формация. ", "date": "2018.03.09", "title": "Защо Радев беше слушател на руската имперска воля, питат реформаторите"}
{"url": "https://news.bg/world/v-sarbiya-podeha-initsiativa-za-izdigane-na-pametnik-na-slobodan-miloshevich.html", "text": "В Сърбия подеха инициатива за издигане на паметник на Слободан Милошевич, съобщава B92.Гражданска асоциация \"Свобода\" и младите активисти на Социалистическа партия на Сърбия внесоха предложение в общинския съвет в Белград за издигане на паметник на Слободан Милошевич. Те също така настояват улица и площад да носят името на бившия сръбски и югославски лидер, пише всекидневникът Vecernje Novosti.Според вестникa инициативата е предадена на градските власти и на президента на Сърбия.Инициаторите вярват, че Милошевич е един от най-големите държавници в съвременната история на страната, тъй като не е позволил сръбският народ да бъде унижен, въвел е многопартийна система и е защитил страната от НАТО. Според тях гражданите на Сърбия са морално задължени да му се отблагодарят.На 11 март (събота) ще се навършат 12 г. от смъртта на Милошевич.При управлението си югославската армия нападна Хърватия и Босна и Херцеговина, където бяха извършени най-големите военни престъпления след Втората световна война в Европа. По време на управлението му се води и войната в Косово. Милошевич бе предаден от властите в Белград на Международния трибунал за военни престъпления в Хага, където почина в следствения арест.", "date": "2018.03.09", "title": "В Сърбия подеха инициатива за издигане на паметник на Слободан Милошевич"}
{"url": "https://news.bg/regions/18-017-dushi-chlenuvat-v-stolichnata-organizatsiya-na-bchk.html", "text": "18 017 души е членският състав на Столичната организация на БЧК към 2017 г.С наличния си доброволчески състав организацията е успяла да постигне основните си направления на червенокръстката дейност, отчете председателят на Столичната организация на БЧК Здравко Маринов в началото на Общото събрание на дружеството.Маринов представи и финансовия отчет на Столичната организация на БЧК.Наличността на паричните средства към 01.01.2017 година е 622 084 лева, финансовите приходи 905 205 лева. За формирането им са използвани 37% собствени приходи, 47.6% от регламентирани приходи от обучение по Първа долекарска помощ на шофьори и 15.4% от субсидия.Разходите на Столичната организация на БЧК за 2017 година са 800 141 лева. По основните дейности са разпределени 448 978 лева, за разлика от 2016 година, когато са били 391 911 лева. Маринов отчете, че по второто направление за проектите и програмите на организацията са отделени 172 679 лева през 2017 година, а през 2016 г., те са били 157 935 лева.\"Столичната организация на БЧК ще продължи да работи и ще продължи да отстоява своята позиция като значим обществен фактор както за саморазвитие на общностите, така и за подкрепа на хора, изпаднали в беда\", каза още той.Като основна задача, която стои Столичната организация Маринов посочи укрепването и развитието на доброволческия актив.", "date": "2018.03.09", "title": "18 017 души членуват в Столичната организация на БЧК"}
{"url": "https://news.bg/world/varhovniyat-sad-na-ispaniya-nanese-oshte-edin-udar-na-katalunskite-separatisti.html", "text": "Върховният съд на Испания отхвърли молба на кандидата за ръководител на каталунското правителство Жорди Санчес да му бъде позволено да излезе от затвора, за да присъства на заседанието на местния парламент, съобщава \"Ройтерс\".Според агенцията това е още един удар върху стремежа на богатия регион да се отдели от Испания.В понеделник се очаква каталунският парламент да гласува нов лидер. Санчес е кандидатът на сепаратистите, тъй като лидерът Карлес Пучдемон живее в изгнание в Белгия от октомври. На 1 март той оттегли кандидатурата си за втори мандат.Санчес е в ареста по обвинения в бунт и противодържавна дейност за ролята си в организирането на протести за независимост през миналата година, по време на които служители на полицията бяха блокирани в сграда в Барселона и техните патрулни коли бяха унищожени.Испанският съдия Пабло Ларена базира решението си, поместено на 26 страници, да не пусне Санчес на убеждението, че има риск от повторно извършване на престъпление.Говорител на парламента на Каталуния съобщи, че насроченото за понеделник заседание ще се проведе.Говорител на испанското правителство повтори, че кандидатите не трябва да са в затвора или в момента срещу тях да тече разследване.Междувременно Пучдемон не изключи провеждането на нови избори в богатия регион, информира АФП.Не е трагедия, ако има нови избори, въпреки че не е приоритет и никой не би желал, каза той в интервю за каталунския националистически вестник El Punt Avui., подчерта сепаратистът.", "date": "2018.03.09", "title": "Върховният съд на Испания нанесе още един удар на каталунските сепаратисти"}
{"url": "https://news.bg/politics/mvnr-ne-iska-da-komentira-obidite-kam-balgariya-po-rossiya-1.html", "text": "От Министерството на външните работи (МВнР) отказват да коментират обидните квалификации спрямо български институции, прозвучали в ефира на руската държавна телевизия \"Россия 1\" по повод посещението на руския патриарх Кирил у нас.В програмата, излъчена на 6 март с водещ Владимир Соловьов, гостите са дискутирали темата \"Защо България забрави \"руската кръв\". По време на предаването Соловьов критикувал президента Румен Радев, като припомнил, че в речта си той благодари за Освобождението \"не на единната руска армия, а на разни народи, влизащи в нея - на румънци, украинци, беларуси, поляци, финландци\".\"Доколкото става ясно от записа, участниците в предаването изразяват лично мнение, а не официални позиции на институции\", изтъкват от МВнР до БНР.От външното ведомство обаче са категорични, че такива изяви не помагат на двустранните отношения.Руският патриарх Кирил преди да отпътува от България изрази огорчение, че българските власти приписват заслуги наравно с Русия и на други националности за освобождението ни.", "date": "2018.03.09", "title": "МВнР не иска да коментира обидите към България по \"Россия 1\" "}
{"url": "https://news.bg/politics/spasyavaneto-na-balgarskite-evrei-bezpretsedenten-akt-v-nay-mrachnite-godini-na-evropa.html", "text": "Спасяването на българските евреи преди 75 години е един безпрецедентен акт. В най-мрачните години на Европа и нацизма, България извърши едно от най-светлите си постижения.Това заяви президентът Румен Радев на среща с представители на еврейски организации от България и Израел, съобщиха от Президентството.\"Този знак, безпрецедентен в историята на Европа, обедини политици и държавници, интелектуалци, духовници и обикновени хора, да застанат в защита на своите съотечественици българските евреи\", заяви още президентът.Държавният глава подчерта, че това не е случайно, защото българските евреи винаги са били важна и неделима част от българското общество и в челните редици на обществения живот, в изкуството, културата и науката.\"Това завинаги ще остане една от най-светлите страници в нашата история, събитие, с което ние се гордеем\", добави Румен Радев.Спасените български евреи имат важен принос в изграждането на Държавата Израел, припомни още Румен Радев.\"България беше единствената малка страна, която се опълчи срещу големия нацизъм и каза \"не\". Нито една от страните в Европа и на Балканския полуостров не направи това, което направи българският народ, и като казвам български народ включвам всички - народът, свещениците, управата, даже и царят, който не подписа указа за нашето изпращане. Това беше акт, който трябва да се споменава, както казах и днес на освещаването на паметника, всяка година и навсякъде, за да се знае какво е направила България\", заявиха представители на еврейските организации.Отправено беше и предложение спасяването на българските евреи през Втората световна война да се изучава в учебните програми на българските училища, а българските ученици да посещават паметника на спасяването на еврейската общност в град София.", "date": "2018.03.09", "title": "Спасяването на българските евреи - безпрецедентен акт в най-мрачните години на Европа"}
{"url": "https://news.bg/world/merkel-prizova-sasht-mitata-da-ne-obhvashtat-es.html", "text": "Германският канцлер Ангела Меркел призова САЩ да изключат ЕС от наложените мита върху вноса на стомана и алуминий, информира БиБиСи.\"Най-добрият вариант би бил ЕС да бъде изключен\", каза тя пред бизнес лидери в Мюнхен.Според канцлера никой не може да спечели \"гонка докрай\". Тя предупреди, че има риск митата да \"навредят на всички\".Президентът Доналд Тръмп обяви, че САЩ страдат от \"нелоялна търговия\" и че митата ще засилят индустрията. Вчера Тръмп официално се подписа под два документа за вдигане на митата за внос на стомана и алуминий съответно с 25% и 10%. Американският лидер заяви, че мерките са необходими, за да се защити националната сигурност на страната и да оцелеят производителите на метали в САЩ.Британското правителство съобщи, че ще работи с партньорите от ЕС за намиране на решение.Холандският премиер Марк Рюте отбеляза, че решението на САЩ е \"много разочароващо\". Той предупреди, че Холандия е подготвена да въведе \"контрамерки\".Междувременно финансовият министър на САЩ Стивън Мнучин заяви в интервю за CNBC, че Вашингтон поема рискове, за да спечели. По думите му правителството анализира рисковете от наложения търговски режим, но подчерта, че \"трябва да се поемат рискове, за да се продължи напред\".", "date": "2018.03.09", "title": "Меркел призова САЩ митата да не обхващат ЕС"}
{"url": "https://news.bg/int-politics/es-predupredi-sasht-da-tretira-vsichki-strani-chlenki-ednakvo-za-mitata.html", "text": "Заместник-председателят на Европейската комисия Юрки Катайнен, който отговаря за търговската политика, предупреди САЩ срещу разделянето на 28-те страни членки на Европейския съюз и избирането кои страни да бъдат изключени от новите вносни мита върху стоманата и алуминия, обявени вчера от американския президент Доналд Тръмп.Катайнен допълни, че всички страни членки на ЕС трябва да бъдат еднакво защитени от мерките, добавяйки, че \"не можем да приемем, че ЕС е разделен на различни категории\".\"Очакваме, че целият ЕС ще бъде третиран като търговски блок, всички страни в него са в подобна позиция\", коментира още Катайнен по време на пресконференция в Брюксел.По-рано европейският комисар по въпросите на търговската политика Сесилия Малмстрьом посочи, че ЕС изисква от САЩ яснота дали Общността ще бъде включена в категорията \"истински приятели\", спомената от Тръмп и по този начин ще бъде освободен от новите мита за внос.Междувременно редица държави, включително Южна Корея и Великобритания, вече поискаха от Вашингтон да ги включи в списък на страните, които ще бъдат освободени от мерките.", "date": "2018.03.09", "title": "ЕС предупреди САЩ да третира всички страни членки еднакво за митата"}
{"url": "https://news.bg/energy/biznesmen-za-chez-smeshna-isteriya-i-shizofreniya.html", "text": "Това е истерия, която не виждам защо се прави. Много е смешна. Това коментира пред БиТиВи бизнесменът Красимир Дачев за продажбата на активите на ЧЕЗ в България.\"Има една очевидна шизофрения, която прозира от началото на този псевдоскандал. Цяла година една фирма ходи по Via Dolorosa (улицата в Йерусалим, по която Исус Христос е минал с кръста към Голгота, б. р.), внася 5 млн. депозит, взела е от чешка банка преди години 32 млн., върнала ги е и казва в България: \"Аз имам стотина милиона\". Но всички се уплашиха, че фирмата на г-жа Върбакова ще стане собственик на ЧЕЗ\", коментира още той.Българската икономика има нужда от антиполитическо хапче, ако и може политиците да не се месят в икономиката, ще процъфтяваме, смята Дачев.Експертизата на управлението на ЧЕЗ е в самото ЧЕЗ - българските специалисти вътре знаят как се управлява, коментира той опасенията дали дружеството \"Инерком\" има капацитета да се справи с подобен бизнес.По думите на Дачев пък протестите последните дни били провокирани от \"кибици\".Според него най-големият проблем на България били безработните, които нямат работа и си търсели емоции.", "date": "2018.03.09", "title": "Бизнесмен за ЧЕЗ: Смешна истерия и шизофрения "}
{"url": "https://news.bg/world/putin-obvinenite-ot-sasht-rusnatsi-veroyatno-rabotyat-za-amerikanski-firmi.html", "text": "Президентът на Русия Владимир Путин заяви, че обвинените в САЩ руснаци за намеса на президентските избори през 2016 г. може също да са руснаци, които работят за американски компании или кандидати за държавен глава, информират руски медии.Руският лидер коментира повдигнатите обвинения срещу руски граждани.\"\", каза Путин в интервю за NBC.През февруари специалният прокурор Робърт Мълър обяви, че са повдигнати обвинения срещу три руски компании и 13 руснаци за намеса на изборите през 2016 г. Те също така са обвинени в измама, кражба и конспирация за измама срещу САЩ.Путин подчерта, че тези хора може и да са граждани на САЩ., продължи той.Путин говори пред журналиста на NBC Мегън Кели два дни през миналата седмица.Руският държавник каза пред журналиста, че няма планове да екстрадира лицата, които са обвинени от екипа на Мълър.\"\", категоричен е той.", "date": "2018.03.09", "title": "Путин: Обвинените от САЩ руснаци вероятно работят за американски фирми"}
{"url": "https://news.bg/regions/reka-skat-navodni-dvorove-i-mazeta-v-obshtina-miziya.html", "text": "Излязлата от коритото си река Скът наводни дворове и мазета в село Крушовица, община Мизия. От общината уверяват, че няма пряка опасност за живота и имуществото на населението, съобщава БиТиВи.Водата вероятно идва от изпускането на язовир \"Рогозен\" и още няколко водоема в района. Според кмета на селото дигата не е достатъчно надеждна.В село Бързина част от евакуираните се прибраха по домовете си, но тревогата остава.Остава бедственото положение в община Хайредин заради преливащи язовири. Безсънна нощ очаква много от жителите в района. Най-проблемен е язовир \"Рогозен 1\", който е с частично разрушен преливник.\"Бедственото положение ще остане, докато сме сигурни, че притокът на язовира е спрял\", съобщи кметът на Хайредин Тодор Алексиев.Екипите на пожарната от Враца, Монтана, Плевен и София отводняват с помпи язовир \"Рогозен 1\" през стената. Работи се в тежки условия, а ако техниката аварира, се налага да бъде теглена с трактор.От вчера там са съсредоточени екипи на пожарната от четири области. Повишено е вниманието и към язовир \"Бързина\".\"Спрямо вчера преливането е по-малко, в момента преливат около 6,5 кубика в секунда, вчера бяха около 8-9 кубика, реката може да поеме 10 кубика без проблеми за населението\", обясни Емил Димитров, гл. инспектор \"Надзор на язовирните стени и съоръжения\".В момента в язовира постъпва толкова вода, колкото се изпуска и продължава да руши стените на преливника.От община Хайредин не планират евакуация на населението тази нощ, но имат готовност, ако това се наложи. Дават и нощни дежурства.", "date": "2018.03.09", "title": "Река Скът наводни дворове и мазета в община Мизия"}
{"url": "https://news.bg/politics/tri-npo-ta-vnesoha-podpiska-za-razshiryavane-na-obhvata-na-neizbezhnata-samootbrana.html", "text": "Три неправителствени организации (НПО) са внесли над 2000 подписа с искане за разширяване на обхвата на неизбежната самоотбрана.Подписката е организирана от националистическите сдружения \"Велика България\" и \"Мото клан Велика България\", както и от Съюза на българските частни детективи, съобщава БНР.\"Те смятат, че в обхвата на неизбежната отбрана трябва да бъдат включени всички случаи на проникване в дома, освен това във вилни имоти, в стопански постройки, при нападения в моторни превозни средства\", обобщи исканията им заместник-председателят на парламентарната група на \"Обединени патриоти\" Искрен Веселинов. Тези предложения се доближават до отменените през 1997 година разпоредби от Конституционния съд. Въпреки това те ще бъдат внесени за обсъждане в работната група към Министерството на правосъдието.\"Тази работна група трябва да излезе с проект на закон за разширяване на пределите на неизбежната отбрана за това всеки да се чувства в правото си да се защити, когато е застрашен живота му, честа му\", допълни Веселинов.Повод за този дебат стана случаят в Пловдив, при който лекар застреля криминално проявен.", "date": "2018.03.09", "title": "Три НПО-та внесоха подписка за разширяване на обхвата на неизбежната самоотбрана"}
{"url": "https://news.bg/int-politics/desetki-hilyadi-v-slovakiya-na-protest-sreshtu-pravitelstvoto-i-koruptsiyata.html", "text": "Десетки хиляди словаци излязоха на протест срещу правителството и корупцията след убийството на журналиста Ян Куциак и неговата годеница миналия месец, съобщава \"Франс прес\".Словашки медии отбелязват, че около 40 хил. души са се събрали в столицата Братислава, което го прави най-големият протест в страната след Кадифената революция през 1989 г., при която беше свален от власт комунистическият режим в бивша Чехословакия.Куциак и неговата годеница Мартина Куснирова, и двамата на 27 години, бяха открити застреляни в дома им близо до Братислава на 25 февруари.Полицията обяви, че смъртта на Куциак \"най-вероятно\" е свързана с неговите разследвания за връзките между най-високопоставени словашки политици и италианската мафия.Убийството на журналиста и разследването му предизвикаха антиправителствени настроения в страната, чието население е около 5,4 млн. души.Протестните демонстрации днес започнаха мирно, въпреки предупреждението на премиера Роберт Фицо по-рано днес, че протестиращите могат да атакуват \"обществени сгради\".\"Фицо, подай оставка!\", се четеше на един от плакатите, държан от протестиращ в центъра на Братислава. На други плакати се четеше \"Искаме свястна Словакия\" и \"Фицо в леглото с мафията\".Хора също така са се събрали пред посолствата на Словакия в Прага и Берлин.Президентът Андрей Киска, който призова за ремонт на правителството или предсрочни парламентарни избори заради убийствата през миналия месец, се опита да сложи край на кризата, като покани Фицо и председателя на парламента Андрей Данко на разговори по-рано днес.Ала тримата не са успели да се разберат за съвместна декларация.На фона на напрежението след убийството, малката партия в управляващата коалиция заплаши да напусне управлението, ако министърът на вътрешните работи Роберт Калинак, който е от партията на Фицо, не подаде оставка.Фицо намекна, че може да уволни Калинак. Той трябва да се срещне с председателя на коалиционния си партньор Бела Бугар през уикенда.", "date": "2018.03.09", "title": "Десетки хиляди в Словакия на протест срещу правителството и корупцията"}
{"url": "https://news.bg/world/varhovniyat-sad-na-indiya-razreshi-pasivnata-evtanaziya.html", "text": "Върховният съд на Индия разреши пасивната евтаназия, информира \"Ройтерс\".Хората имат право да умират с достойнство, реши съдът по ключов случай. Така в Индия ще се позволява изключване на животоподдържащите системи на неизлечимо болни или в кома.Пасивната евтаназия ще се прилага само за неизлечимо болен пациент, за който няма надежда да се възстанови, решиха петима съдии.Активната (пряка) евтаназия - медицински екип предприема активни действия, целящи настъпване на смъртта, остава незаконна в Индия.Когато свещеният живот е унищожен, обяви съдът, ръководен от главен съдия Дипак Мисра, \"не трябва ли да им се позволи да преминат през вратата и да посрещнат смъртта с достойнство? За някои дори смъртта може да бъде момент на тържество\".Съдът също така узаконява неизлечимо болни да решават срещу използването на животоподддържаши системи за удължаване на живота им. Така лекарите и семействата на неизлечимо болни няма да поемат отговорност.Смъртта на 66-годишната медицинска сестра Аруна Шанбаг през 2015 г., която изпадна в повече от 40-годишна кома след сексуално нападение, провокира национален дебат за евтаназията в Индия.", "date": "2018.03.09", "title": "Върховният съд на Индия разреши пасивната евтаназия"}
{"url": "https://news.bg/crime/kaso-saedinenie-e-ostavilo-pernik-bez-parno.html", "text": "Късо съединение, пожар и липса на инвестиции са причината за авариите в \"Топлофикация Перник\". Това сочат резултатите от извънредната проверка.\"Топлофикация Перник\" е поддържала достатъчен резерв от гориво през целия зимен сезон, показват резултатите. Резултатите от инспекцията, които засягат качеството на топлоподаването ще бъдат предоставени на Комисията за енергийно и водно регулиране.От проверката стана ясно, че главната причина за прекъсванията на топлоподаването в Перник през последните седмици, е възникналият на 19 февруари 2018 г. Тогава късо съединение на маслен кабел предизвиква пожар , който засяга и други силови кабели. Повредените кабели прекъсват електрозахранването към основни съоръжения в централата, част от които са в цех \"Въглеподаване\".\"Топлофикация Перник\" използва като основно и резервно гориво въглищата. След аварията централата превключва котлите си на работа с природен газ. Промяната на горивото обаче води до по-ниска топлинна мощност на котлите.Това е причината, заради която в периода от възникналата авария до 28 февруари от дружеството са подавали топлинна енергия с понижени температурни параметри, като са констатирани периоди, в които температурата на водата е била с около 10-20°С по-ниска от утвърдената по график.Топлофикационното дружество обаче не е извършило планова подмяна на топлопреносната си мрежа през последните пет години. За този период са подменяни само отделни участъци за отстраняване на аварийни пробиви, чиято дължина е 2747 м. от общата 136 151 метра. През 2017 г. аварийните пробиви на топлопроводи от мрежата на Топлофикация-Перник\" АД са се увеличили с 30% спрямо предходната година.", "date": "2018.03.09", "title": "Късо съединение е оставило Перник без парно"}
{"url": "https://news.bg/disasters/evropeyskite-chasovnitsi-se-ochakva-da-navaksat-izostavaneto-do-velikden.html", "text": "Европейската комисия (ЕК) очаква нарушената работа на часовниците на Стария континент да се нормализира до Великден, който тази година е на 8 април.Засега се изяснява откъде да бъдат наваксани недостатъчните количества ток в европейската енергийна система. Говорител на ЕК отбеляза, че досега подобно нещо не се е случвало, съобщава кореспондентът на БТА в Брюксел.Честотата на тока в европейската електропреносна мрежа се понижи от началото на януари и това доведе до изоставането на часовниците с около 6 минути. От проблема са засегнати 25 страни на континента.Отклонението от обичайната за Европа честота на тока от 50 херца е причинено от недостатъчно снабдяване с енергия в района на Косово и Сърбия заради политическия спор между Прищина и Белград. ", "date": "2018.03.09", "title": "Европейските часовници се очаква да наваксат изоставането до Великден"}
{"url": "https://news.bg/politics/valentin-radev-uveren-che-podsiguryavat-granitsata-i-v-sledvashtiya-mandat-na-gerb.html", "text": "Социалистът Красимир Янков захапа вътрешния министър Валентин Радев за сигурността по границата. Това стана по време на парламентарния контрол.Повод стана системата за интегрирано гранично управление. Червеният депутат цитира думи на самия министър, че оградата е готова изцяло и остава дооборудването й. Става въпрос за сложно съоръжение, подчерта Янков. До кога ще са налице всички компоненти, попита той.Силовият министър обясни на свой ред, че е предвидено разширение на интегрираната система за граничен контрол чрез изграждане на видеонаблюдение. Според него оградата изпълнява целите си да спира мигрантите.Красимир Янков не хареса отговора. Явно не ви е ясно какво представлява самата система, ядоса се той. Вие не обръщате сериозно внимание на проблема, подчерта социалистът, като смята, че само една ограда без останалите елементи на граничния контрол няма да спре мигрантите.Валентин Радев го успокои, че това е най-охраняваната сухопътна граница на ЕС. Увери го, че оградата ще бъде подсигурена. А за сроковете отсече - когато тогава, ако трябва и в следващия мандат на ГЕРБ. Тази година ще се усили оградата със 160 милиона евро, които ни отпусна ЕК преди време.", "date": "2018.03.09", "title": "Валентин Радев уверен, че подсигуряват границата и в следващия мандат на ГЕРБ"}
{"url": "https://news.bg/world/prioritetite-na-avstriyskoto-evropredsedatelstvo-migratsiyata-i-granitsite.html", "text": "Австрия планира да използва председателството си на ЕС през втората половина на тази година, за да измести фокуса на съюза от разселването на бежанци към предотвратяване на бъдещи имигрантски вълни.Това съобщи австрийският канцлер Себастиан Курц, цитиран от \"Ройтерс\".Курц управлява коалиция с антиимигрантската Австрийска партия на свободата, което прави Австрия единствената западноевропейска държава с правителство, в което участва крайнодясна партия.Австрия ще поеме ротационното председателство на ЕС за 6 месеца през юли от България.\"\", каза Курц на пресконференция, разкривайки приоритетите на Австрия по време на председателството.Според него няма смисъл от спорове за настоящата система на квотите за бежанци, защото източноевропейските държави отказват да ги изпълнят. Той подкрепя система, при която спасените в Средиземно море мигранти трябва да бъдат връщани в Африка.\"\", попита австрийският канцлер.Запитан каква е позицията на Виена по казуса, той отговори, че разширяване на мандата на Фронтекс е една от опциите, но има и други, но ще зависи от преговорите с лидерите на срещата на върха за миграцията и сигурността на 20 септември.По думите му други приоритети на Австрия са: конкурентоспособността и присъединяването на държавите от Западните Балкани към ЕС.Той изрази надежда, че ЕС ще принуди интернет компаниите да плащат по-високи данъци. ", "date": "2018.03.09", "title": "Приоритетите на австрийското европредседателство – миграцията и границите "}
{"url": "https://news.bg/crime/tsentar-za-nablyudenie-i-reaktsiya-na-prirodni-bedstviya-iska-prezidentat.html", "text": "В България има нужда от национален център за наблюдение, реакция и управление в случаи на природни бедствия и кризи. Това стана ясно от разговорът на президента Румен Радев с началника на отбраната ген. Андрей Боцев, директора на главна дирекция \"Пожарна безопасност и защита на населението\" към МВР главен комисар Николай Николов, Петър Горновски, председател на Държавната агенция за метрологичен и технически надзор (ДАМТН) и Кирил Войнов, директор на главна дирекция \"Надзор на язовирните стени и съоръженията\" в ДАМТН.Такъв център ще може в реално време да идентифицира потенциални заплахи за населението и да предприема своевременни мерки за защита на гражданите.Повод за срещата беше обявеното бедствено положение в Община Хайредин и опасността от наводнения в страната. Главен комисар Николай Николов увери президента, че няма пряка заплаха за населението. Всички необходими мерки са взети, изтъкна Николов и добави, че има готовност за реакция.Всички участнци в срещата са единодушни, че у нас трябва да се създаде система за техническо наблюдение на язовирите на национално ниво. Това са предприетите мерки в Бургаска област.Питан е и Института за космически изследвания и технологии (ИКИТ) при БАН за въвеждането на сателитно наблюдение на опасните язовири у нас. Предприети са действия за класифициране и профилактика на опасните водоеми в България, информира председателят на ДАМТН Петър Горновски.", "date": "2018.03.09", "title": "Център за наблюдение и реакция на природни бедствия иска президентът"}
{"url": "https://news.bg/crime/5-g-zatvor-za-bivsh-obshtinski-savetnik-lihvar-ot-silistra.html", "text": "Осъдиха бивш общински съветник в Силистра на 5 г. затвор за лихварство. Решението е на ВКС.Тричленният състав на Върховния касационен съд (ВКС) промени присъдата на Живко Димов в частта, с която е потвърдено определената присъда на Окръжен съд - Силистра. Определената глоба е намалено от 8 000 лв. на 5 000 лв. Останалата част от решението остава в сила. Решението е окончателно.Бившият общински съветник на партия \"Атака\" в общинския съвет в Силистра обжалва първото решение на ВКС за присъда от Окръжен съд - Силистра. Делото постъпва за втори път във Върховния касационен съд, след като ВКС отменя решението на Апелативен съд - Варна по и връща делото за ново разглеждане.В първата присъда Живко Димов е признат за виновен за това, че в периода 1998 - 2009 г. в Силистра е предоставял парични парични заеми на различни лица, обезпечени с ипотеки на недвижими имоти, записи на заповеди или залози на вещи, срещу получаване на лихви и задължения за връщането им. От тази дейност се е облагодетелствал със 106 496 лв. Първият съд му е наложил наказание \"лишаване от свобода\" за срок от 5 г. и \"глоба\" в размер на 8 000 лв. Осъден е да заплати сумата от 106 496 лв. в полза на държавата.За разлика от намалената глоба от 8 на 5 хил. лева, подсъдимият трябва да плати 106 496 лв. в полза на държавата. Тази сума не е глоба, а последица от ангажиране на наказателната му отговорност. Тя е съобразена с равностойността на приетия за установен предмет на престъпно посегателство, се казва в мотивите на върховните съдии.С обжалването пред Апелативен съд - Варна присъдата е изменена. Отменен е определеният вид на затворническо общежитие за изтърпяване на наложеното на подсъдимия наказание. В останалата й част присъдата е потвърдена.Съдебният състав на ВКС приема за неоснователни жалбите на подсъдимия и на неговия защитник.Върховните съдии пишат в мотивите си: \"Няма основание да се приложи нормата на чл. 55 от НК при определяне на дължимото наказание \"лишаване от свобода\", независимо от изтъкнатите в жалбата на защитника доводи за семейно положение и за това, че деецът бил земеделски производител, трудово ангажиран в \"Нерон\" ЕООД и Общинския съвет на гр. Силистра. Обратното, именно предвид цитираните качества на дееца, с оглед на които той трябва да е блестящ пример за гражданско съзнание за семейството си и за своите съграждани, при отмерения минимален размер на наказанието \"лишаване от свобода\" всякакво по-нататъшно намаляване би било проява на неоправдано снизхождение\".Според ВКС обществената опасност на престъплението е на базата, че подсъдимият не е имал никакво колебание да злоупотребява с липсата на правна грамотност на пострадалите лица, когато те са били притиснати от тежки житейски несгоди и не са имали възможност да бъдат достатъчно енергични и да се посъветват професионално, за да се противопоставят на престъпното му поведение.", "date": "2018.03.09", "title": "5 г. затвор за бивш общински съветник-лихвар от Силистра "}
{"url": "https://news.bg/world/obsadihme-afrin-obyavi-erdogan.html", "text": "Турските въоръжени сили обсадиха северния сирийски град Африн и всеки един момент могат да навлязат в центъра на града.Това съобщи турският лидер Реджеп Ердоган, цитиран от \"Ройтерс\" и \"Дейли сабах\".Вчера армията и сирийски бунтовници превзеха град Джандарис.Днес сме в Африн, а утре - Манбидж. На следващия ден ще сме източно от Ефрат, докато иракската граница не бъде прочистена от терористични групировки, закани се Ердоган, който направи коментара по време на телевизионно обръщение в Анкара.По-рано днес турската армия обяви, че е прочистила още три села от терористи и е поела контрол над стратегически язовир до Африн.Операция \"Маслинова клонка\" започна на 20 януари. Целта на Турция е изтласкване на сирийските кюрди и джихадистите от ДАЕШ (\"Ислямска държава\") от Северозападна Сирия.", "date": "2018.03.09", "title": "Обсадихме Африн, обяви Ердоган"}
{"url": "https://news.bg/regions/razsledvat-smartta-na-rodilka-v-kardzhali.html", "text": "Родилка е починала в МБАЛ \"Д-р Атанас Дафовски\" в гр. Кърджали. Смъртта на 23-годишната жена е настъпила по време на раждане днес.Окръжна прокуратура-Кърджали е образувала наблюдава досъдебно производство за установяване на причините за смъртта.По делото е извършен оглед, назначена е тройна съдебно-медицинска експертиза.Предстоят разпити на свидетели и други процесуални действия. Срокът на разследването е двумесечен.", "date": "2018.03.09", "title": "Разследват смъртта на родилка в Кърджали"}
{"url": "https://news.bg/int-politics/vliyanieto-na-rusiya-na-balkanite-narastva-predupredi-us-general.html", "text": "Американският генерал Къртис Скапароти, който е началник на американските сили в Европа, предупреди, че регионът на Балканите е изправен пред нарастващ натиск от страна на Русия и че Вашингтон и НАТО трябва да направят повече, за да предпазят региона от възможна дестабилизация.В изслушване пред Сената на САЩ ген. Скапароти заяви, че той бил по-ангажиран с подкрепата на сръбския народ на Балканите, който бил по-податлив на руско влияние.\"Русия работи на Балканите. Смятам, че се отдалечихме от района и спряхме да го следим\", подчертал генералът.Той също така изтъкнал, че руските военни могат да надминат американските военни способности в Европа през 2025 г. Той подчертал, че поддържането на модернизацията на американските сили в Европа е от ключово значение за поддържането и запазването на превъзходството.През миналия месец американското командване поиска 6,5 млрд. долара за основната си програма в региона - Европейска инициатива за сдържане, която укрепва въздушните, морските и сухопътните сили на Стария континент. Това е с 2 млрд. долара повече, отколкото беше поискано през фискалната 2018 г.Ръководителите на силите на САЩ в Европа изтъкнаха, че това увеличаване на средствата отразява необходимостта от \"възпиране на агресията и зловредното влияние в Европа чрез засилване на способностите на нашите въздушни, морски и сухопътни сили и увеличаване на оперативната съвместимост на нашите многонационални сили\".", "date": "2018.03.09", "title": "Влиянието на Русия на Балканите нараства, предупреди US генерал"}
{"url": "https://news.bg/economics/chez-prouchva-vazmozhnostite-darzhavata-da-vleze-v-sdelkata.html", "text": "ЧЕЗ започва проучване за възможностите България да участва в сделката. Това съобщиха от българското дружество \"Инерком\", което участва в процедурите по продажба на ЧЕЗ и в момента негови представители водят преговори.\"Първият въпрос, който официално поставихме, беше участието на българската държава в сделката. В рамките на разговорите, представителите на двете страни обсъдиха някои ограничения, произтичащи преди всичко от вече сключения договор за продажба на акции. \"ЧЕЗ а.с.\" и \"Инерком България\" се договориха, че ще изработят комплексни анализи и оценки на всички варианти за евентуалното влизане на българската държава в сделката\", посочват от дружеството.В края на месеца или началото на другия предстоят нови срещи с представителите на \"Инерком\", на които срещи адвокатите на чешкото дружество ще представят възможните варианти. Върху тях впоследствие биха били възможни преговори.Процедурите по вече сключения с \"Инерком\" договор продължават, като тема на разговорите е било и съгласуването на двустранни действия във връзка с процедурата по подаване на уведомление пред КЗК по реда на чл.79 ал.1 от Закона за защита на конкуренцията.  Btv цитира говорителя на ЧЕЗ Алице Хоракова: \"Въпреки че българското правителство не прояви интерес за влизане в процеса по продажбата, който протичаше през изминалата година, ЧЕЗ ще разгледа искането, представено от нашия бизнес партньор, и ще проучи възможностите\", пише в съобщение на дружеството. В текста се допълва, че с оглед на наложени от вече подписания договор между двете компании, ЧЕЗ и \"Инерком\" са решили да изготвят комплексен анализ на всички варианти.Освен това ще бъдат анализирани и възможните последствия от потенциалното влизане на българската държава в процеса.\"След няколко седмици преговорите ще продължат\", завърша съобщението ЧЕЗ.Припомняме, на 22 февруари 2018 г. стана ясно, че чешката ЧЕЗ е одобрила . Последва скандал, който предизвика министърът на енергетиката , защото познава собственикът на фирмата Гинка Върбакова. Скандалът  Премиерът се ангажира със случая и на среща с купувача на ЧЕЗ Гинка Върбакова в Министерски съвет . На брифинг след срещата Върбакова, обясни, че е склонна да допусне държавата в сделката за ЧЕЗ. Министърът на финансите , въпреки че преди това отрече да се разглежда този въпрос.От БСП обявиха, че  за спиране на сделката и поискаха държавата да си върне контрола в енергетиката. Според социалистите зад  и поискаха намеса на контролните органи.От интервю на Гинка Върбакова обаче стана ясно, че  (КЕВР).от шефа на Комисията Иван Иванов.От интервю на Гинка Върбакова обаче стана ясно, че  (КЕВР).  от шефа на Комисията Иван Иванов.Едновременно с това скандалът достигна и в Чехия, като изданието Lidové noviny започна собствено разследване. То излезе с информацията, че , въпреки че според предишна публикация половината от сделката  На извънредното заседание на комисиите в Народното събрание от , че банката възнамерява да финансира сделката.Лично премиерът на Чехия Бабиш се е ангажирал пред Борисов да предаде документите от проверката на ЧЕЗ. Самият чешки премиер обаче коментира пред родното издание, че .От вчера обаче се води и спор дали от ЧЕЗ е имало предложения, отправени към българско правителство, за изкупуване на дялове.  такова предложение да е било отправяно към някое от трите правителства на Бойко Борисов, както твърди пред чешкия вестник \"Лидове новини\" Томаш Плескач, управляващ задграничните активности на ЧЕЗ.", "date": "2018.03.09", "title": "ЧЕЗ проучва възможностите държавата да влезе в сделката"}
{"url": "https://news.bg/world/baydan-obmislya-da-zapochne-neobichayna-prezidentska-kampaniya.html", "text": "Бившият вицепрезидент на САЩ Джо Байдън обмисля да започне \"необичайна\" президентска кампания за победа над президента Доналд Тръмп, съобщава \"Политико\", позовавайки се на източници.Според информацията съветници на Байдън обсъждат няколко варианта относно потенциалната кампания, които включват да обяви \"наистина рано\" или \"наистина късно\" кандидатурата си за държавен глава по време на първичните избори.Източниците подчертават, че ако Байдън реши да участва на изборите през 2020 г., той може да избере човек за вицепрезидент, който е извън политиката. Байдън ще се бори само за един президентски мандат.През последните месеци се спекулира, че Байдън може да е основният кандидат на Демократическата партия на изборите след 2 г.", "date": "2018.03.09", "title": "Байдън обмисля да започне \"необичайна\" президентска кампания"}
{"url": "https://news.bg/crime/udryat-i-blaskat-ekip-na-speshna-pomosht-v-botevgradskoto-selo-novachene.html", "text": "Екип на Спешна помощ е бил нападнат в ботевградското село Новачене, съобщиха от МВР.Инцидентът е станал около 11:30 часа, след като спешните медици били извикани по сигнал за жена, получила хипертонична криза.Близки на болната са нападнали, удряли и блъскали шофьора на линейката и фелдшера след отказа им да допуснат в превозното средство да се качат роднини на жената.Автопатрул от полицейския участък в селото се отзовал незабавно на сигнала и преустановил конфликта.След овладяването на ситуацията пациентката била транспортирана безпроблемно до болницата в Ботевград. Полицаите пък откарали сестра ѝ до болничното заведение.За извършените от нея действия ѝ е съставен протокол за предупреждение.", "date": "2018.03.09", "title": "Удрят и блъскат екип на Спешна помощ в ботевградското село Новачене "}
{"url": "https://news.bg/health/dzhipitata-iskat-nzok-da-im-plati-taksata-za-pensionerite.html", "text": "Джипитата настояват за изплащане на просрочените задължения за два месеца от разликата в потребителската такса за пенсионерите, както и на средствата от програмите за ваксинопрофилактика.Припомняме в началото на месеца личните  с искане за премахване на касовите бонове, с които трябва да се отчитат пред НЗОК.С отворено писмо до министъра на здравеопазването Кирил Ананиев и до председателя на парламентарната комисия по здравеопазване Даниела Дариткова от Националното сдружение на общопрактикуващите лекари в България настояват за изплащане на дължимите им суми за месеците декември 2017 г. и януари тази година.Общопрактикуващите лекари посочват, че са подали отчетите за февруари тази година, спазвайки наложените въпреки несъгласието си, промени в начина на отчитане в Закона за здравното осигуряване ЗЗО.От сдружението алармират, че не са извършени и плащанията по националните програми за васксинопрофилактика за месец януари 2018 г.\"Не е ясно основанието, на което отново едностранно не се спазват, произтичащи от закона и НРД задължения и то не от страна на ОПЛ, без да се понася отговорност за тези действия. Настояваме да се съобразите със законовите разпоредби и в най-кратък срок да изпълните задълженията си произтичащи от тях\", се посочва още в писмото на личните лекари, изпратено с копие до медиите.", "date": "2018.03.09", "title": "Джипитата искат НЗОК да им плати таксата за пенсионерите"}
{"url": "https://news.bg/world/ukrainski-pregovaryasht-obvinen-v-zagovor-za-ubiystvoto-na-poroshenko.html", "text": "Украински преговарящ е обвинен в заговор за убийството на президента Петро Порошенко, съобщава \"Ройтерс\".Украйна повдигна обвинения срещу преговарящия за размяна на затворници Владимир Рубан, който е планирал да убие Порошенко и други високопоставени политици с минохвъргачки и гранатомети.Рубан е задържан в четвъртък, докато е пресичал \"сивата зона\", която разделя сепаратистите от останалата част на Украйна. В автомобила му са открити оръжия и муниции.Известно е, че 50-годишният украинец е организирал размяна на затворници между двете страни по време на четиригодишния конфликт, при който загинаха повече от 10 000 души.\"Рубан е заподозрян за подготовка на въоръжени атаки срещу високопоставени правителствени служители\", каза председателстващият съдия в Киев, цитиран от Интерфкас-Украйна.В обвинителния акт срещу Рубан е записано, че той е планирал да използва \"минохвъргачки, гранатомети, леки оръжия и експлозиви\" при нападение срещу дома на Порошенко и на други лица, включително вътрешния министър Арсен Аваков, бившия премиер Арсений Яценюк, шефа на Съвета за национална сигурност Александър Турчинов и други.Според съдията целта на Рубан е била да \"създаде хаос и да помогне на Русия да предприеме пълномащабна офанзива\", която да помогне на сепаратистите да наложат постоянен контрол над Донбас.Рубан ще остане в ареста за 2 месеца.Преди украински медии обвиняваха Рубан, че подкрепя Русия и сепаратистите. Той използва връзките си с лидерите на сепаратистите, за да организира размяна на затворници през 2014 г.Рубан каза пред съда, че не е знаел, че в автомобила е имало оръжия.", "date": "2018.03.09", "title": "Украински преговарящ обвинен в заговор за убийството на Порошенко"}
{"url": "https://news.bg/bulgaria/karayancheva-i-deputati-polozhiha-ventsi-v-chest-na-spasenieto-na-balgarskite-evrei.html", "text": "Председателят на НС Цвета Караянчева и депутати честваха 75 години от спасяването на българските евреи. Те почетоха и паметта на жертвите от Холокоста. Церемонията се състоя \"Паметника на спасението\" до Народното събрание. Домакини на събитието бяха Столична община и Организацията на евреите в България \"Шалом\".На \"Паметника на спасението\" председателят на парламента Цвета Караянчева и народни представители поднесоха венци и цветя.С днешната церемония отбелязваме 75 години от спасяването на българските евреи, когато и парламентаристи, и българската църква, и цялата българска общност, са се вдигнали като един, за да запазят своите сънародници. Това заяви Караянчева пред събралите се хора. Тя допълни, че подобен акт е достоен за уважение и преклонение.Делегация от Израел също взе участие в честването. В нея влизат всички големи организации и обединения на българските евреи.Българските евреи са били част от българския народ. Затова той се е вдигнал, за да ги защити. Това заяви почетният председател на делегацията Хари Зеслер.Сред спасителите на българските евреи има както известни по онова време личности, така и обикновени хора. Наш дълг е да помним всички тези достойни българи, които заставаха на страната на доброто и на живота, заяви председателят на Организацията на евреите в България \"Шалом\" д-р Александър Оскар посочи.", "date": "2018.03.09", "title": "Караянчева и депутати положиха венци в чест на спасението на българските евреи"}
{"url": "https://news.bg/world/tramp-vredi-na-svetovnata-targoviya-skochi-kitay.html", "text": "Китай обвини президента на САЩ Доналд Тръмп, че вреди на световната търговска система с увеличените мита върху вноса на стомана и алуминий, докато Япония и Южна Корея изразиха безпокойство, че мерките потенциално могат да доведат до икономически загуби, информира АП.Припомняме, вчера Тръмп официално се подписа под два документа за вдигане на митата за внос на стомана и алуминий съответно с 25% и 10%. Американският лидер заяви, че мерките са необходими, за да се защити националната сигурност на страната и да оцелеят производителите на метали в САЩ.Министерството на търговията на Китай обяви, че \"категорично се противопоставя\" на действията на Тръмп. Но ведомството не разкри дали Пекин ще наложи ответни мерки.Ведомството критикува Тръмп, че предприема едностранни действия вместо да работи в рамките на Световната търговска организация.САЩ се стремят към търговски протекционизъм, обвини Китайската асоциация за желязо и стомана. Според организацията решението ще навреди на световната стоманена индустрия и сериозно ще засегне интересите на потребителите. Допълва се, че САЩ се самонараняват с тези си действия.Азиатските пазари тръгнаха нагоре с облекчение, тъй като се предполагаше, че мерките на президента на САЩ могат да бъдат по-тежки. Брокерите също са насърчени от новината, че Тръмп може да се срещне с лидера на КНДР Ким Чен-ун.На извънредна среща търговският министър на Южна Корея призова другите правителства да предотвратят \"търговска война\".Призоваваме международната общност да се въздържа от приемане на мерки, които могат да възпрепятстват свободната търговия, обяви министърът.Външният министър на Япония Таро Коно отбеляза, че тези мерки могат да окажат значително влияние върху икономическите отношения и сътрудничеството между Япония и САЩ, които са съюзници.Новите мита влизат в сила след 15 дни, като Канада и Мексико няма да бъдат засегнати на този етап.През изминалата година САЩ внесли 1,1% от китайския износ на стомана в сравнение с 12% от Южна Корея и 5% от Япония.", "date": "2018.03.09", "title": "Тръмп вреди на световната търговия, скочи Китай"}
{"url": "https://news.bg/world/nyama-da-vi-budya-rano-s-raketni-izpitaniya-obeshtal-kim-chen-un-na-prezidenta-na-yuzhna-koreya.html", "text": "Лидерът на КНДР Ким Чен-ун обеща на държавния глава на Южна Корея Мун Дже-ин да не бъде буден рано сутрин с обаждания, че тоталитарната държава е провела ракетно изпитание, съобщи Сеул, информира АФП.През миналата година Пхенян проведе 20 изпитания на балистични ракети. Почти всички от тях бяха в ранните часове.Мун винаги свиква Съвета за национална сигурност след подобни действия от страна на КНДР.Но по време на срещата на южнокорейски дипломати с Ким по-рано тази седмица лидерът на Северна Корея е обещал повече да не буди Мун Дже-ин рано сутрин.Днес ми хрумна, че сънят на президента Мун не трябва да бъде прекъсван с позвънявания рано сутрин, казал Ким Чен-ун, според официален представител на администрацията на южнокорейския лидер.По време на четиричасовата среща в понеделник Ким се е съгласил да се срещне с Мун през април, а също така да проведе разговори с президента на САЩ Доналд Тръмп. КНДР обеща да преговаря за ядрените оръжия, да не провежда ракетни или ядрени изпитания по време на диалога, а също така двете Кореи да открият \"гореща линия\" между лидерите., предложил Ким.", "date": "2018.03.09", "title": "Няма да ви будя рано с ракетни изпитания, обещал Ким Чен-ун на президента на Южна Корея"}
{"url": "https://news.bg/crime/godina-zatvor-za-gimnazialna-direktorka-prisvoyavala-pari.html", "text": "Година затвор получи директорка на гимназия във Велики Преслав, призната за виновна за длъжностно присвояване, съобщиха от Шуменския окръжен съд.Окръжният съд на Шумен потвърди ефективната присъда за 53-годишната директорка на Професионалната гимназия по селско стопанство във Велики Преслав Владимира Николова. Тя бе осъдена първоначално от Районния съд в града. Николова е лишена и от право да заема длъжността директор в системата на българското образование.Николова е обвинена от районната прокуратура за длъжностно присвояване на 13 208 лева. Деянието е извършено в периода от 29 май 2006 до 25 февруари 2009 г. Владимира Николова вече е осъждана.Призната е за виновна за документно престъпление, извършено от нея като директорка на гимназията. Преди тази присъда, тя е осъдена и за друго длъжностно присвояване на пари от гимназията. Предишната й присъда е условно наказание 3 месеца лишаване от свобода с 3-годишен изпитателен срок.Очаква се решение на въззивната инстанция след протест на Районната прокуратура във Велики Преслав и по друго дело за кражба, което се води срещу Николова.Ефективната присъда на Владимира Николова, потвърдена с решение на Шуменския окръжен съд, е влязла в сила, уточниха от съда.", "date": "2018.03.09", "title": "Година затвор за гимназиална директорка, присвоявала пари"}
{"url": "https://news.bg/world/protektsionistkite-mita-na-tramp-obizhdat-germaniya-i-es-nedovolstva-berlin.html", "text": "Четири индустриални групи в Германия предупредиха за завъртане на \"спирала от протекционизъм\", след като САЩ наложиха мита върху вноса на стомана и алуминий, информира \"Ройтерс\".Организациите призоваха правителството и ЕС да останат ангажирани в защита на свободната търговия.В съвместно съобщение след среща в Мюнхен търговската организация DIHK, асоциацията на работодателите BDA, индустриалната група BDI и Германската конфедерация на занаятите (ZDH) също изразиха тревогата си относно германски вътрешнополитически проблеми.\"Германската индустрия е изключително обезпокоена от решението на правителството на САЩ да наложи наказателни мита, които ще окажат голямо влияние. За да се предотврати спирала от протекционизъм, Германия и ЕС трябва да продължат да защитават световната търговска система\", се казва в съобщение.Междувременно германският икономически министър Бригите Циприс обяви, че решението на Доналд Тръмп е в нарушение на правилата на Световната търговска организация. Министърът обвини Тръмп, че мерките също ще доведат до увеличаване на потребителските цени и ще направят работата на компаниите още по-трудна.Министърът заяви, че Тръмп е \"обидил\" съюзниците и рискува да предизвика глобална търговска война.\"Това е протекционизъм, който обижда близки партньори като ЕС и Германия и който ограничава свободната търговия\", се казва в съобщение на Циприс.Германската федерация за стомана призова ЕС да отговори на митата на САЩ.По-рано еврокомисарят по търговията Сесилия Малмстрьом призова за преговори със САЩ за разрешаване на търговския спор.По думите й диалогът е \"първият вариант\" за разрешаване на различията. Но наскоро представители на ЕС намекнаха, че Брюксел може да наложи ответни мерки.", "date": "2018.03.09", "title": "Протекционистките мита на Тръмп обиждат Германия и ЕС, недоволства Берлин"}
{"url": "https://news.bg/bulgaria/valeri-simeonov-nyama-da-se-izvini.html", "text": "Вицепремиерът Валери Симеонов отсече, че няма да се извини за думите си за руския патриарх Кирил, предаде Нова.След посещението на духовника у нас по повод честването на 140 години от освобождението на България, Симеонов го нарече \"второразрядно съветско ченге\".\"Човек се извинява, когато има вина. Аз не чувствам абсолютно никаква вина, защото намирам, че няма основание за никакво извинение. Даже съм спестил доста факти около личността на патриарх Кирил. Неговото поведение беше по-скоро поведение на политик, отколкото на духовно лице. Аз като български патриот не мога да допусна някой да идва в моята родина и да раздава рецепти или указания на кого да благодарим и на кого не\", категоричен е Валери Симеонов.Припоняме, вицепремиерът Валери Симеонов нарече патриарх Кирил контрабандист и се възмути как е възможно руският патриарх да \"да раздава правосъдие пред българския президент\". От своя страна  официално. Атакистът не приема нападките и в тях вижда богохулство. от нападките след визитата му в България.От \"Воля\" настояха парламентът да се , и от тази на Волен Сидеров.От  между президента Румен Радев и руския патриарх Кирил. Пресслужбата на държавния глава отговори, че  по време на сещата и разговорите не са били засекретявани.", "date": "2018.03.09", "title": "Валери Симеонов няма да се извини"}
{"url": "https://news.bg/economics/evropeyskata-smetna-palata-bez-samneniya-za-programite-v-zemedelieto.html", "text": "От 9-те проверени операции в земеделието Европейската сметна палата не е открила никакви грешки. Това стана ясно думите на заместник-председателя на българската Сметна палата Илиана Иванов по време на брифинг \"Устойчив напредък в управлението на европейските финанси\".По думите й изненадата в този годишен доклад е свързана със земеделието.Докладът на Европейската сметна палата представи председателят й Клаус-Хайнер Лене. Той заяви, че е необходимо европейското финансиране да стане по-прозрачно и да се разбере кой стои зад него, за да не се допускат грешки и слабости.На въпрос обаче какви са стъпките за това, Лене обясни, че това, което прави Европейската сметна палата е насочено към одита затова как се изпълняват европейските бюджети. как се харчи и с какво допринася европейският бюджет. Лене добави, че новата финансова рамка трябва да бъде насочена към по-добър достъп на всички към европейските средства.По темата за корупцията Европейската сметна палата не може да даде конкретен отговор затова дали България е сред засегнатите страни. Това, което е установено, са 11 случая за съмнения за корупции и измами, посочи Лене.Той заяви, че те касаят всички европейски държави и са препратени към Европейската служба към борба с измамите (ОЛАФ).\"На европейския бюджет не му липсва гъвкавост, защото 80-90% от него са предопределени за следващите 7-10 години\", каза още той. Лене допълни и че ЕСП има ограничен мандат, що се отнася до Европейската централна банка.", "date": "2018.03.09", "title": "Европейската сметна палата без съмнения за програмите в земеделието"}
{"url": "https://news.bg/politics/karakachanov-spokoen-za-koalitsiyata-vremeto-lekuva-vsichko.html", "text": "Коалицията не е в риск. Това заяви министърът на отбраната и лидер на ВМРО Красимир Каракачанов по повод трусовете и повишения тон в Обединените патриоти.И лидерът на ВМРО обаче беше критичен към думите на Валери Симеонов по отношение на руския патриарх - Не било редно да се отправят такива епитети към патриарха.Пред коалицията не стоял въпроса дали Валери Симеонов трябва да я напусне. Смятам, че времето лекува всичко, оптимист е Каракачанов.Позицията му е, че в нормален човешки диалог и без напрежение нещата щели да се изгладят. Той смята още, че е по-добре да има партньори с емоции, отколкото без. Каракачанов потвърди, че Симеонов не съгласувал позицията си с коалиционните партньори, но и това било практика. Иначе лидерът на НФСБ се изказал непремерено, по мнението на Каракачанов.Припомняме, вицепремиерът Валери Симеонов нарече патриарх Кирил контрабандист и се възмути как е възможно руският патриарх \"да раздава правосъдие пред българския президент\". Заради коментара му в ефир напрежението в коалицията на Обединените патриоти се повиши и  официално. Атакистът не приема нападките и в тях вижда богохулство.От .От  между президента Румен Радев и руския патриарх Кирил. Пресслужбата на държавния глава отговори обаче, че , а и разговорите не са били засекретявани.Припомняме, около посещението на руския патриарх Кирил за годишнината от Освобождението на България се разгоря дискусия най-вече около неговите думи малко преди излитането му от летище \"София\". , че България почита жертвите, които са дали в руско-турската война и народите на Полша, Румъния, Украйна, Черна Гора, Молдова наравно със загиналите руснаци.\"Дълбоко съм убеден, че целият негативен политически контекст ще отмине, а ценностите, свързани с нашата обща история, с освободителната борба, която руският народ с огромни жертви понесе, за да стане България свободна, това завинаги ще бъде запазено в паметта на нашите народи. Дай Боже, политиците да го разберат възможно най-бързо\", посочи Кирил.", "date": "2018.03.09", "title": "Каракачанов спокоен за коалицията - времето лекува всичко"}
{"url": "https://news.bg/world/dvizhenie-pet-zvezdi-gotovo-da-izleze-s-predlozheniya-kam-drugi-partii-za-koalitsiya.html", "text": "Лидерът на италианското Движение \"Пет звезди\" обяви, че партията му подготвя предложения за икономическа политика, които ще представи на други партии в опит да се създаде обща база за формиране на правителство след изборите в неделя, информира \"Ройтерс\".Партията е водеща след проведения парламентарен вот, но няма достатъчно места, за да управлява сама.Луиджи ди Майо подчерта, че президентът на Италия трябва да връчи мандат на \"Пет звезди\" за формиране на кабинет. В същото време дясноцетристката коалиция настоява тя първа да получи мандат, тъй като общо събира най-много места в парламента.В интервю за вестник \"Кориере дела Сера\" Ди Майо изтъкна, че скоро партията му ще излезе с предложения, които ще бъдат обединени с многогодишния икономически план на отиващото си правителството. По думите му предложенията трябва да бъдат представени до 10 април.\"Искаме да се придвижим бързо...ако другите партии искат да предложат други мерки, които ще помогнат на хората, готови сме да ги обсъдим\", каза той.Според повечето коментатори възможно е движението да преговаря за коалиция с лявоцентристката Демократическа партия.\"\", поясни 31-годишният Майо, който оглави партията през септември 2017 г.\"Пет звезди\" спечели 32% на вота в неделя, почти два пъти повече от втората партия.\"Нямаме какво да губим\", ако се върнем на избори, предупреди той.В продължение на години след основаването си през 2009 г. партията заявяваше, че няма да формира коалиции с традиционните партии.Всички основни партии обещават да намалят данъците, да увеличат разходите, но същевременно да намалят дълга.Президентът на страната Серджо Матарела няма да започне официални консултации с партиите преди 23 март, когато новият парламент се събира, за да избере председатели на двете камари.Вчера държавният глава призова партиите да покажат \"чувство на отговорност\" и да поставят интересите на страната пред партийните.", "date": "2018.03.09", "title": "Движение „Пет звезди” готово да излезе с предложения към други партии за коалиция"}
{"url": "https://news.bg/world/rusiya-othvarli-kato-propaganda-obvineniyata-che-e-otrovila-agenta.html", "text": "Руският външен министър Сергей Лавров отхвърли като \"пропаганда\" обвиненията, че Москва стои зад атаката с нервнопаралитично вещество срещу бившия руски агент от разузнаването Сергей Скрипал и дъщеря му Юлия, съобщава АФП.Това са редовни обвинения срещу нас за всичко, което се обърка - според нашите западни партньори, на тази планета, каза Лавров по време на посещение в етиопската столица Адис Абеба.Това е чиста пропаганда, целта е вдигане на напрежението, изтъкна руският дипломат.Лавров съобщи, че Москва е готова да помогне на разследващите.66-годишният Скрипал, предал десетки руски агенти на британските служби, и 33-годишната му дъщеря Юлия се намират в критично, но стабилно състояние в болница, след като изпаднаха в безсъзнание на обществена пейка пред търговски център в английския град Солсбъри в неделя.Британски медии и някои политици спекулират, че Русия вероятно стои зад атаката, докато Москва твърди, че това е поредната антируска пропаганда.", "date": "2018.03.09", "title": "Русия отхвърли като „пропаганда” обвиненията, че е отровила агента"}
{"url": "https://news.bg/int-politics/germanskite-sotsialdemokrati-razkriha-shestimata-si-ministri-v-novoto-pravitelstvo.html", "text": "Германската социалдемократическа партия (ГСДП) обяви шестте си номинации за министри в новото правителство на Германия, след като партията реши да остане коалиционен партньор на консерваторите на Ангела Меркел.Бившият кмет на Хамбург и действащ лидер на ГСДП Олаф Шолц ще поеме финансовото министерство и ще стане вицеканцлер, потвърди ръководството на партията в централата в Берлин, съобщава \"Политико\".\"Олаф Шолц е сред най-изтъкнатите експерти в областта на финансовата политика в Германия\", коментира Андреа Налес, която е лидер на парламентарната група на ГСДП, определяйки назначаването му за \"победа\" за германската политика.Хайко Маас, бившият министър на правосъдието, ще наследи Зигмар Габриел като нов външен министър. Бившият генерален секретар на ГСДП и министър на труда Катарина Барли пък ще поеме правосъдното министерство.Германският депутат и заместник-председател на групата на ГСДП в Бундестага Хубертус Хайл ще стане министър на труда.Франциска Гифи, бивш кмет на берлинския квартал \"Нойкьолн\", ще стане министър на семейството, а Свеня Шулце, генерален секретар на ГСДП в провинция Северен Рейн-Вестфалия, ще поеме министерството на околната среда, заменяйки Барбара Хендрикс. Нито Гифи, нито Шулце имат предишен опит в политиката на федерално равнище.Консервативният съюз на Меркел между Християндемократическия съюз и Християнсоциалния съюз разкри номинациите си за министри през миналия месец. Новото правителство трябва да встъпи в длъжност на 14 март, когато се очаква Бундестагът да преизбере Меркел като канцлер.", "date": "2018.03.09", "title": "Германските социалдемократи разкриха шестимата си министри в новото правителство"}
{"url": "https://news.bg/world/skripal-otroven-v-kashtata-kadeto-zhivee.html", "text": "Британската полиция работи по теорията, че Сергей Скрипал и дъщеря му Юлия са отровени в къщата на двойния агент, съобщава Скай нюз.Медията съобщава също, че около 180 войници и специалисти по бойни отровни вещества ще подпомогнат полицията в Солсбъри.Вътрешният министър Амбър Ръд е на посещение в града във връзка със случая.Ръд потвърди, че Скрипал и дъщеря му Юлия остават в тежко състояние.66-годишният Скрипал и 33-годишната му дъщеря Юлия се намират в критично, но стабилно състояние в болница, след като изпаднаха в безсъзнание на обществена пейка пред търговски център в английския град Солсбъри в неделя.Британски медии и някои политици спекулират, че Русия вероятно стои зад атаката.Руският външен министър Сергей Лавров отхвърли като \"пропаганда\" обвиненията, че Москва стои зад атаката с нервнопаралитично вещество.21 души са приети в болница след отравянето на Скрипал.Скрипал предаде десетки руски агенти на британските служби преди да бъде арестуван в Москва през 2004 г. Той беше осъден на 13 г. затвор през 2006 г., а през 2010 г. получи убежище във Великобритания, след като беше разменен за руски шпиони.", "date": "2018.03.09", "title": "Скрипал отровен в къщата, където живее?"}
{"url": "https://news.bg/society/grazhdani-iskat-ot-es-usd3-mlrd-godishno-za-bitka-s-asteroidite.html", "text": "Сега всички мисии се насочват към Марс, защото е престижно. Каква ни е ползата, ако двама-трима астронавти стъпят на Марс, а нашата планета не е защитена и удар с астероид и подобен сблъсък предизвика смъртта на 200-300 млн. души. Това запита социологът Васил Къдринов по време на пресконференция в БТА, организирана от Гражданска инициатива за Фонд на ЕС за защита от астероиди.\"Искаме ежегодно ЕС да отделя по €3 млрд. за защита на земята от астероиди. Могат да се финансират поне две мисии. Едната е около €1,300 млрд. Отделно биха могли да се финансират по-сериозно програмите за защита от астероиди. Възнамеряваме в следващите месеци да водим кампания, в която да стимулираме този дебат\", обясни Къдринов целите на инициативата. Те подготвят петиция е към ЕС с искане да има финансиране на подобни изследвания и учения.Учените не знаят към кого да се обърнат, тъй като в ЕС този въпрос не е поставян.От думите на Къдринов стана ясно, че в света има програми за защита от астероиди и те помагат на значителна част от опасните астероиди да бъдат открити, да се следят орбитите им да се знае кога наближават. \"Проблемът с тези наблюдения е, че изискват финансови средства\", каза той.Възможно е в орбита да бъде изведен телескоп Сантинел. Той би струвал $400 млн.От Гражданската инициатива обясниха, че мисията Розета е подготвяна 18 г. (при тази мисия бе изстрелян роботизиран космически апарат на ЕКА, изстрелян през 2004 г. с цел да изследва кометата Чурюмов-Герасименко. Мисията трябва да проучи и 2 астероида по пътя си към кометата - б.р.).\"Като цивилизация би трябвало да изстрелваме по 2 такива сонди годишно, за тестване да имаме умението да отклоним опасен астероид. Трябва де се тренираме. Тези тренировки струват пари, но няма кой да отпусне тези средства\", призна Къдринов.Човешката цивилизация е ориентирана към бизнес, търговия, печалби, военно превъзходство, а тези средства няма кой да ги отпусне. Поне 5 години са необходими за подобни мисии да се подготвят. Известен астроном се пошегува, че ако остават 2-3 седмици за пристигане на подобен астероид в околоземна орбита можете само да се молите.Астероидът, убил динозаврите, е бил около 10 км в диаметър. Астероидът в Челябинск, който преди да достигне Земята, но ударната вълна причини наранявания на около 1600 души, е бил между 20 и 40 метра в диаметър, заяви геологът инж. Огнян Кованджийски.Припомняме, в ранните часове на 15 февруари 2013 година над Челябинската област в Русия имаше метеоритен взрив. Метеоритът пада от юг-югоизток, и се взривява в стратосферата над Челябинск, като осветява много ярко огромна площ. Минути по-късно ударна вълна разтърсва града и населените места в областта. По официални данни са ранени окол 1200 души, най-вече от счупването на стъкла от ударната вълна. Пострадали бяха много сгради, от взривната вълна много прозорци се счупиха.", "date": "2018.03.09", "title": "Граждани искат от ЕС $3 млрд. годишно за битка с астероидите"}
{"url": "https://news.bg/world/sasht-sa-iznenadani-ot-predlozhenieto-na-kndr-prizna-tilarsan.html", "text": "Държавният секретар на САЩ Рекс Тилърсън заяви, че Вашингтон е изненадан от предложението на КНДР за директни преговори със Съединените щати за ядрената програма, информира АФП.По време на посещение в Джибути като част от обиколка в пет африкански държави топ дипломатът на САЩ изтъкна, че лидерът на Северна Корея Ким Чен-ун си е променил позицията по \"драматичен начин\".Честно, дойде ни малко като изненада, призна Тилърсън.Той направи коментара, след като президентът на САЩ Доналд Тръмп се съгласи да проведе историческа среща с Ким - първа среща между американски президент и севернокорейски лидер. Срещата е подготвяна за края на май.Тилърсън отбеляза, че ще \"отнеме седмици\" да се подготви срещата.Той уточни, че има разлика между \"разговори\" и \"преговори\". По думите му готовността на президента Доналд Тръмп да поговори с Ким Чен-ун не бива да бъде възприемана като нещо повече от това, съобщава АП. Държавният глава на Южна Корея Мун Дже-ин заяви, че това е \"като чудо\".Китайското външно министерство изрази надежда, че всички страни ще \"покажат политическия си кураж\" за възобновяване на преговорите. Пекин обеща да подкрепи работата за осъществяването на тази цел.", "date": "2018.03.09", "title": "САЩ са изненадани от предложението на КНДР, призна Тилърсън"}
{"url": "https://news.bg/int-politics/v-oon-pratiha-rodrigo-duterte-da-hodi-na-psihiatar.html", "text": "Върховният комисар на ООН по правата на човека заяви, че президентът на Филипините Родриго Дутерте се нуждае от \"психиатрична оценка\", съобщава \"Франс прес\".Изброявайки някои от действията на Манила срещу служители на ООН, върховният комисар по правата на човека Зейд Раад ал Хюсеин изтъкна, че \"това кара човек да смята, че президентът на Филипините трябва да се подложи на някакъв вид психиатрична оценка\".Зейд и други негови колеги насочиха вниманието си към спорната война с наркотиците на Дутерте.Полицията във Филипините е убила повече от 4100 заподозрени в наркотрафик и наркоразпространение, но правозащитни организации твърдят, че още над 8000 души са били убити, като определят тези действия като престъпления срещу човечеството.Специалният докладчик на ООН за нерегламентираните убийства във Филипините Агнес Каламард се превърна в специална мишена за Дутерте заради нейните критики срещу кампанията му за премахване на нелегалните наркотици.В спор с посланиците на Манила в Съвета на ООН по правата на човека Зейд Раад ал Хюсеин се позова на медийни информации от ноември миналата година във Филипините, в които се цитира Дутерте, който заплашва да шамароса Каламард, докато използва ругатни.\"Тези атаки не могат да останат без отговор\", подчерта Зейд Раад ал Хюсеин пред журналисти.", "date": "2018.03.09", "title": "В ООН пратиха Родриго Дутерте да ходи на психиатър"}
{"url": "https://news.bg/bulgaria/20-mln-lv-poveche-kontrabandni-tsigari-prez-2017-izchisli-tsid.html", "text": "Контрабандата на тютюневи изделия се е увеличила с над 20 млн. през 2017 г. спрямо 2016 г. Организираната престъпност в България се спонсорира основно от контрабандата на цигари и тютюневи изделия. Това сочи доклад \"Тенденции и рискове пред пазара на тютюневи изделия в България\".Спрямо 2016 г. през 2017 г. приходите от незаконни тютюневи июделия са се повишили от 168 млн. лв. до 198 млн. лв. Същевременно парите от данъци и акцизи в държавата се повишават. От 2 871 млн. лв през 2016 г. до 2 941 млн. лв.  По време на икономическата криза от 2009-2014 г. годишните доходи от тази престъпна дейност се равняват на 0,5% до 1% от БВП на страната. Приходите за държавния бюджет от облагане на тютюневи изделия (ДДС и акцизи) допринасят с 9% до 10% към общите данъчни приходи в България.Докладът е изготвен от експерти на Центъра за изследване на демокрацията и изследва развитието на незаконния пазар през призмата на икономическите рискове, политическата обстановка в страната и региона, както и промени в структурите на престъпните мрежи.Изследването е направено в рамките на проект \"Незаконната търговия с тютюневи изделия и балканският маршрут: преодоляване на институционалните слабости и корупцията\".Изводите от доклада са, че ограничаването на търговията с незаконни тютюневи изделия може да се счита за значителен успех.Постигнатото до момента е, че работата на институциите е прекратила откритата продажба на незаконни тютюневи изделия на обществени места и в магазини. Това води до пренасочване на бандитите към реализирането на малки количества.Докладът сочи, че всяко изместване на вниманието на институциите от проблема бързо води до възобновяване на незаконната търговия.Данните от изследването показват, че пазарът на незаконни тютюневи изделия у нас се е свил до най-ниските наблюдавани нива от началото на 90 - те. Независимо общите ни граници със страни в риск и извън ЕС, митническите органи успяват да ограничат незаконната търговия в страната, достигайки най-ниските нива сред всички страни-членки на ЕС.Приходите от тютюневи изделия в държавата се равняват на бюджетите на Министерството на вътрешните работи и на Министерството на отбраната взети заедно. Това прави рискът за пазар на тютюневи изделия политически.", "date": "2018.03.09", "title": "20 млн.лв. повече контрабандни цигари през 2017 изчисли ЦИД"}
{"url": "https://news.bg/bulgaria/sofia-startup-expo-2018-myastoto-koeto-sazdava-biznesi.html", "text": "Има много нови идеи, годни за бизнес, които са важни за хората. Те са и във високотехнологичния сектор, който вече ражда новата технологична революция, но и в най-различни други сфери на икономиката. Решихме да направим Sofia Startup Expo 2018 и да съберем всички на едно място, защото комуникацията помежду им може да донесе ползи както за тези, които имат добри идеи и търсят финансиране, така и за тези, които търсят умните места да вложат пари. Това каза ръководителят на проекта SSE Димитрина Христева, която анонсира предстоящото изложение на Startup Europe Week Sofia, част от Европейската седмица на предприемачите.Sofia Startup Expo 2018 е първото в България изложение за стартиращи иновативни компании. То ще отвори врати на 13 - 14 март 2018 г. в зала \"Джон Атанасов\" в \"София Тех Парк\" и ще събере под един покрив цялата стартъп екосистема, необходима за започване и поддържане на стартиращ иновативен бизнес. Събитието включва двудневно изложение и еднодневна конференция на тема \"Перспективи пред стартъпите в България\".\"Вече и в България стана модерно да се говори за стартъпи, да се правят стартъпи, да се подпомагат стартъпи, дори държавата им обърна внимание. Но те имат нужда от експозиция и подкрепа, за да излязат на пазара и да тръгнат напред. Затова правим експо - изложение на идеи, на финансови инструменти и на ноу-хау\", каза Димитрина Христева.По думите й всички, които дойдат на 13 -14 март в зала \"Джон Атанасов\", София Тех Парк, ще спечелят - едни ще спечелят идеи за бизнес, други ще спечелят финансиране, но всички ще спечелят интересни контакти и знание от по-опитните. \"Искаме повече иноватори и нови предприемачи да се включат, независимо от сектора, в който стартират, защото всяка нова идея, която задоволява определена потребност в обществото, може не просто да промени пазар, а да създаде нов пазар. Затова създадохме различни програми за участие - някои на съвсем символични цени, други - напълно безплатни, за да дадем шанс на всички създатели и съзидатели да се представят на изложението\", подчерта Христева. Заявки за участие очакваме до 10 март.Билети за конференцията можете да намерите на .", "date": "2018.03.09", "title": "Sofia Startup Expo 2018 - мястото, което създава бизнеси"}
{"url": "https://news.bg/society/pochitame-sveti-40-machenitsi-1.html", "text": "Император Линикий издал строги укази против християните. В един полк в арменския гр. Севастия (в Мала Азия, на границата с Кападокия), се намирали тогава четиридесет войници, които изповядвали християнската вяра. Те се отличавали с неустрашимата си храброст в битките и ревностно изпълнение на своите задължения и затова били обичани и уважавани от всички.Стигнала до Севастия повеля да бъдат принуждавани християните да се покланят на езическите богове. Тогава Агриколай, воеводата на града, повикал при себе си тия войници и им съобщил царската повеля. Те единодушно отказали да се поклонят на боговете. Войводата ги заплашил с мъчения и смърт, ако упорстват в своето решение, и им обещал почести и богати дарове, ако се отрекат от Христа. Но заплахите и обещанията останали безсилни и войниците били отведени в тъмницата до другия ден.Агриколай се надявал, че те като размислят, ще променят своето намерение; но те в молитва почерпили нови сили. Чудесното видение, в което Господ им обещал помощ и спасение, още повече закрепило тяхната вяра.На другия ден те пак обявили на войводата, че по-скоро ще умрат, отколкото да се отрекат от истинския Бог. За да ги склони, Агриколай употребявал ту заплахи, ту ласкави думи и обещания.- В цялата войска на нашия цар - казал им той - няма подобни на вас по неустрашимост, красота и войнишка доблест. Аз ви уважавам и обичам повече от всички други войници. Не променяйте любовта ми на образа!- Ние желаем Божията любов - отговорил един от войниците. Дълго ги увещавал войводата и най-после, като видял тяхната непреклонност, заповядал пак да ги отведат в тъмницата, защото Агриколай нямал още от царя разрешение да ги накаже със смърт. След една седмица пристигнал царският пратеник Лисий, за да съди войниците. Той ги повикал при себе си.Когато войниците дошли в съда, Лисий казал на Агриколай: \"Вероятно, тия люде биха желали да получат по-големи почести?\" След това, като се обърнал към тях, казал: \"Сами изберете участта: ако се поклоните на боговете, ще получите високи чинове и богати дарове. Ако ли упорствате в заблужденията си, ще бъдете лишени от военно звание и предадени на мъчения.\"- Не само военното звание, но и живота ни вземете - отговорил Кандид, - защото за нас по-драгоценно и по-почтено от всичко е името на Христа, нашия Бог.Тогава Лисий заповядал да ги бият по устата с камъни. След това отново ги завели в тъмницата. Цяла нощ те прекарали в молитва и пеене на псалми и чули от небето думите: \"Който вярва в Мене, и да умре, ще оживее. Дерзайте и не бойте се от кратковременни мъки!\" (вж. Йоан. 11:25-26).Доведени на другия ден при Лисий, те на всички негови увещания и заплахи отговорили: \"Прави с нас каквото искаш! Ние сме християни и няма да се поклоним на идолите!\"Това станало през месец март. Времето било студено и духал силен вятър. Лисий заповядал да поставят мъчениците през нощта в езерото, което се намирало близо до града. Пазели ги войници и тъмничният стражар. В същото време мъчителят заповядал - недалеч от тях, край езерото, да затоплят баня, та замръзналите от студа да се подмамят и да прибягнат в банята. Лисий се надявал, че войниците-християни не ще издържат това ново мъчение, защото през нощта било много студено и цялото езеро било сковано от лед. Един от тях наистина не устоял докрай; той излязъл от езерото и се затичал към топлата баня, но на прага й паднал мъртъв. А другите с твърдост понесли страданията, не преставайки да се молят и да пеят псалми.Посред нощ изведнъж ги осияла чудна светлина. Тъмничният стражар видял светлината, която озарявала светите мъченици. Той видял и светли венци, които се спускали над главите на всекиго от тях. Внезапно съзнанието за истината проникнало в неговата душа. Той си снел дрехата и като извикал: \"И аз съм християнин!\" - влязъл в езерото и застанал при мъчениците. \"Господи Боже - казал той, - вярвам в Тебе! Приеми и мене в числото на Твоите раби и удостой ме да страдам за Твоето свято име!\" Така се попълнило пак числото 40 на светите изповедници Христови.На другия ден Лисий като узнал, че войниците са още живи, предал ги на нови изтезания и най-после ги наказал със смърт: с чукове им строшили колената. В страшни мъки войниците-християни предали Богу душите си. Тъмничният стражар споделил тяхната участ. Майката на едного от мъчениците присъствала при техните страдания и през всичкото време молила Бога синът й да не изпадне в малодушие, но с твърдост да приеме смъртта за Иисуса Христа. Мъчениците отишли радостно на смърт, като пеели: \"Душата ни се избави като птица от примка на ловци: примката се скъса и ние се избавихме. Нашата помощ е в името на Господа, Който сътвори небето и земята\".Лисий заповядал да изгорят телата на светите мъченици, за да не могат християните да ги почетат с погребение. Натоварили телата на коли, за да ги закарат вън от града и да ги изгорят на клада. Понеже най-младият от тях, Мелитон, още дишал, войниците го оставили. Тогава майка му го взела на рамо и го натоварила на последната кола, за да не изостане от своята славна дружина. Била направена клада от сухи дърва и клони и турили върху нея телата. Когато кладата изгоряла, намерили само костите на светите мъченици и ги хвърлили в реката. Това станало около 320 година.След три дни светите 40 мъченици се явили на севастийския епископ Петър и му казали да прибере костите им. Той заедно с християните от града нощем отишъл на реката и при чудното сияние, което озарило мястото, където лежали костите на светите мъченици, ги събрал и извадил от реката.Подвигът на севастийските войници-мъченици скоро след смъртта им станал предмет на благоговейна почит всред християните. Св. Ефрем Сирин разказва, че когато посетил Св. Василий Велики в Кесария, двамата дълго беседвали за подвига и твърдата вяра на светите мъченици. В 436 г. царица Пулхерия, внучка на император Теодосий Велики и сестра на император Теодосий Младши, поставила костите им в скъпоценен ковчег.Българският цар Иван Асен ІІ построил в столицата си Търново храм в тяхна чест по случай победата над епирския деспот Теодор Комнин при с. Клокотница. Битката станала в деня на св. 40 мъченици - 9 март 1230 година. Победителят цар Иван Асен ІІ бил тържествено посрещнат от търновските граждани в с. Мерданя. В чест на тая среща край селото е бил построен манастир \"Свети четиридесет мъченици\", който и сега съществува.", "date": "2018.03.09", "title": "Почитаме свети 40 мъченици"}
{"url": "https://news.bg/press/yazoviri-prelivat-bedstveno-polozhenie-vav-vrachanski-sela-124-000-sa-registriranite-orazhiya-za-samootbrana.html", "text": "Бедствие. \"Дума':   Язовири преливат, бедствено положение във врачански селаЗаради преливащи язовири вчера бе обявено бедствено положение в три врачански села. Част от жителите им бяха евакуирани по заповед на кмета на община Хайредин Тодор Алексиев. Това са селата Рогозен, Бързина и Ботево. Причината е създалата се тежка обстановка от снеготопенето и изпускане на водни количества от каскадно разположени язовири. Всички язовири в района са пълни.Кметът алармира, че преливникът на язовир \"Рогозен\" е силно увреден. Въпреки че водата в него не е много, има опасност преливникът да се откъсне, това ще доведе до препълване на язовир \"Бързина\", който също се източва. Язовирите са част от каскада от 15 водоема.Всички язовири в Търговищка област се изпускат контролирано, като особено внимание се обръща на най-големите водоеми - \"Ястребино\", \"Съединение\", \"Бели лом\" и \"Каваците\" край Попово.Междувременно от \"Напоителни системи\" са поискали контролирано изпускане на язовир \"Тича\" през основния изпускател. Причината е надвишеният контролен обем на язовира. Засега в района няма опасност от наводнения, тъй като речните корита могат да поемат контролираното изпускане. Жителите на близките населени места са били информирани за действията на регионалните институции и за всички предприети превантивни мерки. Статистика. \"Сега\":124 000 са регистрираните оръжия за самоотбрана358 хиляди са регистрираните огнестрелни оръжия у нас, собственост на граждани. Това заяви пред БНР инспекторът в служба Контрол на общоопасните средства в Националната полиция Иван Джерахов.Огнестрелните оръжия, които са регистрирани за самоотбрана, са 124 хиляди. Близо 175 хиляди оръжия са собственост на ловци.В България 208 хиляди души имат разрешение за носене на оръжие. Отделно в страната има малко над 35 хиляди регистрирани огнестрелни оръжия, собственост на юридически лица. ЧЕЗ.\"24 Часа\":Никой министър не признава да е отказвал офертата от ЧЕЗ към държаватаНито един министър на енергетиката през последните години, откакто се заговори за изтегляне на ЧЕЗ от България, не признава да е имало оферта към държавата да изкупи бизнеса на компанията.В четвъртък от централата на фирмата в Прага на официално запитване на \"24 часа\" отговориха, че са предлагали на българско правителство държавата да изкупи активите, но офертата е била отказана. Това се е случило миналата година. От дружеството обаче не уточниха към кого конкретно е било отправено предложението и точно кога е станало.През февруари 2017 г. \"24 часа\" написа, че на най-високо ниво у нас е бил обсъждан план държавата да изкупи активите на ЧЕЗ у нас. Това се случва по време на служебното правителство на Огнян Герджиков. \"24 часа\" попита вчера тогавашния енергиен министър Николай Павлов дали е идвала оферта от ЧЕЗ. \"По време на мандата ми като служебен министър такова предложение не е постъпвало. Не са провеждани дори разговори или каквато и да е друга комуникация по такава тема\", заяви Павлов.За предложение от ЧЕЗ към държавата за сделка отрече и Драгомир Стойнев, който бе министър на енергетиката в правителството на Пламен Орешарски.Ако ЧЕЗ се продаваше, докато бях министър, държавата щеше да го купи, заяви в парламента Стойнев. Изказването му бе по повод декларация на ГЕРБ, че по време на управлението на БСП с премиер Орешарски шеф на отдел в ЧЕЗ е предлагал двукратно на енергийния тогава министър Стойнев българското правителство да изкупи компанията обратно.Ако през 2013-2014 г. имаше официална оферта и официални разговори, досега щяха да ги извадят от самото министерство. Да не се поддаваме на слухове и манипулации, с които да се захранва любопитството на хората, призова Драгомир Стойнев.   Избор. \"Монитор\":Пламен Георгиев оглави новата комисия \"Антикорупция\" Пламен Георгиев, който досега оглавяваше КОНПИ, застава начело на новата комисия \"Антикорупция\". Това реши парламентът след близо два часа дебати около двете кандидатури - тази на Георгиев, издигнат от ГЕРБ и патриотите, и тази на Николай Николов, номиниран от БСП.Юристът Пламен Георгиев бе избран с внушително мнозинство от 148 гласа, само 66 бяха против, а едва 4-ма се въздържаха. Зад него застанаха депутатите на ГЕРБ, \"Обединени патриоти\", ДПС и \"Воля\". БСП очаквано подкрепиха своя кандидат, като Николов успя да събере одобрението само на 79 народни представители, 62 бяха против, а 73-ма се въздържаха.По време на дебатите се развихри спор кой от двамата кандидати е зависим и кой не от партията, която го издига.Веднага след избирането си Пламен Георгиев заяви пред медиите, че е разочарован от принизяването на дебата и политиканстването на негов гръб. Той обеща сериозна борба с корупцията и бързи резултати още следващите няколко седмици.   ", "date": "2018.03.09", "title": "Язовири преливат, бедствено положение във врачански села; 124 000 са регистрираните оръжия за самоотбрана"}
{"url": "https://news.bg/world/predstoi-sreshta-mezhdu-tramp-i-kim-chen-un.html", "text": "Предстои среща между американския президент Доналд Тръмп и севернокорейския лидер Ким чен Ун, предадоха световните информационни агенции. Очаква се двамата да обсъдят ядрената програма на КНДР, заради която на страната бяха наложени санкции, тъй като нарушава резолюции на Съвета за сигурност на ООН.Това стана ясно след срещата между президента и южнокорейска делегация, която му е предала послание от Пхенян. Това е писмо от Ким чен Ун до Тръмп.Съобщенията за момента са лаконични. Агенциите съобщават, че срещата ще се проведе през май.Според слуховете, Северът е склонен на компромиси, но това \"зависи от политиката на Вашингтон\".Самият Тръмп по-рано оповести, че се очаква важно съобщение от Сеул около 2 часа тази сутрин (българско време). В делегацията на Юга са били включени високопоставени фигури от разузнаването.Вчера държавният секретар на САЩ Рекс Тилърсън заяви, че страната е далеч от преговори със Северна Корея.Припомня се, че в последно време между двете Кореи текат преговори и контакти на високо равнище, като се наблюдава затопляне на отношенията. Това идва след конфликтите на Корейския полуостров около ядрените опити на Пхенян, осъдени остро от страните в региона.", "date": "2018.03.09", "title": "Предстои среща между Тръмп и Ким чен Ун "}
{"url": "https://news.bg/world/105-ma-teroristi-ubiti-v-sinay.html", "text": "Най-малко 105-ма са убитите терористи при операцията на египетските власти, провеждана на размирния Синайски полуостров, съобщиха световните информационни агенции. Задържани са повече от 2800 души. Някои от тях по-късно са били освободени. Това са съобщили от египетската армия. Десетки военни са били убити и ранени при сраженията. Операцията започна на 9 февруари тази година след серия атентати на групировки срещу военните. Унищожени са билихиляди  цели на джихадистите, както и стотици техни автомобили са били иззети.На Синай действа клон на ДАЕШ (\"Ислямска държава\"), отговорна за серия атентати. Властите обещаха кървав отговор на терора.", "date": "2018.03.09", "title": "105-ма терористи убити в Синай "}
{"url": "https://news.bg/bulgaria/33-godini-ot-atentata-na-gara-bunovo.html", "text": "Днес се навършват 33 години от атентата на гара Буново. Това е най-големият железопътен атентат в българската история по брой на жертвите.Той е дело на членове на нелегалната организация, наречена \"Турско национално освободително движение\" в България.Загиват 7 души - 3 деца и 4 жени. Сред жертвите са глухонеми деца, които се прибират у дома. Тежко ранени са 9 души, сред които също има 2 деца.Бомбата е поставена във вагона за майки с деца на влак номер 326, който се движи от Бургас за София.Взривното устройство е с часовников механизъм, като е разчетено то да избухне при навлизането на влака в тунела в района на гарата. Заради маневра на гара Златица влакът закъснява с две минути и взрива избухва в 21:31 часа на гарата, а не в тунела.Същият ден избухва бомба в кафе-сладкарницата на хотел \"Сливен\" в Сливен.Взривът във влака и в хотела е поставен от един и същи човек. Той се качва на влака в Бургас, поставя бомбата, която трябва да избухне в тунела след гара Буново. Мъжът слиза в Сливен и поставя второ взривно устройство там. На същия ден бомба избухва на летище Варна, осакатява и обезобразява две жени с едно и също име - Елена.На 25 април 1988 са осъдени на смърт лицата, пряко участвали в атентата. Те са Елин Маджаров, Алцек Чакъров и Сава Георгиев. Няколко месеца по-късно същата година присъдата е потвърдена от Държавния съвет на НРБ (тогава - б. р.) и осъдените са екзекутирани и кремирани. Останалите са осъдени за помагачество.", "date": "2018.03.09", "title": "33 години от атентата на гара Буново "}
{"url": "https://news.bg/bulgaria/deyvid-deyvis-ne-e-zadalzhitelno-vrazkite-s-es-da-otslabnat-sled-brekzit.html", "text": "Не е задължително връзките с ЕС да отслабнат след Брекзит, в общ интерес е това да не се случи. Това заяви Дейвид Дейвис, министърът по напускането на Съюза за БНТ.  каза той. Припомняме, че вчера той проведе среща с премира Бойко Борисов. В разговора Борисов заяви, че България ще запази установените близки отношения с Великобритания в бъдеще. Като причина за добрите интереси Борисов изтъкна това, че те отговарят на интересите на двете държави и на стратегическото им партньорство в НАТО. Важно е да се поддържа създаденото сътрудничество по въпросите на сигурността.И Борисов и Дейвис бяха единодушни, че България и Великобритания ще запазят добрите си партньорски отношения в политиката, икономиката, туризма и сигурността.каза още Дейвис.", "date": "2018.03.09", "title": "Дейвид Дейвис: Не е задължително връзките с ЕС да отслабнат след Брекзит "}
{"url": "https://news.bg/world/21-dushi-prieti-v-bolnitsa-sled-otravyaneto-na-skripal.html", "text": "Най-малко 21 души са били приети в болница в Солсбъри след отравянето на двойния агент Сергей Скрипал и дъщеря му, предадоха световните информационни агенции. От тях за лечение са останали трима. Сред тях е и полицаят, открил в безпомощно състояние на пейка 66-годишния мъж и дъщеря му. Скрипал все още е с опасност за живота, според здравните власти. За дъщеря му прогнозите са по-добри. По-рано беше съобщено, че баща и дъщеря са били отровени с \"много рядко\" нервнопаралитично вещество. Великобритания ще отговори по подходящ начин, ако доказателствата покажат, че Москва е организирала атаката срещу двамата. Това предупреди британският премиер Тереза Мей. Британски медии и някои политици спекулират, че Русия вероятно стои зад атаката, докато Москва твърди, че това е поредната антируска пропаганда.Скрипал преди няколко години бе участник в голямо шпионско дело. Той е осъден в Русия за работа на британското разузнаване МИ-6. По-късно Русия го обмени при размяната с граждани, обвинени в шпионаж, но в полза на Русия. В това число беше и Анна Чапман. След това бившият сътрудник на ГРУ получи убежище във Великобритания.По информация на вестник The Sun, преди няколко години Скрипал се е обърнал към британската полиция, защото се опасявал за живота си.За последните няколко години той загуби почти цялото си семейство - в авиокатастрофа загина съпругата му. Загинаха неговият брат и син. Единствено дъщеря му остана жива.", "date": "2018.03.09", "title": "21 души приети в болница след отравянето на Скрипал "}
{"url": "https://news.bg/regions/ostava-bedstvenoto-polozhenie-v-obshtina-hayredin.html", "text": "Остава бедственото положение в община Хайредин заради преливащия язовир \"Рогозен 1\", съобщи bTV.В четвъртък вечерта нивото на водата започна да спада, но през нощта отново заваля дъжд. Водата прелива през преливник, който е частично повреден, а това създава риск за повреда на целия язовир.Водоемът е поставен под 24-часово наблюдение. Пожарни екипи изпомпват вода.Жители на две села бяха евакуирани в четвъртък. Пред БНТ една от евакуираните жени каза, че в 4 часа през нощта са се върнали в дома си, защото е станало студено в дома, където са били приютени, а съпругът й е инвалид.През 2014 г. водата е заляла дома на това семейство, отнесла е цялата покъщнина на първия етаж на дома им. На втория етаж има опасност от разкъсване на язовира и съответните власти не позволяват на хората да живеят там. През 2016 г. също е имало евакуация.\"Какво значи евакуация?\", запита жената и отговори: \"Вземи си чантичката с багажа и бегай, оставяй всичко\".За понижаване нивото на водата се работи се с помпи и сифонни системи на място. Кметът на село Бързия Тихомир Тихонов, от където бяха евакуирани хора заяви пред обществената телевизия, че хората не са спали спокойно.Хората следят нивото на водата - всеки път, когато вали обилен дъжд, те са съветвани да бягат, защото стената на язовир \"Рогозен\" може да се скъса. Ако всичко е нормално в язовира няма да има такъв стрес, каза друга от евакуираните жени.Хидроинженер заяви, язовирът е проверяван през 4-5 месеца. За неизпълнените предписания са съставяни актове. Основният проблем е аварирал преливник преди две години. Има изготвен проект, собственикът трябва да осигури средства за ремонт, стана ясно от думите му.По информация на Нова телевизия язовирът е общински. През 2016 г. той е бил ремонтиран със 100 хил. лева.Припомняме, в четвъртък бяха евакуирани хората от селата Ботево и Бързина заради опасност от преливането на язовир \"Рогозен\". Язовирът е последната точка от каскада с 15 водоема, водосбор за област Враца. Нивата на реките в цялата страна са повишени. Най-значително е покачването в северната част на България - на реките Огоста, Скът и Янтра. От Регионалното министерство и от \"Напоителни системи\" уверяват, че ситуацията е под контрол и пряка опасност за населените места няма.14 язовира в страната са с, стана ясно в четвъртък.В сряда министрите Нено Димов и Румен Порожанов инспектираха язовир \"Тича\", кот където също бе превантивно изпускана вода.", "date": "2018.03.09", "title": "Остава бедственото положение в община Хайредин "}
{"url": "https://news.bg/regions/slanchevo-s-razkasana-oblachnost.html", "text": "В петък ще има разкъсана облачност на много места до предимно слънчево. По-значителна ще се задържи над източните райони, но до вечерта и там облачността ще намалее, според НИМХ.Ще духа слаб, в североизточните райони - до умерен западен вятър. Максималните температури ще са между 11° и 16°.Атмосферното налягане ще се повишава и след обяд вече ще е малко над средното за март.", "date": "2018.03.09", "title": "Слънчево с разкъсана облачност"}
{"url": "https://news.bg/regions/vremenno-e-ogranicheno-dvizhenieto-po-patya-vidin-montana.html", "text": "Временно се ограничава движението на всички автомобили по път I-1 Видин-Монтана в района на село Смоляновци, заради катастрофа, съобщиха от АПИ.Обходният маршрут е по път III -114 Ружинци - Тополовец - път III-112 - Тополовец - Дъбова махала - Студено буче - път I -1 -Обход Монтана и обратно.Към 7 часа сутринта пътните настилки са предимно сухи, а по усойните и планински райони - мокри, на места частично заледени и обработени.Намалена видимост поради мъгла:- до 100 м в района на с. Скравена /обл. София/ и на места в област Разград;- до 150 м в района на гр. Мездра /обл. Враца/ и гр. Антоново /обл. Търговище/. Ограничено е движението по пътната връзка София-Костенец на пътен възел \"Мухово\" на АМ \"Тракия\" при км 46 в посока гр. Костенец и гр. Ихтиман поради ремонтни дейности.Обходни маршрути:- за направлението София - Костенец през пътен възел \"Ихтиман\" при км 34+000.- за направленията Ихтиман - Пловдив и Костенец - Пловдив през пътен възел \"Церово\" при км 69+167. Движението по АМ \"Тракия\" в посоките София - Бургас и обратно е без ограничения. През пътния възел може да се минава идвайки от Бургас в посока гр. Костенец и гр. Ихтиман. Срок до 30.04.2018 г.Движението по АМ \"Тракия\" в тунел \"Траянови врата\" посока София е ограничено поради аварийно запълване на появили се деформации на пътната настилка. Движението се извършва двупосочно в дясната тръба на тунела /посока Бургас/. Срок до 09.03.2018 г. Временно движението по АМ Тракия Деветак - Ветрен от км 308+107 до км 359+475 се осъществява с повишено внимание поради аварийно запълване на появили се деформации на пътната настилка със студена смес. Участъкът е сигнализиран с пътни знаци. Срок до 09.03.2018 г. няма ограничения. няма ограничения. няма ограничения. няма ограничения. Временно движението по АМ \"Люлин\" в посока София е ограничено за всички МПС поради изтичане на кална маса и опасност от срутване на скална маса на пътното платно. Ограничението е от втори тунел \"Люлин\" до първи тунел \"Мало бучино\" където движението на всички МПС се осъществява двупосочно в платното посока София - Перник. Алтернативни маршрути: - за автомобили до 12 тона по път I-1 от пътен възел Драгичево - Владая - София и обратно. - само за леки автомобили по път 1801 Перник - Мало бучино - Суходол и обратно. Срок 09.03.2018 г. - \"Върбишки\" - затворен за всички МПС. Срок: целогодишно;- \"Златишки\" - затворен за всички МПС. Срок: целогодишно;- \"Троянски\" - забранен за всички МПС;- \"Айтоски\" - отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Превала\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Вратник\" - забранен за МПС над 10 т. Срок: целогодишно;- \"Дюлински\" - забранен за МПС над 3,5 т. Срок: целогодишно;- \"Пампорово\" - забранен за МПС над 3,5 т. Срок: целогодишно;- \"Петрохан\" - забранен за МПС над 12 т;- \"Твърдишки\" - забранен за МПС над 10 т. Срок: целогодишно;- \"Шипка\" - забранено е движението на МПС, предназначени за превоз на товари с технически допустима максимална маса над 12 тона от категория N3, както и тегленето на ремаркета и полуремаркета с технически допустима максимална маса над 10 тона от категория О4. Срок: целогодишно.", "date": "2018.03.09", "title": "Временно е ограничено движението по пътя Видин-Монтана"}
{"url": "https://news.bg/health/detsa-ot-troyan-dariha-2500-leva-na-obshtinskata-bolnitsa.html", "text": "Деца от Троян дариха 2500 лева на Детското отделение на Общинската болница в града. 2500 ученици и учители от началното училище \"Св. Св. Кирил и Методий\" са събрали парите, съобщи БНР.Те са продавали мартеници, изработени по проекта \"Мартенички с кауза\", реализиран от ученици, учители и родители на деца от училището.С предоставените средства ще бъде дооборудвано отделението по педиатрия с ЕКГ-апарат и инхалатори за лечение на белодробни заболявания, заяви управителят на общинската болница в Троян д-р Пенко Бамбов.\"Бяхме изключително приятно изненадани\", допълни д-р Бамбов.", "date": "2018.03.09", "title": "Деца от Троян дариха 2500 лева на общинската болница"}
{"url": "https://news.bg/bulgaria/toma-bikov-za-monika-stanisheva-sazhalyavam-ako-sme-sbarkali.html", "text": "\"Съжалявам, ако сме сбъркали\". Така депутатът от ГЕРБ Тома Биков отговори пред Нова на въпрос относно официалната позиция на Моника Станишева, че няма общо с фирмата купувач на ЧЕЗ.Ние сме цитирали публикация на вестник \"Капитал\", обясни Биков действията на колегата си Спас Гърневски.Припомняме, Спас Гърневски заяви от трибуната на НС, че купувачът на активите на ЧЕЗ е разпространил прессъобщение, чиито автор е Моника Йосифова. Това са имената, с които стана известна настоящата съпруга на председателя на ПЕС и бивш председател на БСП Сергей Станишев. Така Гърневски посочи \"\".От БСП веднага реагираха и обвиниха управляващата партия, че   или с дейността на купувача на ЧЕЗ - \"Инерком\".Часове след това Станишева разпространи официалната си позиция, в която отсече, че не работи, нито има общо с фирмите на Гинка Върбакова. Биков е категоричен, че БСП са създали паниката за ЧЕЗ. Лидерът на левицата Корналия Нинова намесила премиера Борисов, после намесила българската банка за развитие. БСП говорят, че токът ще поскъпне, после ще говорят, че токът ще спре, заяви Тома Биков.\"Като си в опозиция е много лесно\", отсече той и допълни, че от управлението трябва да им отговарят на лъжите, но и да следят интереса на държавата.По думите му левицата създавала проблеми и всявала паника докато ГЕРБ полагат усилия да защитят интереса на държавата. Биков уточни, че когато говорим дали държавата да придобие или да не придобие, говорим дали държавата да даде едни стотици милиони или не.Припомняме, очаква се днес да приключат преговорите между ЧЕЗ и \"Инерком\", които към момента води собственичката на българската фирма-купувач Гинка Върбакова. Тя ще има 9 месеца, за финансирането.В началото на седмицата 200-300 души протестира пред сградата на Министерски съвет против сделката с ЧЕЗ. Към  Протестиращи поискаха оставката на премиера Борисов.Припомняме, скандалът с ЧЕЗ започна след като на 22 февруари 2018 г. стана ясно, че чешката ЧЕЗ е одобрила , последва скандал. Тогава министърът на енергетиката , защото познава собственика на фирмата Гинка Върбакова. по отношение на сделката и по-точно спрямо това дали купувачът има опит и може да осигури поддръжката на ЕРП на една трета от България.От интервю на Гинка Върбакова стана ясно, че  (КЕВР).  от шефа на Комисията Иван Иванов.", "date": "2018.03.09", "title": "Тома Биков за Моника Станишева: Съжалявам, ако сме сбъркали"}
{"url": "https://news.bg/crime/nachinaeshtite-politsai-vzimat-105-lv-poveche-ot-nadziratelite.html", "text": "105 лева е разликата в заплатата на начинаещ служител в МВР и в системата на затворите. Това стана ясно от думите на заместник-председателя на синдикат \"Съдебна охрана\" Пламен Христов пред БНР преди втория национален протест на служителите на затворите и на съдебната охрана в събота.Разликата е в полза на полицаите, уточни Христов. Протестиращите ще представят исканията си пред няколко институции - Министерство на правосъдието, Министерство на финансите и Министерския съвет. Един лъч ще тръгне от Съдебната палата. Протестното шествие в събота ще бъде предвождано от гайдари в национални носии.Мотото на шествието е \"Европа и за нас\", обясни Христов и припомни, че служителите се борят за изравняване на статута с този на служителите на МВР по отношение на заплащането и специфичните условия на труд.Недоволните служители искат и кадрово обезпечаване заради голямото текучество на кадри. Те настояват за 700 допълнителни бройки за затворите и 600 щатни бройки за \"Съдебна охрана\".През 2015 година е имало 10% намаление на щата. Напрежението, при което те работят в момента може да доведе до фатални грешки, предупреди Христов.\"Защото, когато ти намаляват хората, останалите започват да работят повече. След този извънреден труд следва, освен физическата умора, следва и психическа умора. Може да стане нещо, което е фатално и лошо за колегите\", заяви синдикалният представител.От шест месеца водим диалог с нашия работодател - Министерството на правосъдието, обобщи хронологията на събитията той.\"Договорихме условия, договорихме абсолютно всичко, но преломната дата е 11 януари 2018 година, когато министър-председателят Бойко Борисов извади едни сто милиона и ги даде на вътрешното министерство. Тоест, това, което бяхме постигнали и мислехме, че сме договорили - в един момент всичко се срина и започнахме разговорите наново\", обясни зам.-председателят на синдиката на надзирателите.Недоволството нараства главоломно, защото на нас ни се обяснява, че нищо не може да стане, да се предложи и обещае, допълни той.\"Как се извадиха тези 100 милиона за вътрешното министерство? След като сме в един сектор, не може да се делим на първа и втора ръка\", коментира представителят на надзирателите. По думите му, заявените 5% увеличение от финансовия министър Владислав Горанов са крайно недостатъчни.Надзиратели и съдебна охрана  на 26 март, когато в София ще се проведе среща на правосъдните министри на страните от Европейския съюз.Припомняме, на 28 февруари от Синдиката на служителите в затворите в България изпратиха \"Приказка за стълбата\" на Христо Смирненски до Министъра на правосъдието Цецка Цачева.Едновременно с подаръка към Цачева от Синдиката на служителите в затворите в България й поставиха и четири въпроса по Закона за достъп до обществена информация (ЗДОИ). Въпросите са за общия брой служители на Централната администрация на ведомството, колко са най-високите месечни брутни заплати. От Синдиката не се притесниха да запитат и каква е заплатата на правосъдния министър, размера на изплатените бонуси на политическия кабинет в периода 1 януари - 31 декември 2017 г.Малко по-рано надзирателите  на ръководството на правосъдното министерство.", "date": "2018.03.09", "title": "Начинаещите полицаи взимат 105 лв. повече от надзирателите"}
{"url": "https://news.bg/crime/ot-112-ne-povyarvali-na-signala-za-pozhar-v-sredets-tvardyat-sasedi.html", "text": "Искра от печката към бензинова резачка е сочена като причина за пожарът в Средец, който отне живота на четирима души, съобщи bTV. Първоначалната информация е, че искрата е възпламенила резачката. Семейството се е занимавало с дървосекачество.Техен съсед коментира трагичната нощ. \"Някъде към 10 часа чух крясъци на жена\", обясни той и добави, че жената крещяла \"Децата ми горят!\".Дотичах и дойдох, видях жената с първото дете, разказа момчето. Той влязъл в горящата къща и извадил едно от децата. \"Исках да вляза вори път, но нямаше как\", изтъкна той и допълни, че огънят бил много голям.Съседите на загиналото семейство обясниха, че пожарната се е забавила много. \"Звъняхме системно на 112, а те си правиха базик с нас - лъжите ни\", изтъкнаха съседи. По думите им от спешия телефон първоначално не повярвали на сигнала.По думите им пожарната кола идва след 40 минути, а още време след това търси вода. Съседите на семейството твърдят, че пожарникарите са дошли цивилни и са миришели на алкохол.Изпратени са били две пожарни. По непотвърдена информация става дума за повреден противопожарен кран на първата кола.", "date": "2018.03.09", "title": "От 112 не повярвали на сигнала за пожар в Средец, твърдят съседи"}
{"url": "https://news.bg/crime/kokinov-horata-ne-useshtat-darzhavata-zad-sebe-si.html", "text": "Хората не усещат държавата зад себе си и за това се опитват да вземат правосъдието в свои ръце. Това каза в сутрешния блок на БНТ адвокатът и бивш столичен прокурор Николай Кокинов по темата за границата на неизбежната отбрана.Идеята за промени в Наказателния кодекс възникна след убийството в Пловдив, при което  при опит за грабеж.Първоначалната версия беше, че лекарят е нападнат в дома си и се е отбранявал, по ко-късно стана ясно, че той е дебнел дошлия да краде в дома му Джевизов. При последвалото обществено недоволство заради ареста на лекаря възникна въпросът за дефиницията на термина \"неизбежна отбрана\".\"В малките населени места има гигантски дефицит на справедливост, безнаказаността се шири,  непрекъснато на подобен тип посегателства и понеже не усещат, че някой разкрива тези престъпления, понеже не усещат, че някой ги наказва, хората се опитват да вземат нещата в свои ръце, което не е най-добрата идея в една нормална европейска демократична държава. Според Кокинов в това е проблемът. Сам по себе си в Наказателния кодекс института на неизбежната отбрана е пределно ясно разписан, обясни той.Кокинов допълни, че законът достатъчно ясно дава възможности за маневри както на защитата, така и на обвинението - баланса трябва да го намери съдията.Според зам.-председателя на парламента и също адвокат Явор Нотев посегателствата станаха твърде много, няма как да очакваме пасивно поведение от жертвите на подобни престъпления.\"В закона има изричен текст - там пише, че при превишаване пределите на неизбежна отбрана поради уплаха и смущение, деянието не е обществено опасно. Тоест такъв гражданин, който е защитил поради уплаха и смущение с прекомерно интензивно отблъскване - увредил е нападателя, той може да бъде оправдан\", каза Нотев.Той призова хората да се съобразяват, защото правата им да се защитават не са безкрайни или поне не са такива, че няма да им осигурят едно безоблачно бъдеще.Припомняме, в сряда по време на заседанието на Министерския съвет бе решено да се създаде работна група за промени в Наказателния кодекс, която да прецизира текстовете за неизбежната самоотбрана. Премиерът Бойко Борисов призова промените да се правят много внимателно.В четвъртък във Висшия съдебен съвет главният прокурор Сотир Цацаров и председателят на ВКС Лозан Панов имаха близки позиции - и двамата бяха еднакво критични към . ВСС реши да не изпраща свои представители в тази работна група.", "date": "2018.03.09", "title": "Кокинов: Хората не усещат държавата зад себе си"}
{"url": "https://news.bg/economics/sredniyat-osiguritelen-dohod-za-yanuari-e-863-lv.html", "text": "863,18 лв. е средният осигурителен доход в страната за януари месец 2018 г., сочат данни на Националния осигурителен институт.Средномесечният осигурителен доход за страната за периода от 1 февруари 2017 г. до 31 януари 2018 г. е 827,00 лв.Определеният средномесечен осигурителен доход за страната за посочения период служи при изчисляване размерите на новоотпуснатите пенсии през месец февруари 2018 г., съгласно чл. 70, ал. 2 от Кодекса за социално осигуряване.", "date": "2018.03.09", "title": "Средният осигурителен доход за януари е 863 лв."}
{"url": "https://news.bg/crime/sporat-za-osvobozhdavaneto-na-zam-shefa-na-byuroto-za-srs-mozhe-da-izleze-v-chuzhbina.html", "text": "Законодателната уредба за отнемане на достъпа до класифицирана информация показва изключително сериозни пороци, тя е далеч от европейските стандарти. Това заяви пред БНР председателят на Националното бюро за контрол на СРС Бойко Рашков. Повод за неговото изказване бе приетото решение на парламентарната комисия за контрол на СРС за предсрочно освобождаване на заместника му - Георги Гатев.Председателят на Бюрото за контрол на СРС прогнозира, че процедурните неясноти вероятно ще доведат до изнасяне на този спор извън страната. Той призова членовете на ресорната парламентарната комисия наистина да проверява и контролира службите. \"И когато вижда, че там се допускат, и от нейното ръководство, фрапиращи нарушения на закона, да се вземат адекватни мерки\", допълни Бойко Рашков.Случаят започна от  за констатирани нередности в дейността на Гатев. Според Бойко Рашков се смесват два съществени проблема.\"Депутатите фактически гласуваха съдебно решение\", каза Рашков. По думите му, народните представители не са знаели защо се отнема достъпът до класифицирана информация на неговия заместник. \"Смятам, че това е голяма грешка в парламентарната практика и тя трябва да бъде променена. Това е един съвет\", каза шефът на бюрото за СРС. Според него случаят може да мотивира депутатите от ресорната комисия да проверят как службите за сигурност отнемат достъпа на лица, които имат такъв.Според него самата процедура е порочна. \"Веднъж откъм законова уредба, и второ - порочна откъм поведение на административни структури, които се произнасят в нейния ход\", каза Бойко Рашков. Причината е, че тя е обвита в секретност и това не позволява добра защита, а позволява беззаконие.\"Стандарти, които са европейски, намиращи смисъл в принципа на пълна защита, тук въобще не действат, защото някои от институциите въобще не се съобразяват с тази предвидена възможност. В конкретния случай стана точно така. Законът позволява да се упражни право на защита от този, чийто допуск до класифицирана информация се отнема, но една от институциите - Държавната комисия за сигурност на информацията - не му даде абсолютно никаква такава фактическа възможност\", каза Рашков.Той даде пример, че преди две години, поради липса на съдебен контрол в нашата страна по подобни процедури, България бе осъдена от Европейския съд по правата на човека по подобен казус. Тогава се въведе съдебен контрол от Върховния административен съд, обаче едноинстанционно производство, което беше обявено като касационно. \"В този съдебен стадий на процеса лицето с отнет достъп също няма възможности да се защити, защото реално там не се събират доказателствени материали, а се разчита на тези, които са вече събрани от предходните, по-скоро административни инстанции, които по някакъв начин са заинтересовани\", каза Рашков.Припомняме, атаката срещу Гатев дойде, след като той и председателят на бюрото Бойко Рашков влязоха в конфликт с главния прокурор и ДАНС заради практиката на двете институции в .Рашков в прав текст обвини миналото лято прокуратурата и родното ФБР, че възпрепятстват работата на повереното му бюро. Стигна се до изслушване на Бойко Рашков в парламента и до очна ставка между него и главния прокурорСотир Цацаров.След това от БСП поискаха да чуят в пленарна зала ръководителя на Бюрото Бойко Рашков. През лятото Бойко Рашков отправи критики към ДАНС и прокуратурата заради , член на бюрото.През юли 20137 г. в звено \"Антикорупция\" на Софийска градска прокуратура е пристигнал сигнал от Държавна агенция \"Национална сигурност\", че член на Националното бюро за контрол на специалните  (НБКСРС)  като е съветвал обвиняем как да подаде жалба.", "date": "2018.03.09", "title": "Спорът за освобождаването на зам.-шефа на Бюрото за СРС може да излезе в чужбина"}
{"url": "https://news.bg/bulgaria/gerb-i-enp-vizhdat-predizvikatelstvo-v-borbata-s-populizma.html", "text": "ГЕРБ и ЕНП виждат предизвикателство в борбата с популизма. Това заяви зам.-председателят на ГЕРБ и председател на ПГ на партията Цветан Цветанов на форум на групата на ЕНП в Комитета на регионите.С форума ГЕРБ и ЕНП поставиха началото на инициативите на местно равнище за европейските избори през 2019 г. под мотото \"Европа започва във Вашето село/град/регион\".\"Силата на системните партии е, че провеждат реални политики с видими резултати\", заяви Цветанов. Той похвали ГЕРБ, че участва в редица инициатива на местно и международно равнище, за да може хората да усетят промените. По думите му стана ясно, че през изминалия програмен период българските общини са имали възможността да кандидатстват за проекти на стойност 3,3 млрд. евро, а за новия период средствата са в размер на 3,7 млрд. евро. \"Това е европейската солидарност на Европа\", категоричен беше Цветанов.\"Основният приоритет на Българското председателство на Съвета на ЕС е очертаването на европейска перспектива пред Западните Балкани. Гарантирането на европейско бъдеще на страните от региона ще бъде една допълнителна сигурност за цяла Европа\", обясни зам.-лидерът на ГЕРБ.\"Българското председателство на Съвета на ЕС е в своя пик. Активно работим по всички теми, които бяха набелязани. Четири са основните приоритети и може да се гордеем, че по всеки един от тях отчитаме конкретен напредък и получаваме добри отзиви от европейските ни партьори\", заяви министър Павлова.Министърът за Българското председателство на Съвета на ЕС 2018 Лиляна Павлова е единодушна с Цветанов. Тя заяви, че е горда от постигнатото.\"Българското председателство на Съвета на ЕС е в своя пик. Активно работим по всички теми, които бяха набелязани. Четири са основните приоритети и може да се гордеем, че по всеки един от тях отчитаме конкретен напредък и получаваме добри отзиви от европейските ни партьори\", изтъкна министър Павлова.От своя страна президентът на ЕНП Жозеф Дол заяви, че Европейската народна партия (ЕНП) оценява високо работата на правителството на премиера Бойко Борисов и парламентарното мнозинство около ГЕРБ в Народното събрание.Цветанов запозна Дол с приоритетите на българското европредседателство. Двамата се обединиха, около идеята, че кохезионната политика е от изключително значение както за региона, така и за целия ЕС.", "date": "2018.03.09", "title": "ГЕРБ и ЕНП виждат предизвикателство в борбата с популизма"}
{"url": "https://news.bg/world/sreshtata-tramp-kim-e-v-pravilnata-posoka-obyavi-moskva.html", "text": "Русия вярва, че евентуалната среща между президента на САЩ Доналд Тръмп и лидера на КНДР Ким Чен-ун е \"стъпка в правилната посока\".Тази позиция изрази руският външен министър Сергей Лавров по време на визита в Етиопия, информира \"Ройтерс\".\"\", изтъкна той.По-рано съветникът по национална сигурност на президента на Южна Корея съобщи, че Тръмп се е съгласил да се срещне с Ким през май в опит да \"постигнат трайно ядрено разоръжаване\" на Корейския полуостров. Тръмп потвърди, че срещата е \"планирана\", но подчерта, че САЩ ще запазят санкциите срещу КНДР, \"докато не бъде постигнато споразумение\".Съобщението за потенциална среща е приветствано от Китай, Южна Корея и Япония.", "date": "2018.03.09", "title": "Срещата Тръмп-Ким е в правилната посока, обяви Москва"}
{"url": "https://news.bg/bulgaria/mareshki-pritesnen-ot-zaraza-ot-patriotite.html", "text": "\"Воля\" са отвратени от патриотите. Не ни е приятно всекидневно да се събираме по такива отвратителни поводи, обяви на брифинг Веселин Марешки. Повод за възмущението ми са обидите от политик към патриарх Кирил и липсата на реакция от стана на президента, сподели той. Поредният повод за отвращението на Веселин Марешки е вчерашното интервю на Волен Сидеров пред БиТиВи.Атакистът надминал дори Валери Симеонов в изявленията си. Лидерът на Воля подчерта, че ще иска извънреден председателски съвет и НС да излезе с декларация, която да осъди поведението на Волен Сидеров и Валери Симеонов.По думите му те двамата са самозабравили се политици. Нищо не ми харесва в изказването на Сидеров, сподели Марешки. Той се притеснява, че ако каже нещо за някой в Израел, ще бъде ликвидиран. От Воля не сме съпричастни към такива изказвания, подчерта лидерът на партията.Парламентът трябвало да се разграничи и от позицията на Валери Симеонов. Това става заразно, опасява се Веселин Марешки. Утре някой ще каже, че не харесва Далай Лама, до къде ще копаем, недоволен е той. Това мина всякакви граници, заяви лидерът на Воля. Обичам руския народ и руската душа, това е народ, който не приема обида, сподели Веселин Марешки. За съжаление отношенията между България и Русия се влошават, притеснен е той.Припоняме, вицепремиерът Валери Симеонов нарече патриарх Кирил контрабандист и се възмути как е възможно руският патриарх да \"да раздава правосъдие пред българския президент\". От своя страна  официално. Атакистът не приема нападките и в тях вижда богохулство. от нападките след визитата му в България. От  между президента Румен Радев и руския патриарх Кирил. Пресслужбата на държавния глава отговори, че  по време на сещата и разговорите не са били засекретявани.Припомняме, около посещението на руския патриарх Кирил за годишнината от Освобождението на България се разгоря дискусия най-вече около неговите думи малко преди излитането му от летище \"София\". , че България почита жертвите, които са дали в руско-турската война и народите на Полша, Румъния, Украйна, Черна Гора, Молдова наравно със загиналите руснаци.\"Дълбоко съм убеден, че целият негативен политически контекст ще отмине, а ценностите, свързани с нашата обща история, с освободителната борба, която руският народ с огромни жертви понесе, за да стане България свободна, това завинаги ще бъде запазено в паметта на нашите народи. Дай Боже, политиците да го разберат възможно най-бързо\", посочи Кирил.", "date": "2018.03.09", "title": "Марешки притеснен от зараза от патриотите"}
{"url": "https://news.bg/regions/chetiri-avtobusni-linii-pribirat-noshtem-sofiyantsi.html", "text": "Четири автобусни линии, с пресечна точка в центъра на София (на площад \"Княз Александър I\"), ще прекосяват по диагонали столицата, за да достигнат до големите крайни квартали.Това е новата услуга за софиянци, която пуска Центъра за градска мобилност от 7 април. Цената на билета ще е 2 лв.Нощните автобуси ще осигуряват превоз на пътниците от 00.00 часа през нощта до 04.00 ч. сутринта. Линиите са номерирани като N1, N2, N3 и N4, и ще се движат съответно по маршрути:ж.к.\"Люлин 1,2\"- ж.к.\"Младост 4\" с 50 спирки,кв. \"Обеля\" - ж.к. \"Студентски град\" с 38 спирки,ж.к. \"Овча Купел 2\" - ж.к. \"Левски\" (Автостанция Изток) - 33 спиркиж.к. \"Дружба 2\" - ж.к. \"Гоце Делчев\"- 49 спирки в едната посока и 55 в другата.Автобусите се движат през интервал от 40 минути и ще спират на обозначените спирки, когато има чакащи пътници, или желаещи за слизане.На площад \"Княз Александър I\", където се пресичат четирите линии, всеки пристигнал автобус ще изчаква 5 минути, за да може пътниците да извършат трансфер. Спирката ще бъде обозначена като автобусна.От съображения за сигурност водачът ще бъде отделен от салона за пътници, ще има и паник-бутон за връзка с полицията, в случай на необходимост. За сигурност на пътниците и екипажа, колите са снабдени с видео-наблюдение.Редовните карти за градската мрежа не могат да се ползват за нощен транспорт, защото в тяхната цена не е включена услугата. Затова кондуктори ще продават билети на място в автобуса, цената е 2.00 лв. Той ще важи за цялата нощ и ще бъде с дата.Нощните линии ще се обслужват от 14 климатизирани автобуса.Засега Столична община планира нощните автобуси да се движат до края на годината. През това време ще се води стриктно наблюдение и ще се правят анализи за използването им.", "date": "2018.03.09", "title": "Четири автобусни линии прибират нощем софиянци"}
{"url": "https://news.bg/politics/politikata-za-ravnopostavenost-mezhdu-polovete-regresira-trevozhi-se-jotova.html", "text": "Политиката за равнопоставеност между половете бележи голям регрес и се намира все по-надолу в дневния ред на обществото. Това заяви вицепрезидентът Илияна Йотова при откриване на дискусията, посветена на \"Правата на жените\", която се проведе в София. Събитието бе организирано от Фондация Фридрих Еберт и Български фонд за жените.Регресът, по думите й, се дължи най-вече на финансовата, стопанска и икономическа криза, завладели света.\"Къде е волята ни като общество да се преборим с насилието над жени? Къде е волята за промяна на законодателството?\" Тези въпроси отправи вицепрезидентът.Йотова припомни рубриката на предаването \"Панорама\" - \"Къде сме ние?\": \"С помощта на тази рубрика бих искала да направя една статистика за нагласите на българското общество за равнопоставеността между мъжете и жените.\"Йотова изрази съжаление, че разликата в заплащането между мъжете и жените остава. Най-ниските стойности на разминаване са 5% в Италия, а най-високите в Естония - 27%.Безработицата също е по-висока при жените, отколкото при мъжете. За жените тя е 25%, а за мъжете едва 19%.Йотова допълни, че най-високият процент на жени в управлението на фирми в цяла Европа е във Франция, с близо 40% участие.7% от европейските граждани отчитат, че трябва да има участие на жените в парламентарните среди. Други 70% от европейските граждани изтъкват, че трябва да има законодателни мерки за равнопоставеност между мъжете и жените. В друго проучване 86% от европейските граждани смятат, че могат да бъдат представени от жени политици.Илияна Йотова коментира и дискусията, която се разгоря у нас във връзка с т.нар. Истанбулска конвенция. Според нея изобщо не се е чул гласът на жертвите на насилие в бурния поток от популистки изказвания.По ирония на съдбата, подчерта вицепрезидентът, в деня, в който , една млада жена бе пребита до смърт от приятеля си, въпреки че за насилието над нея са знаели всички.\"Дискусията относно законодателните промени за насилието срещу жените спря още преди да е започнала\", отбеляза Илияна Йотова.\"Недопустимо е темата за правата на жените да се използва като политическо оръжие, често в ръцете на популисти\", заяви още вицепрезидентът. Залитането към мними традиционни ценности, породено от безпомощността да се осигурят възможности и равен шанс за жените, Илияна Йотова определи като феномен, който заслужава сериозна дискусия.\"Обществото не бива да бъде безучастно към насилието, защото така се превръща в значителна част от проблема. Не смея да си помисля, че сме привикнали към новините за насилие над жени, деца, възрастни хора\", отбеляза вицепрезидентът и допълни, че отношението към най-уязвимите групи от обществото е признак за неговия прогрес.", "date": "2018.03.09", "title": "Политиката за равнопоставеност между половете регресира, тревожи се Йотова"}
{"url": "https://news.bg/world/belgrad-mezhdunarodnata-obshtnost-lazhe-srabskiya-prezident-za-kosovo.html", "text": "Международната общност постоянно лъже сръбския президент Александър Вучич и само иска признаване на Косово, а не компромис.Това заяви външният министър на Сърбия Ивица Дачич, цитиран от ТАНЮГ.\"\", каза Дачич пред RTS.Той коментира решение на Прищина да не приложи споразумение за сръбските общини.Според него албанците не искат компромис, а само признаване на Косово.\"Няма изнудване, което може да принуди Сърбия да признае независимо Косово\", закани се Дачич.Министърът също вярва, че Прищина и международната общност трябва да заявят дали брюкселското споразумение все още съществува.Той обясни, че президентът Вучич \"иска да разреши казуса за Косово в бъдеще, но е наивно и погрешно да се вярва, че ще успее да го направи без други споразумения и компромиси\".", "date": "2018.03.09", "title": "Белград: Международната общност лъже сръбския президент за Косово"}
{"url": "https://news.bg/politics/borisov-predupredi-evropa-za-opasnostta-ot-natsionalisticheskite-partii.html", "text": "За опасността от навлизане във властта на националистически партии предупреди премиерът Бойко Борисов на форум на ЕНП в София, с който европейската десница отваря пътя към европейските избори догодина.Виждате, никъде успехът не е на социалистите - Италия, Франция, рекордно ниски резултати в големите държави, включително и в Германия. Да внимаваме популисти националисти да не излезнат, призова премиерът. Социалистите са системна партия, с тях може да се говори. Другите - вижте какви са им обещанията - излизаме от ЕС, променяме - даде пример българският премиер.Ако искаме да побеждаваме, да си формулираме не само целите, но и заплахите, призова Борисов. Ако не отговорим на страха, нищо друго не е интересно, каза той, предупреждавайки какво движи избирателите. Младежката безработица падна, Европа се съживи. Тръгна ръста на икономиката, заяви българският премиер.В началото на речта си Борисов обяви Европа за най-доброто място за живеене и отново заяви, че миграционният натиск отвсякъде е към стария континент. Европа е така защото е с най-добра инфраструктура, екология, иновации, изреди Борисов. \"Всичко най-добро е направено в Европа\", каза той.Припомняйки разликите в стандарта между Източна и Западна Европа и как сега няма разлика - отиваш в Братислава, Прага, Будапеща, София - между тях и Виена няма разлика: \"Само за 10-15 г. никакви коментари и притеснение не трябва да имаме.\"Да погледнем предизвикателствата и по-навреме да отчитаме коварството за тези, за които ви говорим. Колко години си говорим за миграцията, запита реторично Борисов.Той продължи с реторичните въпроси - кое население в света може да търпи със стотици хиляди неизвестни хора (да идват в страната му - б.р.) - нито с паспорти, нито преминали медицински преглед - нищо.\"Нахълтват - айде кацни във Вашингтон и кажи, че си си забравил паспорта - председател на Еврокомисията - експериментирай. Защо в Канада, САЩ си въведоха ред на границите, ние толкова години ... €26 млрд. ЕК харчи за мигранти. Над €37-38 млрд. дава Германия за мигранти\", каза Борисов.Той направи аналогия между тези средства и възможностите с тях да се усили охраната по границата. \"Чувате ли се за какви пари става дума - да сме купили 100 - 300 гранични катери - по-евтино ще излезе. Да сме назначили 10-20 хил. полицаи\", каза Борисов.\"Що се случи Брекзит - уплашиха се от 40 хил. души на Ла Манша. Защо Германия не може да направи правителство, при положение, че се къпе в пари, €3 хил. млрд. е БВП и има политически проблем и не може 5 месеца да направи правителство\", продължи с реторичните въпроси Борисов. Според него политическите проблеми в европейските страни са, защото населението се е уплашило от мигрантската вълна.\"Това е защото подплашихме населението\", каза Борисов.Той припомни отново идеята си за създаване на зона за сигурност в близост до районите с конфликти, където да бъдат настанявани бежанците. \"Пак щяхме да дадем тези пари, но да ги държим (мигрантите - б.р.) в Турция, Йордания. Ако това го направим сега, веднага, - само през КПП-та (да минават мигрантите - б.р.), само с проверка на всеки, който идва в Европа само тогава хората ще се успокоят\", каза Борисов.\"В Италия резултатите от изборите показват, че страхът не си е заминал. България на 100% реши въпроса с мигрантите. На нас ни е трудно да пазим Шенгенското пространство - решихме си въпроса - решението с Турция да се работи по него\", припомни българският президент споразумението между Турция и ЕС за мигрантите.\"Нашият председател да ни поставя политически въпроси. Политиката на ЕНП да е ясна - ще влизат толкова (мигранти - б.р.), колкото можем да интегрираме, да се погрижим за тях. За другите ще плащаме, помагаме да са близо до своите населени места\", обясни Борисов.\"Вашите лидери да си начертаят червени линии, които да се спазват. През ден си пишем писма - дали да осигурим хуманитарен коридор. Санкции, с които свикнахме всички. Нито войната спира в Сирия, нито миграционните процеси намаляват\", заяви Борисов.Той изтъкна добрия диалог с австрийския канцлер Себастиян Курц.Относно искането за промени в Дъблинското споразумение - мигрантите да бъдат връщани в страната, където първо са регистрирани, българският премиер каза, че очаква европейските лидери да се разберат. \"Как ще ни ги натоварят на самолети и ще ни ги върнат в София или в Атина? Със Себастиян работим много добре, надявам се да се разберем. Румъния са спокойни, защото Българи пази добре (границите си)\".Другата основна тема - кохезионната политика - Борисов иска много ясно да кажем, че всичко онова, което се случи е добро и тази свързаност между държавите при изпълнението на годишната финансова рамка трябва да продължи.След Брекзит единственият шанс е за всички страни да има повишение на вноските - това ще е нашето предложение, каза Борисов.Премиерът на България изтъкна важността на приоритета на българското председателство на европейския съвет. \"Не дадем ли перспектива на държавите от Западните Балкани, ще оставим черна дупка, която да бъде сфера на чужди влияния. Световните е и Европейски войни започват от там - много близо до нас\", каза Борисов.Той посъветва младите поколения да гледат филма за Чърчил, за да видят какво е било.За общата европейска отбрана Борисов запита колко пари струва всичко, което по плановете на НАТО да осигури защита на ЕС. \"Броя самолети - приблизителна цена. Колко танкове ни трябват, колко бронирани машини, ракети\", изреди Борисов без да отчита спецификата на избор на подобна техника и сложните формули, които всяка една армия изчислява преди да започне процедурите за придобиване на каквото и да е въоръжение.\"Може да се окаже, че всички имаме танкове, пък нямаме самолети. Имаме самолети, пък нямаме ракети\", каза Борисов в речта си на форум на ЕНП в София за откриване на европейските избори догодина.", "date": "2018.03.09", "title": "Борисов предупреди Европа за опасността от националистическите партии"}
{"url": "https://news.bg/int-politics/darzhavnata-televiziya-na-rusiya-predupredi-predatelite-da-ne-se-zaselvat-v-angliya.html", "text": "Руската държавна телевизия предупреди \"предателите\" и критиците на Кремъл, че не трябва да се заселват в Англия заради повишен риск от смърт при загадъчни обстоятелства, пише \"Гардиън\".\"Не избирайте Англия като място за живеене. Каквито и да са причините, независимо дали сте професионален предател на родината си, или просто мразите страната си в свободното си време, повтарям, без значение, не се премествайте в Англия\", настоя телевизионният водещ Кирил Клейменов в пряк ефир по \"Первый канал\".\"Нещо не е наред. Може би това е климатът. Но през последните години имаше много странни инциденти със смъртен изход. Хора бяха обесени, отровени, умираха в катастрофи на хеликоптери и падаха от прозорците в промишлени количества\", коментира още Клейменов.Мрачното предупреждение идва, докато руският двоен агент Сергей Скрипал и дъщеря му Юлия остават в критично състояние в болница, след като бяха отровени с нервнопаралитично вещество в южния английски град Солсбъри. Москва определи спекулациите, че двамата са станали жертва на руските тайни служби, като \"антируска кампания\".Редица критици на Кремъл ги застигна ужасна смърт във Великобритания през последните години. Борис Березовски, олигарх, който се превърна в критик на руската управляваща върхушка, беше открит обесен в дома си в Бъркшир през март 2013 г. Александър Литвиненко, бивш агент на руската спецслужба ФСБ, почина през 2006 г., след като беше отровен с полоний-210 в лондонски хотел. Руският президент отхвърли обвиненията за руска намеса.През 2012 г. Александър Перепиличний, бивш банкер, който помагаше на швейцарската прокуратура да разследва свързана с Русия схема за пране на пари, почина в Съри, след като колабира. Разследването откри следи от химикал в стомаха му, който може да бъде открит в отровното растение гелземиум.Стивън Къртис, адвокат милионер, близък до живеещия в изгнание руски магнат Михаил Ходорковски, загина, след като хеликоптерът му се разби в близост до летището в Борнемут през 2004 г. Къртис е заявил на близък роднина, че ако умре, това няма да бъде инцидент или злополука.Един от сътрудниците на Къртис, Скот Йънг, който имаше бизнес отношения с Березовски, беше намерен набит на парапети, след като падна от апартамента си в центъра на Лондон през 2014 г. Разследващите не откриха достатъчно доказателства, за да го обявят за самоубийство, а семейството му подозира, че е бил убит.", "date": "2018.03.09", "title": "Държавната телевизия на Русия предупреди \"предателите\" да не се заселват в Англия"}
{"url": "https://news.bg/int-politics/merkel-obyavi-reshenieto-za-zabrana-na-dizelovite-avtomobili-e-mnogo-balansirano.html", "text": "Германският канцлер Ангела Меркел заяви, че решението на германския съд през февруари, че градовете в Германия могат да забраняват най-замърсяващите дизелови автомобили от улиците си, е \"много балансирано\", но добави, че дизеловата технология била необходима, докато не бъдат разработени по-зелени технологии, съобщава \"Ройтерс\".Тя добави: \"Разбира се, автомобилната индустрия има задължението да се справи с това, което пренебрегва по отношение на софтуера и да изпълни ангажиментите си, защото бяха допуснати грешки\", препращайки към големия скандал \"Дизелгейт\", който разтресе германската автомобилна индустрия през последните години. Интересното е, че германското правителство доскоро беше твърдо против забраната на дизеловите автомобили заедно с влиятелната автомобилна индустрия в страната.", "date": "2018.03.09", "title": "Меркел обяви: Решението за забрана на дизеловите автомобили е много балансирано"}
{"url": "https://news.bg/world/liderat-na-upravlyavashtata-partiya-v-rumaniya-razsledvan-za-prane-na-pari-v-braziliya.html", "text": "Лидерът на управляващата Социалдемократическа партия в Румъния и председател на долната камара на парламента Ливиу Драгня е разследван в Бразилия за пране на пари.Това съобщи бразилски прокурор, информира \"Ройтерс\".Румънската онлайн платформа за разследваща журналистика Rise Project съобщава, позовавайки се на бразилския федерален прокурор Карлош Вагнер Барбоса, че бразилските власти разследват дали Драгня и други хора са използвали нечестно спечелени пари за закупуване на крайбрежни имоти в държавата чрез трети страни.Барбоса е съобщил, че бразилското разследване е започнало, след като румънски прокурори поискали помощ в средата на 2017 г.Самият румънски политик заяви, че това е лъжа.\"\", каза Драгня.Драгня е съден за злоупотреба с държавно положение. Също така е разследван по отделен случай за формиране на престъпна група за източване на държавни и европейски средства.", "date": "2018.03.09", "title": "Лидерът на управляващата партия в Румъния разследван за пране на пари в Бразилия"}
{"url": "https://news.bg/bulgaria/padna-chast-ot-kozirkata-na-narodnata-biblioteka.html", "text": "Парче се е отчупило от фриза на козирката на Народната библиотека \"Св. Св. Кирил и Методий\" в столицата.За щастие, няма пострадали. Парчето е паднало пред сградата, уточни БГНЕС.Инцидентът е станал вчера след края на работния ден. На мястото са изпратени екипи на пожарната и полицията, а районът е отцепен.", "date": "2018.03.09", "title": "Падна част от козирката на Народната библиотека"}
{"url": "https://news.bg/world/v-germaniya-iskat-homeopatiyata-da-se-izvadi-ot-ofitsialnata-praktika.html", "text": "Критици поискаха хомеопатията вече да не се разглежда като официална медицинска практика в Германия. Те подчертават, че тя подкопава доверието на пациента и дава фалшиво впечатление за научна цялост, информира ДПА.В момента квалифицирани лекари могат да предписват хомеопатични средства, тъй като се разглежда като допълнителна област на компетентност.Според критиците хомеопатията всъщност е \"езотерична философия на лечение\".Те настояват статутът й да бъде променен на предстоящото събрание на лекарите в Германия, така че хомеопатията да не е официална лекарска практика. Конференцията ще се проведе в германския град Ерфурт от 8 до 11 май.Асоциация на лекарите хомеопати отхвърли искането. От асоциацията обявиха, че през последните 20 г. осезаемо се е увеличило прибягването до хомеопатично лечение.Критиците са на мнение, че хомеопатичното лечение няма ефект, докато поддръжници на алтернативното лечение твърдят, че пациентите постоянно съобщават за подобрение на здравето, което е причина защо толкова много застрахователи покриват и хомеопатично лечение.", "date": "2018.03.09", "title": "В Германия искат хомеопатията да се извади от официалната практика"}
{"url": "https://news.bg/int-politics/turskoto-zname-shte-se-razvyava-otnovo-nad-atina-izrignaha-v-turtsiya.html", "text": "Лидерът на крайнодясната турска Велика съюзна партия Мустафа Дестичи обяви, че с помощта на Аллах турското знаме отново ще се развява над Атина, съобщават гръцки медии.Дестичи, който заяви, че партията му ще се коалира с Партията на справедливостта и развитието (ПСР) на турския президент Реджеп Тайип Ердоган на следващите избори, изрази възмущението си от изгарянето на турското знаме по време на митинг на неонацистката гръцка партия \"Златна зора\".Дестичи настоя гръцките власти да арестуват виновните.\"Това, което казваме на гърците и на гръцкото правителство, е, че те трябва да помнят, че славното, червено турско знаме, с полумесец, се развяваше над техните територии не толкова отдавна. С помощта на Аллах, това знаме, което те изгориха и оскърбиха, отново ще се развява над Атина\", обяви Дестичи.Дестичи също така подчертал, че Атина първо трябва да екстрадира \"терористите\" в Турция и една тогава ще има право да подава молби до Анкара, като очевидно има предвид осемте турски военнослужещи, които избягаха в Гърция след неуспешния преврат срещу Ердоган през юли 2016 г., както и двамата заловени гръцки военни офицери от турските власти.", "date": "2018.03.09", "title": "Турското знаме ще се развява отново над Атина, изригнаха в Турция"}
{"url": "https://news.bg/regions/yazovirite-v-hayredin-sa-v-predavariyno-sastoyanie-ot-godini.html", "text": "За опасността от преливане на язовирите в Хайредин и нуждата от спешен ремонт общината е предупреждавала от години, припомня бТВ.Преливащият язовир \"Рогозен 1\" е част от каскада от 16 язовира във Врачанско. Той е разположен в долната й част. Язовирът е с неработещ изпускател и разрушен приливник.Водата от \"Рогозен 1\" и останалите язовири от каскадата се влива в \"Бързина\", който също е с развален изпускател.Това означава, че когато водата се напълни в него, тя ще започне да прелива, както е и в момента. Може да се изпусне, само с помпи. Язовирната му стена също е в неизправност.И двата язовира са в предаварийно състояние от години. Ремонтите им ще струват над 3 милиона лева, но община Хайредин, която ги стопанисва казва, че пари няма.За проблема общината многократно е сигнализирана държавата, действия не са предприети.", "date": "2018.03.09", "title": "Язовирите в Хайредин са в предаварийно състояние от години"}
{"url": "https://news.bg/world/sky-london-prodava-na-riyad-iztrebiteli-typhoon.html", "text": "Великобритания и Саудитска Арабия постигнаха предварително споразумение за продажбата на 48 изтребителя \"Тайфун\". Те са произведени от най-голямата британска компания BAE Systems. Това съобщи в петък телевизията \"Скай нюз\".Покупката на изтребителите от Саудитска Арабия е част от програмата на кралството за модернизация на армията й до 2030 г.Според телевизията подписаният документ не е окончателната сделка, но значително приближава страните до заключението си. След тази новина акциите на BAE Systems на Лондонската фондова борса се повишиха с 2,17%.Споразумението между страните бе постигнато на третия ден от посещението на принца на Саудитска Арабия Мохамед бин Салман ас Сауд във Великобритания. Пресслужбата на британския премиер Тереза ​​Май съобщи, че двамата лидери са се споразумели за амбициозни планове за взаимни инвестиции от 65 млрд. паунда ($90 млрд.).", "date": "2018.03.09", "title": "Sky: Лондон продава на Рияд изтребители Typhoon"}
{"url": "https://news.bg/world/rodman-pozdravi-tramp-za-phenyan.html", "text": "Бившата звезда на НБА Денис Родман похвали американския президент Доналд Тръмп за плановете му да се срещне със севернокорейския лидер Ким Чен - ун. Това съобщава AP.- Браво, президенте Тръмп. Вие сте на път към историческата среща, която президент на САЩ никога не е правил , каза Денис Родман.Също така, спортистът помоли Тръмп да поздрави Ким Чен-ун и семейството му.По-рано бе съобщено, че до месец май Доналд Тръмп ще се срещне със севернокорейския лидер Ким Чен-ун.Баскетболистът е известен в Северна Корея. Той на няколко пъти посещава страната, за да популяризира спорта.", "date": "2018.03.09", "title": "Родман поздрави Тръмп за Пхенян"}
{"url": "https://news.bg/crime/nova-sistema-za-registratsiya-v-kat.html", "text": "Нова система за по-бърза регистрация на автомобилите ще заработи от събота в КАТ. Основната ѝ цел е да се сложи край на опашките в КАТ, като вече нотариусите ще са тези, които подготвят голяма част от документите.Очаква се промените да облекчат преди всичко продавачите на леки коли. Годишно те са около 350 хил. души. Досега се налагаше те да идват до КАТ и да регистрират договорите си за продажба. Това вече ще става автоматично и с помощта на нотариусите.Освен да спести време, на новата системата се разчита и да засили контрола върху сделките с автомобили.\"Всичко ще бъде проверявано на място при нотариуса - техническият преглед, гражданската отговорност, дали има наложен запор... Ако има проблем с автомобила, сделката ще бъде отказвана\", обяснява инспектор Деница Иванова.\"Това не оскъпява с нито една стотинка прехвърлянето на МПС. Идеята на обмена е да се извършва предварително и гражданите да не губят време в чакане. Те трябва да заявяват, имат тази възможност, когато придобиват МПС, издаване на свидетелство за регистрация при нотариуса и той да им извърши тази услуга\", казва председателят на Камарата на нотариусите Димитър Танев.Засега свидетелствата се получават в КАТ.\"Единственото, което трябва да се изчака, е технологичното време на самия печат, ламиниране и връчване на свидетелството. 10 - 15 минути, според натовареността на служителите\", обяснява инсп. Иванова.По думите на Димитър Танев в бъдеще, ако се прецени, би могло свидетелствата за регистрация да се изпращат по пощата или да се връчват на собствениците по друг начин - за да не ходят до КАТ.", "date": "2018.03.09", "title": "Нова система за регистрация в КАТ"}
