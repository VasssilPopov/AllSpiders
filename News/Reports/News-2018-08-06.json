{"url": "https://news.bg/int-politics/gartsiya-i-rusiya-sa-v-diplomaticheska-voyna.html", "text": "Представител на руското посолство в Атина беше извикан от гръцкото външно министерство на 6 август, предаде РИА \"Новости\". Агенцията цитира дипломатически източник в Гърция.На руския дипломат му е било казано за демарша за експулсирането на гръцки дипломати от Москва.\"Гръцката страна ни запозна с демарш във връзка с действията на Русия срещу Гърция\", каза източникът.По-рано днес гръцкият посланик в Москва Андреас Фриганас беше извикан в руското външно министерство.Той получил информации за огледални мерки в отговор на експулсирането на двама руски дипломати от Гърция. Кремъл не е разкрил имената на изгонените дипломати.През юли руското външно министерство протестира срещу гръцкия посланик заради антируските изявления на Атина.В отговор Атина изгони миналия месец двама руски дипломати и забрани на други двама да влязат в страната заради опит да подкупят официални лица и да предизвикат демонстрации срещу споразумението с Македония.Русия се противопоставя на разширяването на НАТО към страни, които досега са били под влиянието на Москва.", "date": "2018.08.06", "title": "Гърция и Русия са в дипломатическа война"}
{"url": "https://news.bg/crime/razbiha-grupa-za-izmama-s-shofyorski-knizhki-v-burgas.html", "text": "Служителите на сектор \"Икономическа полиция\" към Областната дирекция на МВР в Бургас са разбили престъпна схема за придобиване на шофьорски книжки от курсанти, които не са се явявали лично на изпитите за придобиване на шофьорска правоспособност, съобщиха от пресцентъра на полицията в областния град.Организатор на схемата е 62-годишен мъж от Бургас с инициали К. Н. Същият е инструктор с частна школа.Той използвал трети лица, за да се явяват вместо негови курсанти на теоретичните и практически изпити за придобиване на правоспособност за управление на МПС от категория \"В\".При разследването властите са констатирали, че само за няколко месеца през 2018 година инструкторът организирал няколко души, които се явявали вместо девет негови \"курсанти\", обучавани по данни от \"Автомобилна администрация\" в неговата частна школа.Лица, явявали се вместо курсантите на организатора на схемата, са установени и задържани. Задържаните са и лицата, поръчали на К.Н. въпросната \"услуга\".Неутрализирането на престъпната схема е осъществено след няколкомесечно наблюдение от страна на полицейските служители след проведена специализирана полицейска операция, организирана от бургаския сектор на \"Икономическа полиция\". Спецоперацията обхващала територията на няколко областни дирекции - Бургас, Стара Загора, Шумен и Сливен.При акцията е задържан организаторът на схемата. Извършено е и претърсване на жилището му и ползвания от него автомобил. Инструкторът е задържан първоначално за срок до 72 часа, след което мярката му за неотклонение е променена на \"задържане под стража\".Установено е, че явяването на фалшивите курсанти е организирано чрез използването на фалшиви лични карти, в които били посочени реалните данни на лицата, желаещи да придобият шофьорска книжка. Личните карти били с подменени снимки.", "date": "2018.08.06", "title": "Разбиха група за измама с шофьорски книжки в Бургас"}
{"url": "https://news.bg/world/opit-za-ubiystvo-i-protest-izpratiha-preduprezhdenie-kam-upravlyavashtiya-elit-v-azerbaydzhan.html", "text": "Опит за убийство и протест във втория по големина град в Азербайджан изпратиха послание с предупреждение към управляващия елит, че недоволството в контролираната петролна държава се надига, информира \"Ройтерс\".Полицията арестува мъж за нападение, при което Елмар Велиев, кмет на северозападния град Ганджа, беше прострелян пред кметството на 3 юли.Представители на вътрешното министерство съобщиха, че заподозряният Юнис Сафаров има връзки с екстремистка групировка, която иска да наложи шариат в Азербайджан - светска държава предимно с шиитски мюсюлмани. Сафаров е тренирал с екстремисти в Сирия.Но някои жители на града оспорват версията на министерството. Те смятат, че Сафаров е бил мотивиран от отмъщение заради лошото управление и отношение на Велиев към жителите на града.В страната рядко възникват обществени безредици и демонстрации, но на 10 юли след нападението двама полицаи бяха убити при сблъсъци на протест заради задържането на Сафаров и неофициална информация, че е бил изтезаван в ареста.Хазната в Азербайджан, където живеят около 10 милиона души, предимно се пълни от продажбата на петрол и газ. Но докато парите предимно се концентрират в Баку, опоненти на президента Илхам Алиев твърдят, че малко хора виждат големите ползи от приходите от петрол, особено хората извън столицата. Те го обвиняват, че потиска човешките права и задушава демокрацията.Правейки паралели с Алиев, те обвиняват 57-годишния Велиев, че третира Ганджа като лично владение, тъй като не го е грижа за бедните хора в града и се разправя с всеки, който застане на пътя му.Напрежението беше за кратко и няма признаци за разпространение. Опозицията в страната е твърде слаба, за да се противопостави на Алиев.Властите в Ганджа отговориха на запитване на \"Ройтерс\" за критиките по адрес на кмета, отбелязвайки, че са \"безпочвени и предубедени\".Но събитията в града показват, че лидерите на Азербайджан могат да се изправят пред по-голямо предизвикателство, ако цените на петрола паднат, тъй като държавата е изключително зависима от енергийния си сектор.Алиев показа притеснение, след като лично пое разследването на събитията в Ганджа. Той описа нападението като терористичен акт и престъпление срещу държавата с цел сплашване на обществото.Властите показаха, че са напрегнати, тъй като се опитаха да спрат разпространението на информация за организирани протести, обявиха жители на града и допълниха, че мобилните интернет услуги са били спрени за два дни, за да блокират достъпа до социалните мрежи.Някои са използвали \"Фейсбук\", за да разпространят информация за събитията и прокуратурата е започнала разследване срещу редакторите на четири независими местни сайта за публикуване на постовете.Град Ганджа, в който живеят 330 000 души, се управлява от Велиев вече седем години. Той е член на управляващата партия.Полицията съобщи, че четири души са обвинени за връзки с радикални религиозни организации по време на операции след опита за убийство и протеста. Други 61 души са арестувани, а 13 все още се издирват.Но от 11 жители на града, които се съгласиха да говорят с \"Ройтерс\" за събитията, осем се съмняват, че опитът за убийство има някаква връзка с ислямисти. Те вярват, че Велиев, който също е мюсюлманин, е бил атакуван, защото е дълбоко непопулярен.", "date": "2018.08.06", "title": "Опит за убийство и протест изпратиха предупреждение към управляващия елит в Азербайджан"}
{"url": "https://news.bg/world/moshtna-eksploziya-do-letishteto-v-bolonya.html", "text": "Експлозия на летището в Болоня, Италия.Големи кълбета дим се издигат, вследствие на силна експлозия на летището в Болоня, пишат RT и The Sun. Към момента има данни за един загинали двама души. Най-малко 60 души са ранени. 14 души са в тежко състояние. Местните власти съобщиха, че летището не е засегнато от експлозията.Експлозията е заснета от случайни хора. По непотвърдени данни взривът е вследствие на пътнотранспортно произшествие на магистралата, в непосредствена близост до летището.В инцидента участвала цистерна, която се взривила. Според други данни на магистралата се е взривил автовоз.Произшествието е довело до верижна катастрофа и силна експлозия, пишат Daily Star и SputnikNews.Според местните медии на мястото вече са пристигнали пожарникари, които работят по потушаването на пламъците. На място има и екипи на спешна помощ. Има данни и че към мястото на инцидента е изпратен и хеликоптер, който да помага при гасенето на възникналия пожар.Трафикът към летището е блокиран и в двете посоки на движение.", "date": "2018.08.06", "title": "Мощна експлозия до летището в Болоня"}
{"url": "https://news.bg/politics/bsp-otrichat-benchev-da-e-pravil-dareniya-na-partiyata.html", "text": "Бенчо Бенчев не е правил дарения в кампании на БСП. Това пишат от пресслужбата на социалистите.Публикуваме цялото съобщение на БСП без редакторска намеса.\"\"", "date": "2018.08.06", "title": "БСП отричат Бенчев да е правил дарения на партията"}
{"url": "https://news.bg/regions/sela-e-bobov-dol-ostavat-za-tri-dni-bez-tok.html", "text": "Селата Шатрово, Панчарево и Долистово в община Бобов дол, област Кюстендил, ще останат три дни без електроподаване.Селата ще останат без ток заради профилактика на електропровода в района. Това ще забави изплащането на пенсиите на местните жители, предаде БНР.Най-потърпевшо ще бъде село Шатрово, в което пощата работи в понеделник, сряда и петък. Станцията няма да може да използва компютър за сканиране на разписките, с които се изплащат пенсиите. Следователно пенсионерите ще могат да получат пенсиите си чак в петък, което създава известно напрежение между жителите.От регионалната \"Български пощи\" - Кюстендил коментират пред общественото радио, че ще направят всичко възможно пенсиите да се изплатят в съседното село Панчарево, като ще се използват часовете преди 9 часа, когато ще се спира елекроподаването.", "date": "2018.08.06", "title": "Села е Бобов дол остават за три дни без ток"}
{"url": "https://news.bg/world/dvama-dyadovtsi-izbyagaha-ot-starcheski-dom-za-hevi-metal-fest.html", "text": "Двама възрастни мъже са избягали от старчески дом, за да посетят хеви метъл фестивала във Вакен в северната провинция Шлезвиг Холщайн, Германия, съобщи Нова, цитирано от БТА и ЮПИ.В старческия дом разбрали, че двамата дядовци са изчезнали и се обадили в полицията.Униформените предприели действия по издирването на двамата възрастни мъже. Дядовците били установени сред публиката на мащабния метъл-рок фестивал, който се провежда ежегодно във Вакен от 1990 година.Когато униформените намерили изчезналите пенсионери и ги приканили да тръгнат с тях и да се приберат в старческия дом, те отказали да напуснат концерта.Комичният случай коментира говорителката на полицията Мерле Нойфелд. По думите ѝ явно на дядовците бегълци им харесало да бъдат на метъл фест.Обратният транспорт на пенсионерите е организиран от старческия дом, където те живеят. Двамата се върнали в дома с такси, ескортирано от патрулка.", "date": "2018.08.06", "title": "Двама дядовци избягаха от старчески дом за хеви метъл фест"}
{"url": "https://news.bg/politics/borisov-naredi-nov-zam-predsedatel-na-dazd.html", "text": "От днес, 6 август, Валери Йорданов встъпва в длъжност като заместник-председател на Държавната агенция за закрила на детето (ДАЗД). Назначението на Йорданов е със заповед на министър-председателя Бойко Борисов.Г-н Йорданов е с образователна степен магистър. Той е бил директор на Столичната дирекция за закрила на детето. Извършвал е административно управление и контрол на служителите в детските педагогически стаи, активно взаимодейства с ДАЗД, АСП, неправителствени и обществени организации, работещи за и с деца. В този период в СДВР е изградено и специализирано помещение за работа с деца, жертви на престъпления - \"синя стая\".Йорданов е бил и кмет на столичния район \"Витоша\" за периода от 2013 до 2015 г. Реализирал е дейности и мерки за гарантиране на правата на децата - създаване на подкрепяща среда и условия за социално включване. Председател е на Местната комисия за борба срещу противообществените прояви на малолетни и непълнолетни, сочат от пресслужбата на Министерски съвет.До назначаването му за зам.-председател той е бил главен секретар на Държавната агенция за бежанците. В неговите правомощия е административното управление на Дирекция \"Социална дейност и адаптация\", която прилага специални грижи за непридружените малолетни и непълнолетни чужденци, търсещи международна закрила, и осъществява, съвместно с Регионалните управления по образованието, насочване на тези деца към държавните и общинските училища в Република България.Председателят на ДАЗД д-р Елеонора Лилова връчи почетен плакет и благодари на досегашния зам.-председател д-р Валентин Димитров за работата му в областта на закрилата на детето и изрази надеждата си, че и в бъдеще ще продължи да сътрудничи по теми, свързани с опазване на интересите на децата и грижите за тях.", "date": "2018.08.06", "title": "Борисов нареди нов зам.-председател на ДАЗД"}
{"url": "https://news.bg/health/vagon-na-patnicheski-vlak-deraylira-po-pat-za-vratsa.html", "text": "Вагон на пътнически влак е дерайлирал по път за Враца, съобщиха от пресцентъра на Националната компания \"Железопътна инфраструктура\".Инцидентът е станал около 14.45 часа. Влакът се движел по маршрут Мездра - Враца.Вторият и последен вагон от влаковата композиция е излязъл от релсите с една колоос, с ниска скорост, обясняват от НКЖИ.Не е създадена опасност за пътниците и превозната бригада, уверяват от дружеството. Няма пострадали хора.Причините за инцидента се изясняват.Пътниците от влака са превозени с друга композиция, движението на влаковете не е прекъсвано.", "date": "2018.08.06", "title": "Вагон на пътнически влак дерайлира по път за Враца"}
{"url": "https://news.bg/health/namerenoto-martvo-prase-v-shabla-e-s-otritsatelna-proba-za-chuma.html", "text": "Дивото , е дало отрицателна проба за африканска чума по свинете.Лабораторните изследваният отхвърлят категорично наличието на зараза, информират от Българската агенция за безопасност на храните. (БАБХ).Резултатите на пробите, взети от умрялото диво прасе, открито миналата седмица край Шабла, категорично отхвърлят наличие на вирус за африканска чума по свинете (АЧС), пишат от агенцията.Данните са от директора на Националната референтна лаборатория за класическа и африканска чума по свинете (КЧС) и (АЧС) д-р Емилия Иванова.След окончателното изследване на пробите, резултатите са разписани с протокол.", "date": "2018.08.06", "title": "Намереното мъртво прасе в Шабла е с отрицателна проба за чума"}
{"url": "https://news.bg/regions/bezplatna-mineralna-voda-v-sofiya-zaradi-zhegite.html", "text": "Във връзка с високите летни температури, които се очакват, Столична община организира безплатно раздаване на минерална вода на гражданите и гостите на София.Водата ще се раздава на площадното пространство при храма \"Св. Неделя\" и на Орлов мост - при езерото \"Ариана\", на 7 август, вторник, от 13.30 часа.Водата e осигурена като дарение от \"Девин\" АД и ще бъде раздавана от служители на община до изчерпване на количествата, информираха от пресцентъра на СО.", "date": "2018.08.06", "title": "Безплатна минерална вода в София заради жегите"}
{"url": "https://news.bg/world/12-zaginali-pri-katastrofa-na-mikrobus-s-balgarska-registratsiya-v-italiya.html", "text": "Автобус с българска регистрация е катастрофирал в Италия. 12 души са загинали, предаде БНР.Трагичният инцидент е станал в южния италиански район Пулия, край град Фоджа. Микробусът се е ударил челно в камион, превозващ брашно.Вследствие на удара са загинали 12 души.По данни на местните власти жертвите са сезонни селскостопански работници от африкански произход, които са се прибирали от работа.Други трима души са ранени. Сред ранените е и водачът на камиона.Микробусът е бил управляван от българин. Той е сред загиналите в инцидента, допълват от общественото радио.", "date": "2018.08.06", "title": "12 загинали при катастрофа на микробус с българска регистрация в Италия"}
{"url": "https://news.bg/crime/arestuvaha-chetiri-balgarki-za-prodazhba-na-bebeta-v-gartsiya.html", "text": "Властите в Гърция задържаха четирима българи по подозрения за продажба на новородени деца, съобщи БНР, цитирано от АП.Властите в южната ни съседка съобщават, че са задържани 9 души заради подозрения в ръководене и участие в организирана престъпна група, занимаваща се с продажба на новородени на бездетни двойки. Сред задържаните са четири жени с български произход.Арестите последвали след провеждането на спецакция в петък, 3 август. В хода на операцията двама агенти под прикритие се представили за двойка, желаеща да си закупи бебе.Членовете на престъпната група се готвели да продадат на полицаите под прикритие новородено дете на 4 дни.Цената била 18 000 евро.По данни на полицията в Гърция престъпната група е действала на територията на страната поне 8 месеца.", "date": "2018.08.06", "title": "Арестуваха четири българки за продажба на бебета в Гърция"}
{"url": "https://news.bg/regions/dvama-turisti-se-udaviha-na-yuzhnoto-chernomorie.html", "text": "Двама чуждестранни туристи са се удавили през нощта на Южното Черноморие, информираха от пресцентъра на Областната дирекция на МВР в Бургас.Туристка от Германия е открита удавена в района на централния плаж в Созопол. Инцидентът е станал снощи, 5 август.За нещастния инцидент става ясно след сигнал от група чуждестранни туристи, които видели, че жена се дави в морето. Починалата германка е на 29-годишна възраст. Тя пристигнала и се настанила в Созопол на 2 август.Вторият сигнал е подаден около 1 часа през нощта. В сигнала се съобщавало за удавник на плаж \"Атлиман\" в Китен.Във водите на морето е открит удавен турист с чешки произход. Мъжът е на 62-годишна възраст. Пристигнал на Черноморието на 25 юли.В петък, 3 август,  в Черно море край Лозенец.", "date": "2018.08.06", "title": "Двама туристи се удавиха на Южното Черноморие"}
{"url": "https://news.bg/health/bum-na-zaboleli-ot-laymska-bolest-u-nas-zaradi-dazhdovete.html", "text": "Здравните власти регистрират бум на заболелите от лаймска болест у нас. Причината - лошото време и дъждовното лято.По данни на инфекциозните отделения в страната броят на заболелите е два пъти повече от обичайното, пише Нова.От началото на година са регистрирани 275 случая на болестта. През 2017 година случаите са били 160.Проучвания сочат, че опасността да се разболеем от лаймска болест след ухапване от кърлеж е близо 30%. Приблизителни такъв е и процентът на кърлежите, които пренасят микроба, причиняващ болестта.На някои места в страната вече започнаха . Мерките целят ранно диагностициране на инфекцията.", "date": "2018.08.06", "title": "Бум на заболели от лаймска болест у нас заради дъждовете"}
{"url": "https://news.bg/crime/chetirima-zatvornitsi-osadiha-darzhavata-v-strasburg.html", "text": "Четирима затворници, осъдени за убийства, осъдиха държавата в Страсбург за 10 000 евро.Сред тях е и Лазар Колев, който получи доживотен затвор без право на замяна за убийството на сестрите Белнейски.Колев предявил претенции, че е държан в постоянно заключена килия, в която нямало течаща вода или тоалетна, а хигиената била лоша, уточнява \"Нова телевизия\".Тъй като в килията му нямало маса, осъденият за убийството на сестрите Белнейски е трябвало да се храни върху вестник, разстлан на леглото.За лошите условия в килията на Колев държавата ще трябва да плати обезщетение от 3000 евро и 1000 евро за разходи по адвокати.Останалите обезщетения са за другите осъдени.", "date": "2018.08.06", "title": "Четирима затворници осъдиха държавата в Страсбург"}
{"url": "https://news.bg/regions/zapali-se-smetishteto-kray-dupnitsa.html", "text": "Запали се сметището край Дупница. Миризмата се усеща в града и околните села.От общината обаче уверяват, че няма замърсяване на въздуха, уточняват от \"Нова телевизия\".Сметището започнало да дими още през почивните дни. Пушекът постепенно се засилил, а вятърът го отнесъл в близкото село Джерман.За да овладеят ситуацията, от общината изпратиха тежка техника. През целия ден багери, булдозери и камиони пренасят земни маси, в опит да заровят тлеещите отпадъци.Сметището беше закрито в края на 2017 г. В началото на 2018 г. то беше заровено с огромно количество земни маси. Проблеми до преди няколко дни не е имало, когато се е получило свличане на земни маси, които се запалили.\"Вчера имаше дим и лоша миризма от сметището. Тук е на 2-3км и се усещаше лош дим,\" каза местен жител от с. Джерман.\"Не е имало някакви проблеми за задимяване на магистралата. Долната част не се беше задимила и към село Джерман имаше пушеци. Днес се запръстява. 15 камиона земни маси са закарани, булдозерите работят,\" заяви Крум Милев, зам. кмет на община Дупница.", "date": "2018.08.06", "title": "Запали се сметището край Дупница"}
{"url": "https://news.bg/bulgaria/mafiyata-u-nas-ne-e-svarzana-s-kriminalni-a-s-politicheski-strukturi.html", "text": "Мафията в България в последните години не е свързана с криминални, а с политически структури, обществени поръчки и еврофондове.Тази теза застъпи разследващият журналист Слави Ангелов в сутрешния блок на Нова телевизия. Поводът за коментара му е арестът на Димитър Желязков - Митьо Очите в Истанбул, заедно със заместник- председателя на Общинския съвет в Бургас Бенчо Бенчев от гражданската квота на БСП.\"\", коментира журналистът.Той допълни, че по принцип от това са засегнати всички партии в България.\"\", коментира Ангелов.По думите му сега това учудване, което демонстрират в левицата, е много смешно, тъй като и в Бургас и в цяла България знаят за тези контакти.\"\", коментира още той.Според Ангелов Митьо Очите е рисков играч, който години наред не е имал нищо на свое име.Присъдите, които Митьо Очите има, са три - двете за организирана престъпна група в района на Бургас, а другата в Несебър. Третата присъда е за пране на пари. Така реално присъдата, която Очите е лежал, тъй като тя е най-голяма, е тази за пране на пари.\"Ако бяхме в САЩ, той щеше да лежи около 16 години и нямаше да бъде прострелян\", коментира Ангелов.Слави Ангелов изтъкна и ключовата роля на управителя на фирмата -служител на МВР, началник на почти всички управления в Бургас и след това началник на сектор \"Криминална полиция \".\"\".", "date": "2018.08.06", "title": "Мафията у нас не е свързана с криминални, а с политически структури"}
{"url": "https://news.bg/bulgaria/nyama-danni-za-postradali-balgari-pri-zemetresenieto-v-indoneziya.html", "text": "Няма данни за пострадали българи при земетресението на остров Ломбок, Индонезия, съобщиха от пресцентъра на Министерството на външните работи.По информация на посолството в Индонезия няма данни за пострадали български граждани при земетресението с магнитуд от 7-ма степен по скалата на Рихтер, което разтърси вчера индонезийския туристически остров Ломбок.Главният град на острова Матарам е силно засегнат вследствие на труса. Земетресението е било усетено и на съседния остров Бали.Според информацията на посолството на остров Ломбок има трима български граждани, които към момента излежават присъда в местен затвор и не са били засегнати от земетресението.Дипломатическата ни мисия в Индонезия е в постоянен контакт с местните власти и следи развитието на обстановката.Български граждани, които желаят да получат актуална информация или да подадат сигнал за техни близки, могат да го направят на дежурния телефон за спешни случаи на посолството : +62 811 932200.По последни данни на властите на Индонезия броят на загиналите достигна 91 души. 209 души са пострадали тежко при природното бедствие.ДПА съобщава, позовавайки се на местните власти, че при земетресението са загинали 142 души. Правителството не потвърждава информацията.Всички загинали са граждани на Индонезия. Най-много са жертвите в Северен Ломбок, близо до епицентъра на труса, където са загинали 72 души, а 63 са пострадали. Повечето са загинали при срутване на сгради, а някои от удар, вследствие на шока.3000 жилища са с разрушени. Много хора са останали без дом. Семействата на жертвите ще получат по 1036 долара от правителство, а ранените - 172 долара.Около 1000 туристи са евакуирани.", "date": "2018.08.06", "title": "Няма данни за пострадали българи при земетресението в Индонезия"}
{"url": "https://news.bg/world/kitay-uspeshno-izpita-parviya-si-hiperzvukov-letatelen-aparat-dostigna-7-344-km-ch.html", "text": "Китайските власти съобщиха, че успешно са разработили и изпитали хиперзвуков летателен апарат, информират местни медии.Китайската корпорация за аерокосмическа наука и технологии обяви, че първият изпитателен полет на Xingkong-2 (Starry Sky 2) е проведен през миналата седмица на изпитателен полигон в Северозападната част на Китай.China Daily отбелязва, че тестът е \"огромен успех\".В съобщението на корпорацията се казва, че летателният апарат е развил скорост над 5,5 маха за повече от 400 секунди, достигайки 6 маха - 7 344 км/ч.САЩ изпитваха експериментален летателен апарат от 2010 до 2013 г., който беше проектиран да достигне 6 маха.Определян като най-бързия самолет в историята, американският експериментален хиперзвуков безпилотен апарат HTV-2 достигна скорост от 20 маха или 24 480 км/ч по време на полет през април 2010 г.Най-бързият самолет с пилот на въоръжение е руски МиГ-25, който достига максимална скорост от 3 470 км/ч. Пътнически самолет Boeing 747-400ER развива скорост от 933 км/ч.Xingkong-2 има за цел да демонстрира нови аеродинамични технологии. Проектиран е за три години.", "date": "2018.08.06", "title": "Китай успешно изпита първия си хиперзвуков летателен апарат – достигна 7 344 км/ч"}
{"url": "https://news.bg/bulgaria/bsp-i-gerb-imat-vrazka-s-mafiyata-koeto-prechi-na-ikonomikata-obyavi-sofiyanski.html", "text": "Факт е, че БСП и ГЕРБ имат връзка с мафията, настоящото управление не може да създаде благоприятна среда за икономическо развитие.Тази позиция изрази бившият служебен премиер и кмет на София Стефан Софиянски пред bTV.Според него случаят с КТБ е доказателство за обвързаността с мафията.\"\", пита Софиянски.Бившият столичен кмет смята, че коментарите на премиера Борисов по отношение на финансовата политика на страната са популистки, тъй като през последните години външният дълг на страната ни се е увеличил двойно.\"\", изтъкна той.Софиянски отбеляза, че Брюксел предпочита да забави присъединяването ни към еврозоната, което би било полезно и за българското общество.Със 170 евро пенсия кой ще те приеме в еврозоната, коментира той.", "date": "2018.08.06", "title": "БСП и ГЕРБ имат връзка с мафията, което пречи на икономиката, обяви Софиянски"}
{"url": "https://news.bg/world/kndr-prizova-sasht-da-otmenyat-sanktsiite.html", "text": "Северна Корея призова САЩ да отменят санкциите.Държавната медия на КНДР призова Вашингтон да отмени рестриктивните мерки срещу Пхенян. Медията предупреди, че \"стратегията на натиск\" може да попречи на подобряването на отношенията между двете държави, особено след като Пхенян показва добра воля за прекратяване на ядрената си програма и с върнатите останки на американски войници, загинали по време на Корейската война (1950-1953).В събота държавният секретар на САЩ Майк Помпео заяви в Сингапур, че международната общност трябва да не прекратява натиска над КНДР, докато не бъде постигнато пълно ядрено разоръжаване. Помпео изтъкна, че \"поддържането на дипломатически и икономически натиск\" е важно, за да се убеди Пхенян да се откаже от ядрените си оръжия.", "date": "2018.08.06", "title": "КНДР призова САЩ да отменят санкциите"}
{"url": "https://news.bg/world/gruziya-v-nato-mozhe-da-provokira-strashen-konflikt-predupredi-medvedev.html", "text": "Премиерът на Русия Дмитрий Медведев заяви, че евентуалното присъединяване на Грузия към НАТО може да доведе до катастрофални последствия, информира ТАСС.\"Това (присъединяването на Грузия към НАТО) може да провокира страшен конфликт, не е ясно защо е необходимо това\", предупреди Медведев в интервю за радио \"Комерсант ФМ\".Премиерът отбеляза, че въоръженият конфликт между Грузия и Южна Осетия през 2008 г., в който се намеси и Русия, е можело да бъде предотвратен.На 12 юли генералният секретар на НАТО Йенс Столтенберг потвърди намерението на организацията да приеме Грузия в Алианса, но той не посочи конкретен период.Руският президент Владимир Путин заяви през миналия месец, че Русия \"крайно отрицателно\" гледа на разширяването на НАТО.", "date": "2018.08.06", "title": "Грузия в НАТО може да провокира страшен конфликт, предупреди Медведев"}
{"url": "https://news.bg/world/tramp-prizna-che-sinat-mu-e-tarsil-mrasotii-za-klintan-ot-ruski-advokat.html", "text": "Президентът на САЩ Доналд Тръмп призна, че най-големият му син се е опитал да събере мръсотии за Хилари Клинтън, когато се е срещнал с жена, свързана с Кремъл през 2016 г., информира \"Политико\".Доналд Тръмп-младши, Джаред Къшнър и Пол Манафорт се срещнали с руската адвокатка Наталия Веселницкая, за която се твърди, че е свързана с Кремъл. Скандалната среща се е състояла в \"Тръмп тауър\" в Ню Йорк през юни 2016 г. след размяна на имейли между Тръмп-младши и музикалния продуцент Роб Голдстоун, който предложил на предизборния щаб на Тръмп инкриминираща информация за кандидата за президент на демократите Хилари Клинтън, за която се твърди, че е дошла от руски източници.Коментарите на президента, качени в \"Туитър\", противоречат със съобщение от юли 2017 г., в което екипът на Доналд Тръмп твърди, че целта на срещата на Тръмп-младши е била да обсъдят политиката за осиновяване на руски деца.Тази среща е в центъра на разследването на специалния прокурор Робърт Мълър дали кампанията на Тръмп е била в сговор с Русия.\"\", написа американският лидер в социалната мрежа.Републиканци, приближени до Белия дом, коментират, че Доналд Тръмп не е обезпокоен толкова, че синът му може да бъде съден, а по-скоро се притеснява за политическата си съдба, особено за предстоящите през ноември частични избори.", "date": "2018.08.06", "title": "Тръмп призна, че синът му е търсил мръсотии за Клинтън от руски адвокат "}
{"url": "https://news.bg/bulgaria/osvobodiha-ot-aresta-benchev-i-deputata-ot-dps-bez-obvineniya.html", "text": "Освободиха от ареста Бенчо Бенчев и Несрин Узун. Срещу тях не са повдигнати обвинения на този етап, съобщиха от Специализираната прокуратура пред bTV.Общинският съветник от БСП в Бургас Бенчо Бенчев и бившият депутат от ДПС Несрин Узу на този етап не са обвинени за участие в организирана престъпна група.Те и другите четирима са освободени от ареста на бургаската полиция.Бенчо Бенчев и останалите са били разпитани като свидетели по досъдебното производство за организираната престъпна група. Но вече е образувано ново разследване - за лично укривателство. Специализираната прокуратура в София е събрала достатъчно доказателства за това престъпление, но то е от компетентността на районните прокурори в Бургас. Така че те трябва да решат дали Бенчо Бенев и останалите ще бъдат обвинени, допълва телевизията.Припомняме, зам.-председателят на бургаския общинския съвет Бенчо Бенчев, известен със скъпия си \"Ролс Ройс\", бе задържан с Димитър Желязков - Митьо очите в Истанбул. Бенчев е председател на групата на БСП в общинския съвет.От миналата година Бенчев е съдружник в \"Аркус сигурност\" - охранителната фирма на Желязков - Митьо Очите. Заместникът на главния прокурор Иван Гешев заяви, че Бенчо Бенчев най-вероятно ще се сдобие със солидно обвинение от спецпрокуратурата. Бенчев ще отговаря за укривателство и за пране на пари.", "date": "2018.08.06", "title": "Освободиха от ареста Бенчев и депутата от ДПС без обвинения"}
{"url": "https://news.bg/world/v-siriya-obvinyavat-mosad-za-ubitiya-uchen.html", "text": "Проправителствена медия в Сирия обвинява израелското разузнаване Мосад за атака, при която беше убит учен, отговарящ за програмата за химически оръжия на арабската държава, пише \"Аарец\".Азиз Асбар беше убит при покушение срещу него в североизточния град Масяф. Той ръководеше изследователски център.Сирийският всекидневник al-Watan обвинява Мосад за атаката. Медията е собственост на Рами Маклуф - братовчед на президента на Сирия Башар Асад.Отговорност за нападението пое сирийска бунтовническа организация, свързана с \"Тахрир ал Шам\". \"Бригадите Абу Амара\" излязоха със съобщение в профила си в Telegram, в което отбелязаха, че са поставили бомби, които са детонирали и с които са убили Асбар.Сирийската опозиция вини за атаката режима на Асад, като твърди, че Асбар е бил добре запознат с химическите оръжия на Сирия и използването им срещу цивилни.По-рано се появи информация, че управляваният от Асбар център е доставял химически оръжия на силите на Асад и на ливанската групировка \"Хизбула\".", "date": "2018.08.06", "title": "В Сирия обвиняват Мосад за убития учен"}
{"url": "https://news.bg/world/tankovete-v-shveytsariya-se-dvizhat-samo-prez-noshtta-zaradi-goreshtinite.html", "text": "Швейцарските танкове се движат по пътищата само през нощта заради размекването на асфалта от високите температури, обяви говорител на армията на страната, цитиран от ДПА.Представителят поясни, че танковите звена изпълняват задълженията си през нощта, за да се запази пътната настилка.След като жегата размеква асфалта, танковете на армията с маса 57 тона не могат да се движат по всички пътища през деня, каза Даниев Рейст.Танковете могат да образуват дупки и да оставят следи, добави той.Тазгодишният метеорологичен рекорд в Швейцария беше регистриран в Сион, където бяха отчетени 36,2 градуса по Целзий. Очаква се през тази седмица температурата да се покачи още повече.Придвижването на войници се осъществява рано сутринта или късно вечерта заради жегите.", "date": "2018.08.06", "title": "Танковете в Швейцария се движат само през нощта заради горещините"}
{"url": "https://news.bg/world/moskva-izrazi-sazhalenie-za-megafonnata-diplomatsiya-na-sasht.html", "text": "Москва изрази съжаление за \"мегафонната дипломация\" на САЩ.Руското посолство във Вашингтон изрази съжаление за използваната от Държавния департамент на САЩ \"мегафонна дипломация\". Коментарът на руската дипломатическата мисия е в отговор на съобщение на говорител на департамента, че Вашингтон е привикал Дмитрий Жирнов, който временно изпълнява длъжността посланик на Русия в САЩ.\"Можем само да съжаляваме за факта, че Държавният департамент още веднъж прибегна до \"магафонна дипломация\", се казва в съобщението.Руската мисия подчертава, че американското ведомство фактически помага на сили, които използват темата за руската намеса в политическия процес на САЩ за прокарване на интереси.Според посолството не е особено етично желанието да се предава гласност в тенденциозна светлина съдържанието на дипломатическите контакти.Мисията призовава американските си колеги да работят за стабилизиране и нормализиране на двустранните отношения.", "date": "2018.08.06", "title": "Москва изрази съжаление за \"мегафонната дипломация\" на САЩ"}
{"url": "https://news.bg/regions/chakame-probata-za-afrikanska-chuma-po-svinete-v-shabla.html", "text": "Пробата за африканска чума по свинете, взета от , трябва да стане ясна днес. Това заяви за БНРд-р Георги Чобанов от Българската агенция по безопасност на храните (БАБХ).\"Ако се докаже положителна проба, огнището ще се появи там, където е намерено прасето. Законодателството конкретно за африканска чума по свинете разграничава домашни и диви свине. Не очакваме при евентуална поява на положителна проба това да повлияе по някакъв начин на фермите, които отглеждат домашни прасета. Не очакваме някакви рестрикции по отношение на търговията на свинско месо, живи свине\", категоричен бе д-р Чобанов.По думите му има риск стопаните, които отглеждат прасета за лична консумация в задния си двор, да крият симптоми на заболяването, за да не претърпят икономически загуби. В съседна Румъния заразата се разпространявала точно по този начин - в задните дворове на стопаните. \"Това е нещо, което е важно да се знае сред стопаните - когато прасето започне да показва някакви симптоми и се заколи и се прибере във фризерите, това не помага в случая, тъй като инфектираното месо не е опасно за хората, но е категоричен сериозен източник на заразата за други свине. В този случай прасетата категорично трябва да се изколят, преди да е пристигнало заболяването в тази зона\", категоричен бе Чобанов.Той обясни още, че изследването отнема няколко часа, но само с едно изследване не може да се потвърди категорично заболяването. Понякога изследванията отнемали няколко дни.\"Когато имаме ясна картина в страната, тогава изследванията вървят малко по-бързо - няма да е толкова странно евентуалното появяване на положителен резултат. Първоначалното изследване обаче, когато се цели да се постави някакъв абсолютно сигурен резултат, отнема повече време\", допълни специалистът.По думите му в повечето държави по света има само по една лаборатория за остри заразни заболявания по животните, както е и в България. Според него лабораторията у нас винаги се е справяла с подобни случаи.Чобанов коментира и че изследванита за зарази по животните по принцип са скъпи, една проба стигала до 30 лева. Отпуснатите от бюджета 4.5 милиона лева обаче били достатъчни към момента.\"Предвидено е , оборудване на лабораторията с още една машина. При развитие на ситуацията обаче няма как да очакваме, че с еднократен акт ще можем да обезпечим няколкогодишната борба срещу това заболяване\", посочи още специалистът.Относно  Чобанов заяви: \"Там, където очакваме да влезе африканската чума - Добрич, Силистра, Варна, Русе, РазградРазград - там категорично на този етап не виждаме възможност за провеждане на групов лов с гонки. В останалата част на страната, където все още няма такива индикации, предполагам, че този лов може да бъде възобновен\".", "date": "2018.08.06", "title": "Чакаме пробата за африканска чума по свинете в Шабла"}
{"url": "https://news.bg/world/v-sasht-osvobodiha-11-detsa-ot-bordey-darzhani-ot-ekstremisti.html", "text": "Полицията в американския щат Ню Мексико спаси 11 недохранени деца, които са били държани в мизерни условия в пустинята, информират Би Би Си и АФП.Властите поясниха, че децата, които са на възраст от 1 до 15 г., не са имали обувки, носили са парцали и са \"изглеждали като бежанци от третия свят\".Петима възрастни са хванати на място, включително двама тежко въоръжени мъже.Полицията е претърсила мястото, след като е получила съобщение от трета страна: \"\".Не е ясно как групата се е озовала в Амалия, близо до щатската граница с Колорадо.Полицията описа претърсения обект като малка тясна каравана, вкопана в земята, покрита с найлон, без вода, канализация и ток. Бордеят е бил държан от последователи на \"екстремистка\" идеология.Представител на полицията заяви пред ABC News, че децата са гладни, жадни и мръсни.Единствената храна, открита на мястото, е няколко картофа и кутия с ориз.Двамата въоръжени мъже са арестувани. Те са обвинени в тормоз над деца. Три жени, които се смята, че са майки на децата, са освободени след кратко задържане.Според властите мъжете са промивали мозъците на жените и децата и са ги заплашвали.Единият от мъжете е бил въоръжен с винтовка AR-15 и четири пистолета.", "date": "2018.08.06", "title": "В САЩ освободиха 11 деца от бордей, държани от екстремисти"}
{"url": "https://news.bg/crime/kuche-uhapa-politsay-v-kyustendilsko.html", "text": "Домашно куче е нахапало полицай в Кюстендилско, пише БНР.29-годишният служител на реда от Районното управление в Кюстендил е ухапан по време на посещение на адрес в село Слокощица. Полицаят е бил на проверка след подаден сигнал за семеен скандал.Вследствие на инцидента униформеният е с разкъсан подбедрен мускул на единия си крак.Стопаните на кучето са задържани за срок до 24 часа. По случая е образувано досъдебно производство.", "date": "2018.08.06", "title": "Куче ухапа полицай в Кюстендилско"}
{"url": "https://news.bg/regions/kevr-proveryava-signal-za-nekachestveno-elektropodavane-v-kazichene.html", "text": "КЕВР назначи проверка за изясняване на случай за влошено качество на доставяната електрическа енергия на потребители в село Казичене и село Кривина, съобщиха от пресслужбата на енергийния регулатор.Проверката на КЕВР е във връзка с различни публикации в медийното пространство, според които жителите на назованите населени места съобщават за некачествена услуга - електрозахранването в селата е било преустановявано многократно, а подаваните от абонатите жалби са оставали без резултат.В писмо на председателя на КЕВР до ръководството на \"ЧЕЗ Разпределение България\", на чиято обслужвана територия е населеното място, регулаторът изисква дружеството да предостави анализ на причините за нарушеното електроснабдяване и в краткосрочен план да предприеме конкретни мерки за тяхното отстраняване. Копия на писмото са изпратени до кметовете на двете села.За целите на започналата проверка електроразпределителното дружество трябва да монтира сертифицирани уреди за измерване качеството на доставяната електрическа енергия в точките на присъединяване на клиентите в Казичене и в Кривина за период не по-кратък от седем денонощия. На регулатора следва да бъде предоставена информация и за схемите на електрозахранването на имотите - подстанции, електропроводи средно напрежение, трафопостове и прилежащите им изводи от мрежа ниско напрежение. Справката трябва да включва и данни за всички ръчни и автоматични изключвания на съоръженията за едногодишен период, изготвена и проследима по данни от диспечерските дневници и дневниците за работа по съоръженията. КЕВР изисква \"ЧЕЗ Разпределение България\" да предостави и копия на всички жалби и сигнали срещу чести изключвания на напрежението и/или изгорели електрически уреди за двугодишен период, предшестващ проверката, както и отговорите на тези жалби. В доклада на дружеството до КЕВР трябва да бъде направена оценка на моментното състояние на съоръженията за електрозахранване на имотите и доказателства за изпълнени мероприятия за едногодишен период, предшестващ проверката, както и за дейностите по тяхното поддържане - копия на документи от обходи, огледи, становища, предписания, протоколи за извършени ремонти, просеки и др., доказващи спазването на приложимата нормативна уредба при тяхната експлоатация.След получаване на цялостната документация от електроразпределителното дружество, КЕВР ще извърши анализ и при необходимост, в изпълнение на контролните си функции, ще назначи проверка на място, с цел да бъде установено изпълнението на лицензионните задължения на дружеството за осигуряване на качество на предоставяните услуги.При всички постъпващи сигнали на граждани за влошено качество на електрозахранването, в изпълнение на своята контролна дейност КЕВР и занапред ще използва в пълна степен законовите си правомощия за защита на правата на потребителите, посочват още от КЕВР.От енергийния регулатор пишат и че категорично определят, че нарушеното електроснабдяване накърнява техните права, нарушава нормалния им ритъм на живот и може до доведе до материални щети за тях, както и до неприемливи социални и здравни рискове. В тази връзка КЕВР ще изисква енергийните дружества да изпълняват стриктно задълженията си по техните Общи условия за предоставяне на надеждна, непрекъсваема и качествена енергийна услуга на техните абонати.", "date": "2018.08.06", "title": "КЕВР проверява сигнал за некачествено електроподаване в Казичене"}
{"url": "https://news.bg/world/teheran-sasht-izrael-i-sauditska-arabiya-sa-izolirani-ot-sveta.html", "text": "Министърът на външните работи на Иран Мохамед Джаваф Зариф заяви, че страната му не е \"изолирана\" от света, а по-скоро САЩ, Израел и Саудитска Арабия, съобщават местни медии.Той обвини президента на САЩ Доналд Тръмп, израелския премиер Бенямин Нетаняху и саудитския принцип Мохамед бин Салман в \"насилие и репресии\" над света.\"\", каза Зариф, цитиран от местната агенция ISNA.Днес САЩ връщат санкциите срещу Иран.", "date": "2018.08.06", "title": "Техеран: САЩ, Израел и Саудитска Арабия са изолирани от света"}
{"url": "https://news.bg/society/preobrazhenie-gospodne-e-1.html", "text": "На 6 август православната църква отбелязва празника Преображение Господне, който води началото си от първите векове на християнството.Според народните вярвания, с идването на празника небето се отваря и откликва на съкровените стремежи на хората. Смята се, че на този ден природата, която досега е била подвластна на лятото, се преобразява и се обръща към зимата.За вярващите християни и Преображение Господне отбелязва едно от знаменателните евангелски събития от земния път на Спасителя - явяването Му в небесната слава пред неговите ученици Петър, Йоан и Яков.Иисус Христос често беседвал с учениците си за своите страдания. Той казвал, че ще бъде отхвърлен от първосвещениците и книжниците, ще бъде и на третия ден ще възкръсне.Сърцата на учениците се изпълвали със скръб от думите му. За да утвърди вярата им, Христос се показал на трима от апостолите в небесна слава.Като взел със себе си Петър, Яков и Йоан, той се изкачил с тях на Таворската планина близо до Галилея. Тук той се отдалечил малко от тях и започнал да се моли. Учениците в това време заспали. Когато се пробудили, видели Иисус преобразен - лицето му било променено и светело като слънце, а дрехите му станали бели като сняг. С него имало двама мъже, сияещи в слава - това били Мойсей и Илия.Петър, поразен от това, което видял, казал на Иисус, че е добре да останат на това място, като направят три сенника за Него, Мойсей и за Илия. Изведнъж светъл облак осенил всички и из облака се чул глас, който казвал: \"Този е Моят възлюбен Син, в Когото е Моето благоволение, Него слушайте!\" (Матей 17:5)Учениците от страх паднали ничком. Но Господ се допрял до тях и им казал: \"Станете, не бойте се!\" (Матей 17:7)Като станали, те видели само Иисус Христос в обикновения негов вид. Те слезли от планината, а той им забранил да говорят за това, което видели, докато Синът Човечески не възкръсне от мъртвите.Учениците чули гласа на самия Бог, а двамата пророци Мойсей и Илия, засвидетелствали със своето явяване, че Иисус е действително оня, за когото са предсказвали пророците. Това събитие имало за цел да предпази апостолите от униние и съмнение при вида на Христовите страдания и да ги укрепи във вярата.За християните празникът Преображение носи божествена промяна, надежда, възраждане на духа.", "date": "2018.08.06", "title": "Преображение Господне е"}
{"url": "https://news.bg/politics/kasim-dal-sprete-da-plashite-s-turtsiya.html", "text": "Спрете да плашите гаргите с Турция, защото вече дори те не ви вярват! Tова \"посъветва\" националистите у нас лидерът на Народната партия \"Свобода и достойнство\" Касим Дал. В позицията си той се опитва да развенчае наложилите се митове за \"лошата Турция\" и да докаже, че тя всъщност е добър съсед за България. Той се спира на актуални проблеми като миграционната криза, газовите проекти, българските църковни имоти, издирването на Митьо Очите и други. започва Дал. продължава тойТурция пази нашите исторически Църковни имоти и ги реставрира. Последен ярък пример е реставрацията на Желязната църква в Истанбул на стойност над 8 000 000 евро, припомня Дал. Според данни на световната банка, между ноември 2016 и ноември 2017 година българските граждани живеещи и работещи в чужбина са изпратили в България общо 1 666 000 000 $. От тях 813 млн. $ са от Турция, близо половината. На второ място са живеещите и работещи в Испания със скромните 193 млн. долара. Турция издържа от години Мюсюлманското изповедание в България, благодарение на което съмнителни фондации от цял свят, целящи радикализирането на българските мюсюлмани не бяха допуснати.  от последните дни също не е подмината в позицията на лидера. Дал изразява убеденост, че нито един от тях няма да бъде осъден и напада и ГЕРБ като управляващи за възможността това да бъде допуснато. ", "date": "2018.08.06", "title": "Касим Дал: Спрете да плашите с Турция!"}
{"url": "https://news.bg/press/zarnen-bos-pral-parite-na-ochite-ot-reket-i-droga-premahnaha-vtoriya-palatkov-lager-pred-parlamenta.html", "text": "Митьо Очите. \"24 Часа\":Зърнен бос прал парите на Очите от рекет и дрога Зърненият бос и зам.-председател на общинския съвет в Бургас Бенчо Бенчев вероятно е прал през фирмите си мръсни пари от бандата за рекет, дрога и побоища на Димитър Желязков-Митьо Очите. Екип от спецпрокурори и следователи търсят доказателства по тази линия, след като спипаха Бенчев заедно с Очите в хотел \"Рамада\" в Истанбул.Двамата се познавали открай време, но отношенията им се затоплили след като Очите излязъл от затвора през 2012 г.Зам. главният прокурор Иван Гешев съобщи, че в неделя са престърсени дома и фирмите на Бенчев. Авария. \"Монитор\":Поморие два дни без вода Туристи и хотелиери останаха на сухо, без капка вода в разгара на сезона. Чешмите в целия курорт пресъхнаха рано сутринта в събота и два дни местни и гости са в тотална истерия. Причината е тежка авария по главния водопровод, който снабдява курорта. Втори ден аварийни екипи на \"ВиК\" Бургас работят денонощно за отстраняване на повредата, но без никакъв резултат. Става въпрос за авария и пробив на тръбата в района на близкото село Лъка.Безводието изнерви туристите и много от тях предпочетоха да стегнат багажа си и да избягат в друг курорт. Други, които са предплатили ваканцията си, настояват да получат солидно обезщетение. Протест. \"Дума\":Премахнаха втория палатков лагер пред парламента Представители на Национално представените организации на и за хората с увреждания вчера премахнаха своята палатка през парламента. Дали ще върнем палатката зависи от предстоящите във вторник разговори с премиера. \"Ако решенията за адекватно подпомагане не са в полза на всички хора с увреждания, а само за определена група, ще възстановим протеста\", коментира за ДУМА председателката на Асоциацията на родителите на деца с епилепсия Веска Събева.ДУМА припомня, че преди около 10 дни от Национално представените организации на и за хората с увреждания разпънаха своя палатка в градинката пред парламента с искането за справедлива реформа в полза на всички хора с увреждания. На метри от тях бе палатката на родителите на деца с увреждания, разпъната от началото на юни, които настояват за отделен закон за личната помощ, който обаче касае около 88 хил. души с тежки увреждания.", "date": "2018.08.06", "title": "Зърнен бос прал парите на Очите от рекет и дрога; Премахнаха втория палатков лагер пред парламента"}
{"url": "https://news.bg/world/ostavki-zaradi-pozharite-v-gartsiya.html", "text": "Унищожителните горски пожари в Гърция доведоха до оставки, предаде \"Евронюз\". Правителството бе подложено на натиск заради реакцията си на бедствието. В резултат на това са сменени началниците на полицията и пожарната. Припомняме, че стихията взе най-малко 93 жертви и бушува седмици наред. Властите и експерти смятат, че трагедията се е случила заради силен вятър и хаотичното благоустройство в гористите местности.Стана ясно, че кабинетът ще ускори разрушаването на 3 000 незаконни постройки около гръцката столица, както и ще \"реорганизира\" гражданската защита и ще \"подобри защитата\".Правителството обяви пакет от мерки в подкрепа на жертвите, включително компенсация и данъчна и банкова помощ в размер на 40 милиона евро.", "date": "2018.08.06", "title": "Оставки заради пожарите в Гърция "}
{"url": "https://news.bg/world/rusiya-pritesnena-ot-aresta-na-kocharyan.html", "text": "Русия е притеснена от ареста на Роберт Кочарян, предадоха световните информационни агенции. Външният министър Сергей Лавров заяви, че новата власт в Армения дава много поводи за съмнения, че ще допуска политически преследвания на неудобни политици. Бившият президент на Армения Роберт Кочарян бе задържан в края на юли. Той При тях загинаха 10 души, сред които и двама полицаи. Самият той определи обвиненията срещу себе си като политически, но е готов да отиде в затвора. Кочарян управлява между 1998 и 2008 година, когато наследникът му на поста Серж Саркисян печели оспорваните избори.Саркисян падна от власт след продължителни протести.  ", "date": "2018.08.06", "title": "Русия притеснена от ареста на Кочарян "}
{"url": "https://news.bg/world/30-organizatsii-boykotirat-referenduma-v-makedoniya.html", "text": "Около 30 организации, партии и НПО-та обявиха, че ще  бойкотират референдума в Македония предаде МИА. Допитването трябва да се проведе на 30 септември. Гласоподавателите трябва да отговорят на въпроса: \".Депутатите от ВМРО-ДПМНЕ бойкотираха заседанието на парламента, на което бе гласувана датата. Според опозицията въпросът е неясен, двусмислен и манипулативен, докато консултативният аспект оставя резултата открит за тълкуване. Партията внесе две поправки, но те бяха отхвърлени.През юни НАТО официално покани Скопие за започване на преговори за присъединяване към Алианса след историческото споразумение с Гърция.Споразумението с Гърция предвижда смяна на името на Северна Македония.", "date": "2018.08.06", "title": "30 организации бойкотират референдума в Македония "}
{"url": "https://news.bg/society/organizatsiya-za-dvizhenieto-v-sofiya-zaradi-snimkite-na-film.html", "text": "Заснемането на филм в центъра на София налага временни промени за движението. Това съобщиха от Центъра за градска мобилност. Забраняват се престоят и паркирането на пътни превозни средства, с изключение на автомобилите на снимачния екип и извън местата в режим на платено паркиране \"служебен абонамент\", както следва:От 19:30 часа на 06.08.2018 г. до 12:00 часа на 07.08.2018 г. на ул. \"Проф. Асен Златаров\" между ул. \"Оборище\" и ул. \"Върбица\" - 15 /петнадесет/ паркоместа.От 19:30 часа на 07.08.2018 г. до 08:00 часа на 08.08.2018 г., както следва:\"Център за градска мобилност\" ЕАД ще осигури специализиран автомобил за принудително преместване на паркирани в нарушение автомобили, само по нареждане на отдел \"Пътна полиция\" при СДВР, за времето и мястото посочени по-горе, съгласно чл.171, т.5 от Закона за движението по пътищата.", "date": "2018.08.06", "title": "Организация за движението в София заради снимките на филм "}
{"url": "https://news.bg/world/vuchich-sravni-harvatiya-s-natsistka-germaniya.html", "text": "Остри реплики размениха Сърбия и Хърватия покрай болезнените спомени за войната от 1991 до 1995 година, предадоха световните информационни агенции. Сръбският президент Александър Вучич сравни Хърватия по това време с Нацистка Германия. По думите му, намерението на фюрера Адолф Хитлер да прочисти Германия от евреите прилича на хърватската политика да прогонят етническите сърби.  твърди Вучич. Така той разкритикува отпразнуването на Загреб на годишнината от успешната военна операция \"Буря\", с която се слага край на окупацията на Хърватия, докато сърбите отбелязват с тъга този повод като Дена на жертвите и изселените сърби. Реакцията от хърватска страна не закъсня и бе очаквано остра. В преувеличение обвини сръбския държавен глава хърватският премиер Андрей Пленкович. Той се зае да припомни на Белград обстоятелствата около войната и да им докаже, че без тяхно участие не би се стигнало до тук. В същото време той отбеляза, че днес времената вече са други. По думите му, днес Загреб желае мир и сътрудничество в региона. Политици от управляващата хърватска партия обвиниха Вучич в \"историческа лъжа\". Официалните данни след края на операция \"Буря\" сочат 1200 цивилни жертви от сръбска страна и около 200 000 бежанци. От хърватска те са между 500 и 700 загинали цивилни.  ", "date": "2018.08.06", "title": "Вучич сравни Хърватия с Нацистка Германия "}
{"url": "https://news.bg/regions/ogranicheniya-prechat-na-dvizhenieto-po-patishtata-11.html", "text": "Продължават да са в сила редица ограничения за движението по пътищата. Това съобщават от АПИ. Забранява се движението на моторни превозни средства, предназначени за превоз на товари с техническа допустима максимална са над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника, както следва:1) за периода от 01 юни до 15 септември 2018 г. за дните петък - неделя: Ограниченията важат  за следните участъци от републиканската пътна мрежа:АМ \"Тракия\" ограничението в движението на МПС над 12 т ще бъде както следва:в петък от 18 ч. до 20 ч. в посока София - Пловдив;в неделя от 16 ч. до 20 ч. в посока Бургас - София.АМ \"Струма\":в събота от 10 ч. до 14 ч. в посока п. в. \"Даскалово\" - ГКПП \"Кулата\".АМ \"Марица\":в неделя от 16 ч. до 20 ч. в посока Свиленград - АМ \"Тракия\".и за дните петък - от 17:00 часа до 20:00 часа и неделя - от 14:00 часа до 20:00 часа:• път I-1 с. Ребърково - Ботевград, като движението се пренасочва по път II-16 Ребърково - Своге - София;• път I-1 Благоевград - ГКПП \"Кулата\";• път I-5 Русе - Велико Търново;• път I-9 Варна - Бургас;• път II-99 Бургас - Царево.2) целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Забраната се отнася за всички периоди, в които е определен повече от един почивен или празничен ден.Ограниченията важат само за участъците от републиканската пътна мрежа, както следва:• Всички автомагистрали;• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-4 п. в. \"Коритна\"-Велико Търново-Шумен;• път I-5 Русе-Велико Търново;• път I-8 ГКПП \"Калотина\"-София;• път I-9 Варна-Бургас;• път II-18 Околовръстен път София;• път II-99 Бургас-Царево.Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим.ІІ. СЪСТОЯНИЕ НА АВТОМАГИСТРАЛИТЕ: АМ \"Тракия\":Област Бургас:Движението от км 343+000 до км 359+475 в участъка Кръстина - Ветрен се осъществява в една лента на определени участъци поради частични ремонтни дейности на асфалтовата настилка. Срок до 14.08.2018 г.АМ \"Хемус\":Област София:Движението от км 29+860 до км 35+150 в посока София е ограничено поради ремонтни дейности на виадукт при км 33+600 и тунел \"Витиня\". Движението се осъществява двупосочно в платното посока Варна. Срок 20.12.2018 г.Движението от км 36+170 до км 36+710 в посока София е ограничено поради аварийно - възстановителни дейности по виадукт \"Коренишки дол\" при км 36+450. Движението се извършва двупосочно в платното посока Варна. Срок до 20.12.2018 г.Движението по от км 36+770 до км 38+150 в посока Варна е ограничено поради аварийно - възстановителни дейности на виадукт при км 37+920. Движението се осъществява двупосочно в платното посока София. Срок 20.12.2018 г.;Движението от км 30+260 до км 47+060 /от п.в. \"Витинска река\" до п.в. Ботевград/ е ограничено за МПС над 12 тона в двете посоки поради ремонтно - възстановителни дейности по виадукт \"Коренишки дол\" при км 36+450. Движението се осъществява по обходен маршрут: п.в. \"Витинска река\" - път I-1 /София - Ботевград/ - път II-17 /Ботевград - АМ \"Хемус\"/ - п.в. Ботевград. Срок 20.12.2018 г.АМ \"Струма\": няма ограничения.АМ \"Марица\": няма ограничения. АМ\"Черно море\": няма ограничения.АМ \"Люлин\":Област София:Движението в участъка София - Перник е ограничено за леки МПС до 12 тона от км 7+100 до км 12+860 поради обрушване на ската при км 9+600. Движението се осъществява по обходен маршрут: в посока Перник се отклонява на п.в. \"Мало Бучино\" по път II-1801 /Околовръстен път София - кв. Суходол - Мало Бучино - Големо Бучино - Перник/. Срок от 10:00 до 18:00 часа до 15.08.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.Движението по АМ \"Люлин\" е затруднено за МПС над 12 т от км 7+100 до км 12+860 поради обрушване на ската при км 9+600. Движението се осъществява с поетапно пропускане в интервал от 2 часа, както следва: от 10:00 до 12:00 часа; от 13:00 до 15:00 часа и от 16:00 до 18:00 часа автомобилите изчакват на определените места. В часовете от 12:00 до 13:00 часа; от 15:00 до 16:00 часа и след 18:00 движението се възстановява. Срок от 10:00 до 18:00 часа на 15.08.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.Движението по АМ \"Люлин\" в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\", където движението на всички МПС се осъществява двупосочно в платното посока София - Перник.Алтернативни маршрути:- за автомобили до 12 тона по път I-1 от пътен възел Драгичево - Владая - София и обратно.- само за леки автомобили по път 1801 Перник - Мало Бучино - Суходол и обратно. Път 1801 Перник - Мало Бучино - Суходол е забранен за МПС над 12 тона. Срок до 15.08.2018 г.Област Перник:Движението по АМ Люлин в участъка от п. в. Даскалово до граница с област София е ограничено за МПС до 12 тона поради обрушване на ската при километър 9+600. Движението за тежкотоварните МПС над 12 тона се спира поетапно с изчакване на място с продължителност от два часа за периода от 10:00 до 18:00 часа. Леките автомобили се пренасочват по обходен маршрут по път I-1 през Владая и през път III-1801 Големо Бучино - Перник. /Път 1801 Перник - Мало Бучино - Суходол. Път III-1801 е забранен за МПС над 12 тона./ Срок от 10:00 до 18:00 часа до 15.08.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ:1. Проходи:- \"Върбишки\" - затворен за всички МПС. Срок: целогодишно;- \"Златишки\" - затворен за всички МПС. Срок: целогодишно;- \"Айтоски\" - отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Превала\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Троянски\" - отворен за всички МПС;- \"Вратник\" - забранен за МПС над 10 т. Срок: целогодишно;- \"Дюлински\" - забранен за МПС над 3,5 т. Срок: целогодишно;- \"Пампорово\" - забранен за МПС над 3,5 т. Срок: целогодишно;- \"Петрохан\" - забранен за МПС над 12 т. както и тегленето на ремаркета и полуремаркета. Срок целогодишно;- \"Твърдишки\" - забранен за МПС над 10 т. Срок: целогодишно;- \"Шипка\" - забранено е движението на МПС, предназначени за превоз на товари с технически допустима максимална масанад 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4. Срок: целогодишно.", "date": "2018.08.06", "title": "Ограничения пречат на движението по пътищата "}
{"url": "https://news.bg/world/shestima-zadarzhani-za-opita-za-pokushenie-sreshtu-maduro.html", "text": "Най-малко шестима души са били задържани за вчерашния опит за покушение срещу венецуелския президент Николас Мадуро, предаде \"Дойче веле\". Те са журналисти. Вътрешният министър Нестор Реверол \"обеща\" още арести в близките часове. На всички задържани ще бъдат повдигнати обвинения за тероризъм. Не са дадени обаче обяснения какви доказателства имат властите, че точно тези хора са замесени. Припомняме, че Каракас обвини Колумбия за дрон атаката, при която Мадуро оцеля. Колумбийските власти обаче отрекоха всякаква връзка със случилото се. САЩ, които са в обтегнати отношения с Венецуела, също отричат да са замесени. Русия, Иран, Сирия и Боливия вече осъдиха в изявления атаката. На кадрите от парада се вижда как докато Мадуро произнася реч, официалните лица гледат нагоре, военните долу се разбягват, а след това телевизионното предаване рязко прекъсва. Скоро след покушението Мадуро излезе с обръщение, в което увери, че се чувства добре. Той заяви, че е стнал обект на заговор, организиран от негови врагове вътре в страната, както и от съседна Колумбия. Президентът на Венецуела допълни, че някои от заподозрените живеят във Флорида и че се надява правителството на Доналд Тръмп да има готовност \"да се бори срещу терористичните групировки\".При нападението няма жертви, но седем войници са били ранени.Малко известна групировка пое отговорност.  ", "date": "2018.08.06", "title": "Шестима задържани за опита за покушение срещу Мадуро "}
{"url": "https://news.bg/world/sauditska-arabiya-izgoni-poslanika-na-kanada-i-zamrazi-targovskite-otnosheniya.html", "text": "Саудитска Арабия съобщи, че експулсира посланика на Канада и е привикала топ дипломата си от северноамериканската държава. Рияд обяви още, че замразява и търговските сделки с Канада, информира АФП.Монархията протестира заради призиви на Отава да се освободят задържани активисти.Кралството е дало на канадския посланик 24 часа да напусне страната, обвинявайки Канада в \"намеса\" във вътрешните работи на Саудитска Арабия.Осведомителната агенция отбелязва, че решението подчертава новата агресивна външна политика на престолонаследника принц Мохамед бин Салман, след като Отава настоя за незабавно освобождаване на правозащитници.\"\", се казва в съобщение на саудитското външно министерство в \"Туитър\".\"Кралството обяви, че е привикало посланика си от Канада за консултации. Ние разглеждаме посланика на Канада в кралството като персона нон грата и му наредихме да напусне в рамките на 24 часа\", допълват от ведомството.Министерството също съобщава, че \"замразява всички нови търговски и инвестиционни сделки с Канада, докато в същото време си запазва правото да предприеме допълнителни действия\".През миналата седмица Канада обяви, че е \"изключително притеснена\" от новата вълна арести на жени и правозащитници в монархията, включително и активистката за борба за равенство на половете Самар Бадави.\"Ние призоваваме саудитските власти незабавно да ги освободят и всички други мирни правозащитници\", пише канадското външно министерство в \"Туитър\" в петък.\"Хюман райтс уоч\" алармира за \"безпрецедентни правителствени репресии срещу движение за правата на жените\".\"Използваната фраза \"незабавно освобождаване\" в съобщението на Канада е много злополучна, осъдителна и неприемлива в отношенията между държавите\", пише още саудитското външно министерство.", "date": "2018.08.06", "title": "Саудитска Арабия изгони посланика на Канада и замрази търговските отношения"}
{"url": "https://news.bg/world/yaponiya-otbelyaza-73-g-ot-parvata-atomna-bombardirovka-v-sveta.html", "text": "С камбанен звън в Хирошима Япония отбеляза 73 г. от първата атомна бомбардировка в света. Кметът на града предупреди, че надигащият се национализъм по света заплашва мира, информира АФП.Небето над Мемориалния парк на мира в Хирошима беше ясно, както и на 6 август 1945 г. в 8:15 часа, когато американски бомбардировач B-29 пусна смъртоносен товар над военни обекти в пристанищния град. При бомбардировката загинаха 140 000 души.На ежегодната церемония в парка кметът на града Казуми Мацуи призова за свят без атомни оръжия и предупреди за заплаха от надигащ се национализъм.Без да споменава конкретни държави, той предупреди, че \"някои държави открито изразяват егоцентричен национализъм и модернизират ядрения си арсенал\".Те \"подклаждат напрежението, което беше понижено с края на Студената война\", добави той. Мацуи призова за забрана на ядрените оръжия - точно година след обещанието на президента на САЩ Доналд Тръмп да увеличи ядрения арсенал на Съединените щати.\"\", изтъкна кметът.Но призивът подчертава противоречивото отношение на Япония относно атомните оръжия. Японски официални представители постоянно убеждават, че са против ядрените оръжия, но отбраната на страната зависи от ядрения щит на САЩ.Премиерът на Япония Шиндзо Абе, чието правителство избра да не участва в Договора за забрана на ядрените оръжия на ООН, заяви на церемонията, че отговорността на Япония е да бъде мост между ядрените и неядрените държави.САЩ извършиха две атаки с атомни оръжия в Япония в края на Втората световна война - първата в Хирошима и три дни по-късно в Нагасаки (Нагазаки). При атаките загинаха 140 000 души в Хирошима и 74 000 в Нагасаки.Барак Обама стана първият действащ президент на САЩ, който посети Хирошима през май 2016 г.", "date": "2018.08.06", "title": "Япония отбеляза 73 г. от първата атомна бомбардировка в света "}
{"url": "https://news.bg/world/pompeo-vrashtame-sanktsiite-sreshtu-iran.html", "text": "Държавният секретар на САЩ Майк Помпео обеща Вашингтон да върне санкциите срещу Иран, след като президентът Доналд Тръмп напусна ядрената сделка, информира АФП.Рестриктивните мерки ще влязат в сила от 04,01 часа по Гринуич във вторник. Иранското правителство няма да може да купува американски банкноти и санкциите ще ударят иранската икономика, включително и износа.Запитан дали Техеран ще успее да избегне мерките, Помпео заяви пред журналисти, че \"САЩ ще наложат санкциите\". Държавният секретар, който говори на път за Вашингтон, след като участва на форума на АСЕАН в Сингапур, заяви, че се опитват да окажат натиск над Техеран, за да се откаже от \"зловредните си действия\". По думите му иранците не са щастливи след провала на тяхното правителство, тъй като то не успя да изпълни икономическите си обещания.\"\", каза топ дипломатът на САЩ.", "date": "2018.08.06", "title": "Помпео: Връщаме санкциите срещу Иран "}
{"url": "https://news.bg/world/darzhavniyat-departament-na-sasht-privika-ruski-diplomat-zaradi-namesata-na-izborite.html", "text": "Държавният департамент на САЩ привика руски дипломат заради намесата на изборите, съобщават американски медии.Дмитрий Жирнов, дипломат в руското посолство във Вашингтон, е привикан от Държавния департамент заради предполагаемата намеса на Москва на президентските избори през 2016 г.Помощник секретарят на САЩ Уес Мичъл е поискал да разговаря с Жирнов заради подозрения за злоупотреби в социалните мрежи по време на предизборната компания.Говорител на департамент отбеляза, че Мичъл е поискал от Жирнов да отговори за опитите на Кремъл да използва профили в социалните мрежи за подклаждане на напрежение и разделение в американското общество.Ние няма да толерираме агресивна намеса, предупреди говорителят.Президентът на САЩ Доналд Тръмп заяви, че разследването на специалния прокурор Робърт Мълър трябва да се фокусира върху ФБР и правосъдното министерство. В петък ФБР публикува документ, който доказва, че Русия се е намесила на изборите. Междувременно Тръмп призна, че синът му се е срещнал с руска адвокатка преди президентските избори през 2016 г.", "date": "2018.08.06", "title": " Държавният департамент на САЩ привика руски дипломат заради намесата на изборите"}
{"url": "https://news.bg/world/turski-potok-neizbezhno-shte-stane-balgarski.html", "text": "\"Турски поток\" неизбежно ще стане български, пише руският вестник \"Независимая газета\".България е готова да приеме втората тръба от \"Турски поток\" и брои дните до момента, когато ще се превърне в един от газовите центрове на Европа. В материала се отбелязва, че страната е открила нов участък от транзитния газопровод за доставка на газ от Турция, Азербайджан и Русия. Представители на Европейската комисия подкрепят София в плановете й. Експерти, интервюирани от изданието, считат, че Русия няма друг вариант освен да насочи втората тръба на \"Турски поток\" към България.\"Независимая газета\" пише, че в петък България откри транзитния газопровод за Турция в участъка Лозенец - Недялско.Вестникът допълва, позовавайки се на \"Дойче веле\", че след провала на \"Южен поток\" България лансира идеята за създаване на газов хъб до Варна и сега Брюксел отбелязва, че са заинтересовани да бъде създаден такъв хъб и съответно втора тръба на \"Турски поток\" до територията на България.\"Европейската комисия напълно поддържа стремежите на България да съедини доставките на газ\", заяви в петък в интервю за германската медия заместник-председателя на Комисията Марош Шефчович. Това, според руския вестник, ще доведе до диверсификация на доставките.Вестникът пише още, че е любопитен фактът, че на фона на експортните проекти на Русия все повече страни изразяват амбициите си да се превърнат в газов център.В противовес на съществуващите и планираните руски газопроводи в Европа Франция, Испания и Португалия изразяват желанието си да осигурят диверсифициране на енергийните доставки чрез закупуване на втечнен природен газ, очевидно от САЩ. Така че проектите за газови хъбове \"растат\" в Европа като гъби след дъжд, коментира \"Независимая газета\".Но вестникът пояснява, че перспективите за втора тръба на \"Турски поток\" за България в момента са на етап обсъждане и все още не е взето окончателно решение.През май министърът на енергетиката на Русия Александър Новак заяви, че Русия се нуждае от гаранции, за да приеме решение за втора \"транзитна\" тръба на \"Турски поток\" към Европа през България. \"Газпром\" разглежда варианти за маршрута на втората тръба през България и Сърбия или през Гърция и Италия.Новак добави, че Москва иска гаранции от България и от Европейската комисия.През юни председателят на \"Газпром\" Алексей Милер коментира въпроса, отбелязвайки, че в момента България, Сърбия и Унгария приемат решение за развитие на национални газопреносни мрежи. По думите му в началото на 2020 г. газът от \"Турски поток\" може да бъде насочен към газопреносната система на България, Сърбия и Унгария.На въпрос дали е възможно строителство на директна тръба към България през Черно море, Милер отговори, че са необходими 100-процентови гаранции от Европейската комисия и България.На официалния сайт на \"Газпром\" за \"Турски поток\" не пише накъде ще е насочена втората тръба. Само се споменават \"съседните страни\".Някои експерти смятат, че Русия няма друг вариант освен да се свърже със съществуващата мрежа в България. Но не всички са оптимистично настроени по повод България и плановете да се превърне в газов хъб.Членът на «Опоры России» Ирина Капитанова твърди, че България е слабо звено, което е в резултат на политически причини. Експертът припомня как България рязко променя позициите си при обща смяна на настроението в ЕС.Според Никита Исаев, директор на Института за действителна икономика, преди е имало дилема: дали да се отиде в България с неясни перспективи заради двусмисленото отношение към Русия, или да се отиде в Гърция и да се започне конкурентна борба с Трансанадолския газопровод от Азербайджан.Сега ситуацията в България е малко или много по-ясна, изтъкна той и уточни, че има риск за всички европейски проекти заради антируските санкции и натиска на САЩ над Европа.Президентът на САЩ Доналд Тръмп се стреми да заеме своето място на европейския газов пазар и прави това агресивно. И ако напрежението нарасне, ЕС може да пожертва интересите на България за сметка на интересите на Европа, предупреди експертът.", "date": "2018.08.06", "title": "\"Турски поток\" неизбежно ще стане български"}
{"url": "https://news.bg/world/yaponskiyat-premier-nastoyava-za-sreshta-s-kim-chen-un.html", "text": "Премиерът на Япония Шиндзо Абе заяви, че се надява да се срещне с лидера на КНДР Ким Чен-ун, за да обсъдят ядреното разоръжаване на Корейския полуостров, както и въпроса за отвлечените японски граждани, информира местни медии.\"Лично трябва да се срещна с председателя на Корейската работническа партия Ким Чен-ун, да проведем диалог с него и да разрешим проблемите с ядрените оръжия и ракетите, въпроса с отвлечените хора и да изградим нови японско-севернокорейски отношения\", обяви Абе на Абе добави, че двете страни към момента не са успели да организират среща между двамата лидери.През юни японска медия информира, че Токио е започнало организирането на среща с Ким Чен-ун, но властите не потвърдиха информацията. Но източник, близък до КНДР, твърди, че \"Япония не трябва да се надява, че в близко бъдеще ще бъде организирана среща Абе-Ким\".", "date": "2018.08.06", "title": "Японският премиер настоява за среща с Ким Чен-ун"}
{"url": "https://news.bg/world/es-blokira-sanktsiite-na-sasht-sreshtu-iran.html", "text": "Европейският съюз блокира санкциите на САЩ срещу Иран, за да защити европейските компании, става ясно от съобщение на Европейската комисия.От днес Вашингтон връща санкциите срещу Ислямската република, след като по-рано тази година взе решение да напусне ядрената сделка.Тъй като ще бъде задействана първата серия от санкции, повторно наложени от страна на САЩ спрямо Иран, актуализираният Блокиращ регламент на ЕС влиза в сила на 7 август с цел смекчаване на въздействието им върху интересите на дружествата от ЕС, които извършват законна стопанска дейност в Иран, се казва в съобщението на Комисията.Мярката е част от подкрепата на ЕС за непрекъснатото, пълно и ефективно изпълнение на Съвместния всеобхватен план за действие (СВПД) — ядрената сделка с Иран, включително чрез запазване на търговските и икономическите отношения между ЕС и Иран, които бяха нормализирани, когато в резултат на СВПД бяха отменени санкциите, свързани с ядрената програма.Процесът на актуализация на Блокиращия регламент бе лансиран от Комисията на 6 юни 2018 г., когато тя добави към приложното му поле извънтериториалните санкции, които САЩ налага повторно спрямо Иран. Последва двумесечен срок за контрол от Европейския парламент и Съвета. Тъй като никой от тях не възрази, актуализацията се публикува в Официален вестник и влиза в сила на 7 август.Блокиращият регламент позволява на операторите от ЕС да си възстановяват щетите, произтичащи от извънтериториалните санкции на САЩ, от лицата, които ги причиняват, и обезсилва ефекта в ЕС на решенията на чуждестранни съдилища, основаващи се на тях. Той също така забранява на лица от ЕС да спазват тези санкции, освен ако по изключение е разрешено от Комисията, в случай че неспазването сериозно вреди на техните интереси или на интересите на Съюза. Разрешенията се издават въз основа на одобрени критерии, които ще бъдат публикувани също на 7 август.За да се помогне на дружествата от ЕС при прилагането на актуализирания Блокиращ регламент, Комисията ще публикува също указания, за да улесни разбирането на съответните правни актове.На 8 май президентът Тръмп реши да оттегли САЩ от Съвместния всеобхватен план за действие (СВПД) и да възстанови всички вече отменени санкции съгласно това споразумение. Отново наложените санкции от страна на САЩ ще влязат в сила след период за \"приключване\" съответно от 90 дни (изтичащ на 6 август 2018 г.) за някои санкции и 180 дни (изтичащ на 4 ноември 2018 г.) за други.Междувременно ЕС и страните членки, които се подписаха под ядрената сделка, разкритикуваха САЩ за оттеглянето и връщането на санкциите.В съобщението на шефа за външната политика на ЕС Федерика Могерини и външните министри на Германия, Франция и Великобритания се казва, че ще продължат да изпълняват споразумението с Иран. Те ще продължат да внасят петрол и газ от Иран въпреки ембаргото, както и ефективно поддържане на финансовите канали.По-рано днес Техеран обяви, че САЩ, Израел и Саудитска Арабия са изолирани от света.", "date": "2018.08.06", "title": "ЕС блокира санкциите на САЩ срещу Иран"}
{"url": "https://news.bg/crime/povdignaha-obvinenie-na-tsiganina-udaril-politsay-v-haskovo.html", "text": "Районната прокуратура в Хасково привлече като обвиняем и задържа мъжа, , съобщиха от пресцентъра на Апелативната прокуратура в Хасково.21-годишният мъж от ромски произход е обвинен в причиняване на лека телесна повреда на полицейски служител по време на изпълнение на службата му. Вследствие на удара полицаят е получил в кръвонасядане с травматичен оток в областта на главата.Циганинът е задържан за срок до 72 часа. Предстой Районната прокуратура в Хасково да поиска мъжът да бъде задържан за постоянно.От прокуратурата информират, че до момента е установено, че на 1 август обвиняемият В.К. ударил с ръка в областта на главата полицейския служител от Областната дирекция на МВР в Хасково. Към момента на атаката полицаят оказвал съдействие със свои колеги по подадено оплакване от жена срещу бащата на детето й и негови роднини.Събирането на по случая продължават като се изследват всички възможни версии. Възможно е по случая да бъдат задържани и още лица.", "date": "2018.08.06", "title": "Повдигнаха обвинение на циганина, ударил полицай в Хасково"}
{"url": "https://news.bg/world/facebook-apple-i-spotify-blokiraha-konspirativno-sadarzhanie-na-amerikanetsa-aleks-dzhouns.html", "text": "Facebook, Apple и Spotify блокираха Infowars на американския журналист Алекс Джоунс, известен с конспиративните си теории, пише \"Гардиън\".Facebook блокира четири страници на Джоунс за \"повторно нарушаване\" на стандартите, обявиха от компанията. Премахнати са Alex Jones Channel Page, Alex Jones Page, InfoWars Page и Infowars Nightly News Page. Социалната мрежа предприе действията, след като Джонсън лично беше блокиран 30 дни за публикуване на съдържание с насилие на тези страници.От Facebook уточниха, че страниците на Джонсън са продължили да нарушават правилата на компанията със съдържание, в което се използва дехуманизиращ език срещу трансполовете, мюсюлманите и имигрантите, с което се нарушават политиките за борба с езика на омразата.Apple също премахна материали на Джонсън от iTunes.През последните месеци технологични компании са притискани да предприемат действия срещу Джоунс и Infowars, но Apple е първата голяма компания, която изцяло блокира Infowars.Други платформи като YouTube and Spotify са свалили конкретно съдържание, свързано с Джоунс и Infowars, но позволяват на журналиста да остане активен в сайтовете.Откакто създаде Infowars през 1999 г., Джоунс привлече голяма аудитория. Една от най-известните му теории е, че атаките на 11 септември 2001 г. в Ню Йорк и Вашингтон са извършени от правителството. Той също смята, че стрелбата в училището Sandy Hook е измислена от леви сили, за да агитират за по-голям контрол над оръжията. При нападението в училището в Кънектикът бяха убити 26 деца и възрастни. Джоунс е съден в Тексас от двама родители на ученици от Sandy Hook, които искат най-малко 1 милион долара.", "date": "2018.08.06", "title": "Facebook, Apple и Spotify блокираха конспиративно съдържание на американеца Алекс Джоунс"}
{"url": "https://news.bg/crime/manolova-iziskva-ot-tsacheva-da-se-prekrati-unizitelnoto-otnoshenie-spryamo-zatvornitsite.html", "text": "Омбудсманът Мая Манолова изисква от министъра на правосъдието Цецка Цачева да предприеме незабавни и ефективни административни мерки по преустановяване на унизителното отношение спрямо затворниците у нас. Писмото на Манолова към Цачева е във връзка с \"унизителното\" и окови до здравно заведение.Манолова призовава Цачева да \"\", пише в писмото на обществения защитник до правосъдния министър.Манолова се позовава на доклада на Националния превантивен механизъм (НПМ). Според доклада системното нарушаване на Конвенцията против изтезанията и други форми на жестоко, нечовешко и унизително отнасяне или наказание при \"\".В съобщението от Омбудсмана на Р. България пише още, че НПМ е категоричен, че инструкциите, издавани от началниците в местата за лишаване от свобода, с които се регламентира употребата на сила и помощни средства (белезници, прангове и т.н.) при \"вътрешен\" и \"външен\" конвой са в противоречие с чл. 114 от Закона за изпълнение на наказанията и задържането под стража (ЗИНЗС).В ал. 1 се указва, че употребата им се допуска само в изчерпателно изброени крайни случаи, като например, освобождаване на заложници или за прекратяване на буйство или друг вид агресивно поведение.Манолова посочва още, че в доклада на НПМ пише, че \"\".В заключение в прессъобщението на обществения защитник се посочва и конкретната причина за изискването на Манолова -  с белезници на краката до Ендокринологията. Конвоирането само по себе си нарушавало правата на човека в местата за лишаване от свобода и било грубо погазване на закона.", "date": "2018.08.06", "title": "Манолова изисква от Цачева да се прекрати унизителното отношение спрямо затворниците"}
{"url": "https://news.bg/world/oshte-edna-ostavka-v-gartsiya-zaradi-pozharite.html", "text": "Ръководителят на Генералния секретариат за гражданска защита на Гърция Янис Капакис подаде оставка, информира \"Ройтерс\".Капакис е подал оставка във връзка с общественото недоволство, произтекло от смъртоносните пожари на 23 юли, които отнеха живота на повече от 90 души.60-годишният Капакис е подал оставката си на вътрешния министър Панос Скурлетис, обяви представител на министерството. Преди Капакис работеше към пожарната служба, но през 2013 г. се пенсионира със званието бригаден генерал.Мисията на секретариата е планиране и провеждане на действия, свързани с оценка на риска, превенция и отговор при природни бедствия и извънредни ситуации. Координира операциите по възстановяване и информира обществото по тези въпроси.Вчера беше съобщено, че шефовете на полицията и на пожарната са смени от правителството.В петък министърът на обществения ред Никос Тоскас подаде оставка във връзка с пожарите.", "date": "2018.08.06", "title": "Още една оставка в Гърция заради пожарите"}
{"url": "https://news.bg/crime/bencho-benchev-sreshtnah-zhelyazkov-sluchayno-pomognah-mu-zashtoto-beshe-bolen.html", "text": "Заместник-председателят на общинския съвет на Бургас Бенчо Бенчев твърди, че съвсем случайно се е срещнал с Димитър Желязков, по прякор Митьо Очите.В ексклузивно интервю за кореспондента на БНР в Бургас Бенчев заяви, че се е срещнал с Желязков в хотел \"Хаят\" в Гърция и Желязков го помолил да го придружи до болница в Истанбул. \"Помогнах на болен човек\", обясни Бенчо Бенчев.\"Не мисля, че съм виновен, защото в това, че съм се срещнал с Димитър Желязков не значи, че имам нещо общо с него. Това не значи, че и аз съм престъпник.Стаите ги запази господин Несрин Узун. Запази ги на мое име, аз го помолих да ги запази. За Желязков бе една от стаите, тъй като го видях в хотела, че си търсеше стая, но това значи ли, че нещо съм направил? Той каза, че е болен и отива на преглед в Турция!Пътуваше за преглед. Аз случайно го видях на пътя и го взех! Абсолютно случайна среща. Това съм обяснил на следствените органи. Аз имах една среща в един хотел и тъкмо си тръгвах, някой ме извика по име, обърнах се и беше той. Попита ме къде тръгвам, викам му, тръгвам за Турция. Той ме попита, дали ще го взема в моята кола и ми показа торбичките си каза: \"Ще ходя на преглед\". Болен човек! Какво лошо има? Не мога да разбера!\". Това обясни Бенчо Бенчев.Той изрази готовност да подаде оставка като заместник-председател на Общинския съвет в Бургас, но не и като съветник.С неудобните хора Бенчев твърди, че е далечен познат. И отрича да е бил в един хотел, в една стая с Димитър Желязков.\"Това не е вярно и повече няма да коментирам. Няма такова нещо. Нито имам двойно счетоводство\", заяви Бенчев.Разследващите обаче разглеждат намерените тефтери като възможно доказателство за укриване на данъци. Бенчев все още не е обвинен. Не е обвинен и като част от групата за рекет на Димитър Желязков- Митьо Очите. Без обвинение е и бившият депутат от ДПС Несрин Узун.Другият освободен - Несрин Узун, също в телефонен разговор, разказа своята версия, че всичко било преувеличено.По неофициална информация на \"Нова телевизия\" полицията снощи е задържала още един от обявените за общодържавно издирване. Все още няма официална информация кой и къде е задържан.\"Г-н Несрин Узун е направил резервациите за стаите в турския хотел, а трите стаи, в които са били настанени лицата, са на имената на Бенчо Бенчев и Йовчо Домусчиев. Няма регистрация на името на г-н Желязков, но той е бил установен в тяхна стая, което за нас е достатъчно доказателство, че са целели неговото укриване. С микробус, собственост на фирма на Бенчо Бенчев, е транспортирано лицето от Гърция към Турция\", заяви Румяна Арнаудова, говорител на главния прокурор.Бенчев е съсобственик във фирма \"Аркус\", свързана с Димитър Желязков - Очите.\"Когато сме формирали листата, е правено предложение и за неговото име, той не е декларирал притежанието на това търговско дружество \"Аркус\". Вероятно той е придобил дружеството след 2015 година\", коментира Евгений Мосинов, зам.-председател на групата на общинските съветници на БСП.Охранителната фирма тръгва от София и е свързана в миналото с друг знаков герой на Прехода- Златомир Иванов-Баретата. Съдружник на Бенчев в \"Аркус\" е бащата на зам.-шефа на затвора в Бургас.\"А дали Митьо Очите, с популярния прякор, е служител на това дружество, ние няма как да знаем, по разбираеми причини. Когато имаме възможност, ще изискаме и обяснения от г-н Бенчев\", заяви още Мосинов.", "date": "2018.08.06", "title": "Бенчо Бенчев: Срещнах Желязков случайно, помогнах му, защото беше болен"}
{"url": "https://news.bg/crime/tri-muleta-uzhiliha-burgazlii.html", "text": "Три \"мулета\", взели от доверчиви бургазлии общо сумата от 61524 лв. и златни накити / пръстени и монети/ бяха задържани в рамките на седмица от служители на ОДМВР - Бургас. И тримата мъже, получили парите и ценните вещи, след като притежателите им, били измамени по класическата схема \"оказване на съдействие на полицейски служители при задържането на телефонни измамници\".В първият от случаите - на 10.05.т.г. 58 годишен бургазлия, живеещ на бургаската улица \"Пробуда\", решил да подпомогне задържането на телефонни измамници, след като получил обаждане от непознат, представил му се за високопоставен полицейски служител. Непознатият заявил, че всички пари и ценни предмети, които бургазлията щял да даде за приключване на полицейската акция с арест на ало-измамниците, впоследствие щели да му се върнати. Бургазлията доверчиво събрал всички налични парични средства от дома си в размер на 2 150 лева, както и пет златни пръстени и три златни монети с общо тегло около 40 грама, поставил ги в найлонова торбичка и ги занесъл до гараж, разположен на ул. \"Св. Патриарх Евтимий\" № 87. В резултат на няколко месечно разследване и проведени множество процесуално-следствени действия, служителите от Първо Районно управление - Бургас установили самоличността на мъжа, взел парите и златните предмети - това е криминално проявения С.К., 24 годишен от Лясковец, обл. Велико Търново, който направил пълни самопризнания по случая.Във втория от случаите - на 21.07.т.г. 68 годишна бургазлийка, живееща на ул. \"Кооператор\" в к-с \"Меден Рудник\" отново заблудена, че съдейства на полицейските служители, участващи в спецакция, събрала в найлонова торбичка сумата от 11 600 лв. и златни накити. Торбичката е взета от 24 годишния Г.Х. от Камено, който е задържан в Четвърто Районно управление - Бургас със съдействието на служители от Районно управление - Камено. Г.Х. направил пълни самопризнания по случая и описал механизма на извършеното от него деяние.На 30.07.т.г. 68 годишна бургазлийка, живееща на ул. \"Св. Партриарх Евтимий\" е заблудена, че помага на служителите на реда и след като събрала в чанта сумата от 47 774 лева, я предала в района на бл. 7 в ж.к. \"Лазур\", на мъж на видима възраст около 70 години. В резултат на бързите полицейски действия на служителите от Пето Районно управление - Бургас е установено, че парите са взети от 87 годишния Т.Ч. от Бургас, който заедно със сумата отпътувал в посока Варна. Със съдействието на служители от Трето Районно управление - Варна Т.Ч. е задържан и впоследствие върнат в Бургас. Извършени са множество процесуално - следствени действия / разпит на свидетели, разпознаване, оглед на веществени доказателства и др./, като е доказана вината на 87 годишния мъж. Самият той направил пълни самопризнания и върнал сумата, взета от 68 годишната бургазлийка.И по трите случаи са образувани досъдебни производства, а работата по документиране на престъпната дейност на С.К., Г.Х. и Т.Ч. продължава.", "date": "2018.08.06", "title": "Три мулета ужилиха бургазлии"}
{"url": "https://news.bg/disasters/sedem-balgarcheta-ot-silistra-sa-postradali-pri-vzriva-v-bolonya.html", "text": "Седем българчета са леко пострадали при взрива на камион-цистерна на магистрала край летището в Болоня по-рано днес. Те са ученици от професионалната гимназия по механотехника \"Владимир Комаров\" в Силистра и са се оказали в района на катастрофата. По-голямата част от тях са с леки наранявания, съобщиха от МВнР.Младежите са част от група от общо 20 единайсетокласници от учебното заведение, които са на практически стаж в местна фирма в Италия. Групата се придружава от четирима преподаватели от училището, сред които няма пострадали, съобщи бТВ.По информация на директора на гимназията, която също пътува с групата, двама от младежите вече са изписани. По-късно тази вечер или утре сутрин се очаква да бъдат изписани още трима от учениците. По-тежко е пострадал един ученик, който е с наранявания в областта на долните крайници без опасност за живота.Почетният консул на България в Болоня Франко Кастелини тази вечер ще посети болниците в района, където са настанени българските младежи заедно с преводач от български език, за да получи по-изчерпателна информация за състоянието на учениците.Установен е контакт с родителите на децата.Генералното ни консулство е в постоянен контакт с местните полицейски власти и службата на гражданска защита, както и с болничните заведения, в които са настанени пострадалите ученици. Мисията ни е в готовност да окаже и необходимото съдействие на място.Български граждани, които желаят да получат актуална информация или да подадат сигнал за техни близки, могат да го направят на дежурния телефон за спешни случаи на Генералното консулство: 00393337826043.", "date": "2018.08.06", "title": "Седем българчета от Силистра са пострадали при взрива в Болоня"}
{"url": "https://news.bg/int-politics/rohani-sasht-shte-sazhalyavat-za-sanktsiite-sreshtu-iran.html", "text": "Иранският президент Хасан Рохани заяви, че САЩ ще съжаляват, че са наложили нови санкции срещу Техеран. Това съобщава телевизия \"Ал Маядейн\".Според него Иран ще докаже на света, че \"спазва думата си\", въпреки санкциите на САЩ.Той също така призова иранците да се обединят на фона на новите ограничителни мерки от страна на Вашингтон.Хасан Рохани обвини Доналд Тръмп, че води психологическа война срещу Иран. Няма смисъл Вашингтон да налага санкции на Техеран и едновременно с това да призовава за преки преговори. Това каза Хасан Рохани в реч, излъчвана на живо по иранската телевизия.По-рано Доналд Тръмп заяви, че е готов да сключи нова сделка с Иран, въпреки че ще продължи с \"максималния натиск\" върху Техеран.", "date": "2018.08.06", "title": "Рохани: САЩ ще съжаляват за санкциите срещу Иран"}
