{"url": "https://news.bg/int-politics/pes-frans-timermans-shte-e-sledvashtiyat-shef-na-ek.html", "text": "Ясна заявка за спечелване на насрочените за 2019 г. беше отправена на конгреса на Партията на европейските социалисти в Лисабон.Целта е Франс Тимерманс да е следващият председател на Европейската комисия (ЕК).За трети път Сергей Станишев беше преизбран за лидер на ПЕС. На конгреса в Лисабон, Станишев получи 270 гласа в своя подкрепа, което е 83,9% от делегатите на форума. 23-ма са гласували против, а 29 въздържали се.Представители на 56 държави, над 1000 делегати на 34 европейски партии, леви премиери, комисари, партийни лидери и активисти обсъждат в португалската столица Лисабон лявото бъдеще на ЕС и Европа.С форума в Лисабон ПЕС даде старт на кампанията за европейските избори през 2019 г.В реч преди гласуването лидерът на ПЕС заяви, че неговата визия за Европа - Европа, която е справедлива, свободна и устойчива.", "date": "2018.12.07", "title": "ПЕС: Франс Тимерманс ще е следващият шеф на ЕК"}
{"url": "https://news.bg/world/anegret-kramp-karenbauer-e-noviyat-lider-na-hds.html", "text": "Анегрет Крамп-Каренбауер е новият лидер на Християндемократическия съюз на Германия, съобщават световни агенции. На балотажа Каренбауер получи 517 гласа, а Фридрих Мерц - 482.На първия тур Анегрет Крамп-Каренбауер излезе начело, след като получи 450 гласа. Втори беше Фридрих Мерц с 392 гласа, а трети здравният министър Йенс Шпан със 157 гласа.Шпан отпадна на първия тур.1001 делегати гласуваха на партиен конгрес в Хамбург. Сега Каренбауер има огромни шансове да Германският канцлер Ангела  на партията си в последната си реч като лидер на ХДС.Меркел беше лидер на ХДС в продължение на 18 г. През февруари Меркел реши да подкрепи 56-годишната Анегрет Крамп-Каренбауер на поста генерален секретар.Наричана \"Мини-Меркел\" от германските медии заради трезвия си политически стил, Анегрет Крамп-Каренбауер беше премиер на малката провинция Саарланд на френската граница от 2011 до 2018 г.Тя е католик и със западногермански корени, докато Меркел е протестант и с източногермански корени. Анегрет Крамп-Каренбауер е консервативна в социалната сфера и е против гей браковете. Тя е силен поддръжник на задължителна минимална надница на работниците и на правата на работниците.В опит да се дистанцира от Меркел и от нейния стил на управление, Крамп-Каренбауер заяви, че ХДС ще трябва да си възвърне страстта, ако иска да привлече по-млади избиратели. Наричана понякога AKK, тя е дъщеря на учител на деца със специални нужди. Омъжена е за минен инженер. Има три деца.", "date": "2018.12.07", "title": "Анегрет Крамп-Каренбауер е новият лидер на ХДС"}
{"url": "https://news.bg/regions/4-akta-za-gorene-na-otpadatsi-v-obshtinski-zhilishta-v-sofiya.html", "text": "Проверяващите екипи на Столичния инспекторат са попаднали на отдадени под наем общински жилища, наемателите на които горели отпадъци, за да се отопляват.За констатираните нарушения са съставени 4 акта, които могат да бъдат на стойност от 100 до 5 000 лева, пишат от пресцентъра на Столична община.Нарушенията са установени съвместно с екип на общинска полиция в квартал \"Възраждане\".Междувременно продължават проверките за нерегламентирано изгаряне на отпадъци и опазване на чистотата на въздуха в автосервизи, цехове за дограма и мебели, за вторични суровини, както и на строителни обекти. Проверяват се и складови помещения с търговска цел.В хода настоящата седмица (от 3 декември, понеделник, до днес, 7 декември, петък) екипите на столичния инспекторат са проверили над 60 обекта - сервизи и цехове. Спрямо всички са дадени предписания.Проверени са и 24 строителни обекта. Съставени няколко акта за замърсяване и липса на плътна строителна ограда в районите \"Лозенец\" и \"Красна поляна\".Продължават и проверките за горене на открито, които се извършват съвместно от полицията и екипи на дирекция \"Аварийна помощ и превенция\".", "date": "2018.12.07", "title": "4 акта за горене на отпадъци в общински жилища в София"}
{"url": "https://news.bg/int-politics/tsipras-izrazi-pritesneniya-pred-putin-ot-prodazhbata-na-rusko-orazhie-na-turtsiya.html", "text": "Гръцкият премиер Алексис Ципрас обяви, че е изразил притесненията си по време на разговорите в Москва с руския президент Владимир Путин от обстоятелството, че Турция купува оръжия от Русия, съобщава ТАСС.Турция поръча противоракетни системи С-400 от Русия в сделка, която разгневи САЩ и други страни, съюзнички на Турция от НАТО.Междувременно Ципрас коментира и темата с  през лятото, който обтегна отношенията между двете страни. По думите му, Гърция и Русия трябва да гледат към бъдещето.\"Трябва да гледаме напред. Само един дъждовен ден не означава, лятото е свършило\", коментира гръцкият премиер, допълвайки: \"Трябва да погледнем към бъдещето, този казус е затворена страница.\"През юли Атина експулсира двама руски дипломати и забрани на двама други руснаци да влизат в страната за това, че се опитват да подкупват гръцки длъжностни лица и да разпалват протести, за да осуетят споразумението между Гърция и Македония, което ще позволи на Скопие да се присъедини към НАТО и ЕС.Русия категорично отрече обвиненията, като Путин сега отново ги отхвърли.", "date": "2018.12.07", "title": "Ципрас изрази притеснения пред Путин от продажбата на руско оръжие на Турция"}
{"url": "https://news.bg/crime/banevi-ostavat-v-aresta.html", "text": "Състав на Специализирания наказателен съд постанови най-тежката мярка за неотклонение \"задържане под стража\" спрямо Николай и Евгения Баневи.Те са за ръководене и участие в организирана престъпна група, длъжностно присвояване на пари и вещи, неустановяване и плащане на данъчни задължения, пране на пари в особено големи размери и държане на огнестрелни оръжия и боеприпаси.Преди началото на днешното съдебно заседание стана ясно, че  - за закана за убийство и за упражняване на въздействие върху свидетел, който е бил принуждаван да дава лъжливи показания по друго досъдебно производство.Престъпленията, извършени от тях, предвиждат лишаване от свобода не по-малко от над 10 години.Прокуратурата поиска от съда да бъде наложена най-тежката мярка за неотклонение \"задържане под стража\" на двамата обвиняеми, защото има реална опасност те да се укрият и/или да извършат друго престъпление.Адвокатите на Баневи не се съгласиха с мотивите на прокуратурата и поискаха по-леки мерки. Според защитата реалната опасност от укриване на двамата обвиняеми е умишлено създадена от специализираната прокуратура. Припомняме, по-рано днес Евгения . Те са задържани на летището в Ница, където били, за да се качат на полет, резервиран няколко седмици преди това.От държавното обвинение изразиха възражения срещу представените писмени доказателства от защитата, но съдът счете, че няма пречка така представените писмени доказателства да бъдат приложени в делото.В своя защита Николай Банев заяви, че повдигнатите му фантастични обвинения от прокуратурата са жалки. \"С нито едно наше деяние не заслужаваме белезници и да стоим в следствения арест\", каза още той.Съпругата му Евгения Банева обясни, че българският текст на обвинението дошъл няколко седмици, след като те са били задържани. Тя описа задържането си като един от \"най-големите ужаси, кито е преживяла, защото само Господ ги спасил от случайността службите във Франция да не вземат децата им\".Банева е убедена, че делото ще се развие и ще приключи в тяхна полза. \"Аз никога не съм била някоя и никога не съм била в офис с моя съпруг. Изпълнявала съм само дейността на изпълнителен директор в сферата на туризма\", категорична бе тя.Банева заяви, че няма качество да нареди на някои директор да направи каквото и да било. По думите ѝ никъде няма да бъдат открити сметки и имоти в чужбина.Тя помоли съда да не бъде задържана под стража, за да може да се грижи за деца си. Съдът обаче не уважи искането на защитата.След края на съдебното заседание защитата на Баневи обявиха, че не са изненадани от съдебното решение, защото \"в този съд и в тази държава така се работи\".Продължаваме да водим съдебни процеси \"еди кой си ми каза аз да го направя и да си сложа подписа\". Събитията се повтарят, те са едни и същи, нищо ново не се измисля. Така се работи, защото ние нямаме правото да се защитим, констатира адвокат Христо Ботев.Той скоро не е виждал някой с публичен процес и с изменяна мярка. По думите му Баневи се запознали с обвинението едва на преди няколко дни.Защитата ще обжалва решението на съда в рамките на тридневен срок пред Специализирания апелативен съд. Съдът насрочи следващото заседание за 13 декември от 10 часа.От своя страна държавното обвинение коментира, че големият син на Банев е посочен като свидетел и е знаел за офшорните дружества на семейство Баневи. Той бил казал пред компетентните органи, че офшорните дружества са се контролирали именно от тях, защото не бил в добри отношения с двамата.Всички разпитани свидетели по делото са били категорични, че офшорните дружества са се управлявали от Баневи, категорична бе прокурор Дойчева.", "date": "2018.12.07", "title": "Баневи остават в ареста"}
{"url": "https://news.bg/regions/spasenata-ot-targ-bolnitsa-v-pernik-plashta-do-15-000-mesechno-na-nap.html", "text": "Болницата в Перник, която беше пусната на търг заради дългове, ще плаща до 15 000 лева месечно на НАП. Това реши общинският съвет в града, предаде БТА. Предстои да се изготви оздравителен план за погасяване на задълженията, които Специализираната болница за продължително лечение и рехабилитация в Перник има към Националната агенция по приходите. Предвижда се разплащанията да се извършват само с постъпления от Здравната каса и да не надхвърлят 15 000 лева.Припомняме, на 30 ноември стана ясно, че болницата ще бъде продадена на търг, защото няма възможност да погаси задълженията си. След намесата на здравния министър Кирил Ананиев обаче търгът, насрочен за 18 декември, беше спрян до изясняване на собствеността на сградата.Общият дълг, който болницата е натрупала към НАП, възлиза на над 430 000 лева. Сметките й са запорирани и заради дългове на стойност 80 000 лева за ток и вода.Според управителя на болницата д-р Венцислав Чунов задълженията могат сравнително бързо да бъдат погасени, ако се използва по-рационално капацитетът на болницата.Болницата за продължително лечение и рехабилитация в Перник е бивш профилакториум с площ 10 000 кв.м и над 40 дка двор. Здравното заведение е открито през 1959 г. като база на Института по физиотерапия, курортология и рехабилитация в София.Към момента в болницата се лекуват болни от инсулт, инфаркт, посттравматични състояния и други.", "date": "2018.12.07", "title": "Спасената от търг болница в Перник плаща до 15 000 месечно на НАП"}
{"url": "https://news.bg/world/beliyat-dom-podgotvya-kontradoklad-na-razkritiyata-na-malar.html", "text": "Президентът на САЩ Доналд Тръмп обяви, че подготвят голям контрадоклад на разследването на специалния прокурор Робърт Мълър за намеса на Русия на президентските избори през 2016 г.\"Ние ще подготвим голям контрадоклад на доклада на Мълър\", написа той в \"Туитър\". Американският лидер добави, че\".По-рано той отбеляза, че главният му адвокат Руди Джулиани и адвокатският му екип подготвят доклад, който ще обори разкритията на Робърт Мълър.", "date": "2018.12.07", "title": "Белият дом подготвя контрадоклад на разкритията на Мълър"}
{"url": "https://news.bg/world/feysbuk-se-srina-na-iztochnoto-kraybrezhie-na-sasht.html", "text": "Социалната мрежа \"Фейсбук\" се срина на Източното крайбрежие на САЩ, информира специализираният сайт Downdetecor.com.Сайтът отбелязва, че \"Фейсбук\" има проблеми от 10,32 часа Северноамериканско източно време.Не се посочва причината за срива.Междувременно акциите на компанията са обезцениха с 0,91% на фона на много нестабилната сесия на Уолстрийт.", "date": "2018.12.07", "title": "Фейсбук се срина на Източното крайбрежие на САЩ"}
{"url": "https://news.bg/int-politics/spetssluzhbite-na-chehiya-razbili-shpionska-mrezha-na-rusiya.html", "text": "Ръководителят на контраразузнавателната служба на Чехия обяви, че службата му е разбила шпионска мрежа на Русия по-рано тази година, като напълно е парализирала нейната дейност, съобщава \"Асошиейтед прес\".Михал Куделка също така разкри, че службата, известна с абревиатурата БИС, е попречила на десетки руски и китайски шпиони да оперират на територията на Чехия през последните пет години.Изявлението на Куделка идва ден след като президентът Милош Земан отхвърли годишния доклад на БИС.В документа, публикуван в понеделник, БИС предупреди срещу действията на руски и китайски шпиони и изтъкна, че е \"очевидно\", че Русия стои зад кибератаки срещу външното министерство на страната.Земан, който е известен със своите проруски и прокитайски възгледи, заяви, че в доклада липсват доказателства.Премиерът Андрей Бабиш обаче отхвърли критиките на президента, изтъквайки, че правителството му няма оплаквания от БИС.", "date": "2018.12.07", "title": "Спецслужбите на Чехия разбили шпионска мрежа на Русия"}
{"url": "https://news.bg/regions/tri-detsa-sa-postradali-pri-katastrofa-s-uchilishten-avtobus.html", "text": "Три деца са пострадали при катастрофа с училищен автобус, съобщи Нова.Инцидентът е възникнал около 17.30 часа между училищен автобус и лек автомобил в района на село Долно Камарци, Софийска област.Според изпратения в 17.40 часа сигнал при произшествието имало пострадали деца.Към мястото на инцидента са изпратени екипи на бърза помощ от Пирдоп и Елин Пелин, които установили, че три деца имат наранявания и трябва да бъдат хоспитализирани. Пострадалите деца се транспортират към столичната окръжна болница МБАЛ \"Света Анна\", съобщи говорителят на Спешна помощ Катя Сунгарска.Пострадалите ученици са съответно на 12, 13 и 16 години. Те имат травми в областта на главата, но без опасност за живота.Засега няма данни колко ученици са пътували в автобуса към момента на произшествието.Няма сериозно пострадали при пътния инцидент в Долно Камарци, пишат от МВР.По първоначални данни микробус, превозващ шест деца на възраст между 12 и 18 години, е ударен в задната гумата от лек автомобил.Към мястото веднага са изпратени екипи на полиция и бърза помощ. Няма сериозно пострадали при инцидента, едно дете е транспортирано в болница за рутинен преглед, допълват от полиция.", "date": "2018.12.07", "title": "Три деца са пострадали при катастрофа с училищен автобус"}
{"url": "https://news.bg/world/ot-opek-potvardiha-che-oryazvat-dobiva-s-1-2-mln-barela-za-6-mesetsa.html", "text": "Президентът на Организацията на страните износителки на петрол (ОПЕК) обяви, че петролният картел и производители, които не членуват в организацията, включително Русия, постигнаха споразумение за намаляване на добива на нефт с 1,2 милиона барела на денонощие от януари за период от 6 месеца, информират АП и други медии.Споразумението е между 14 членки на ОПЕК и 10 държави, които са партньори на картела.Всяка страна трябва да намали производството на петрол с около 3%.Сухейл Мохамед ал-Мазруи, който също е министър на енергетиката на ОАЕ, поясни след края на двудневната среща във Виена, че намаляването е \"голяма крачка напред\".Държавите от ОПЕК ще намалят производството с 800 000 барела, а съюзниците им извън картела ще орежат добива с 400 000 барела.Производителките са под натиск да намалят производството заради рязкото обезценяване на \"черното злато\" през последните месеци. Цената на петрола падна с около 25%, защото големи производители, включително и САЩ, не са част от споразумението и добиват нефт на високи обороти.Експертите очакваха намаляване на добива между 1 и 1,3 милиона барела на денонощие.Мярката влиза в сила от януари за шест месеца. Иран, Венецуела и Либия са изключение. Саудитска Арабия обяви, че през януари ще произведе 10,2 милиона барела на денонощие, а декември - 10,7 милиона барела.Русия намалява производството с около 200 000 барела.Като базово ниво ще се използват количествата от октомври.Следващата среща на ОПЕК ще бъде във Виена през април 2019 г.По-рано днес цената на петрола скочи с близо 5%.Януарските фючърси на американския лек суров петрол се увеличиха с 4,49% до 53,80 долара за барел. Фючърсите за нефт сорт \"Брент\" с доставка през февруари се увеличиха с 4,75% до 62,91 долара за барел.", "date": "2018.12.07", "title": "От ОПЕК потвърдиха, че орязват добива с 1,2 млн. барела за 6 месеца"}
{"url": "https://news.bg/regions/opasno-mrasen-vazduh-v-sofiya-tazi-vecher.html", "text": "Тази вечер замърсяването на въздуха в София може да достигне до опасни за човешкото здраве стойности, пише БНР.Индикаторите на системата  вече отчитат опасно замърсен въздух в кварталите \"Красна поляна\" и \"Западен парк\". Там замърсяването е 6 пъти над допустимата норма.Завишено е съдържанието на фини прахови частици (ФПЧ) и в \"Овча купел\", \"Хладилника\", \"Лозенец\", \"Иван Вазов\", \"Оборище\", \"Подуяне\" и други.Националният институт за метеорология и хидрология (НИМХ) предвижда утре също да има силно замърсяване на въздуха над София.Според Европейския индекс за чистота на въздуха, освен в столицата, опасно замърсяване има в Русе, Горна Оряховица, както и в пловдивския квартал \"Тракия\", допълват от общественото радио.", "date": "2018.12.07", "title": "Опасно мръсен въздух в София тази вечер"}
{"url": "https://news.bg/regions/gorna-oryahovitsa-nyama-da-poluchi-evropari-za-po-chist-vazduh-vapreki-che-e-rekordyor.html", "text": "Кметът на Горна Оряховица Добромир Добрев е подал жалба в административния съд срещу решението на Комитета за наблюдение на оперативната програма \"Околна среда\", според което градът няма да получи евросредства за справяне с замърсяването на въздуха, въпреки че населеното място от години е сред трите най-замърсени града в страната.Кметът на града е категоричен, че данните за община Горна Оряховица са въведени некоректно от МОСВ и това е причина градът да отпадне от класацията, съобщи БНТ.Очаква се държавата да разпредели близо 112 милиона лева средства от Брюксел между 7 града в страната за справяне със замърсяването на атмосферния въздух. Горна Оряховица обаче не се оказа сред тези 7 общини, защото градът е отпаднал от списъка с кандидатите.Според Добрев причината за отпадането на Горна Оряховица от кандидатите е грешка при попълването на подадената от общинската администрация информация. По думите му грешката е допусната от служители в Министерството на околната среда и водите (МОСВ).\"Две от графите, които ни отстраняват, реално не са попълнени коректно от страна на управляващия орган. Единият е основен източник на замърсяване - битово отопление. Тук в графата за Горна Оряховица е записано \"НЕ\", обясни градоначалникът за обществената телевизия.Добрев е категоричен обаче, че в изготвената от общината и одобрена от екоминистерството програма ясно е посочено, че основен източник на замърсяване е именно битовото отопление.Другата грешка, която ощетява общината, според кмета е по показател \"дял на засегнатото население\" от замърсения въздух. В общината този дял надхвърлял 44 000 жители. Той обясни, че служителите на екоминистерството обаче са взели предвид броя на домакинствата, а не броят на жителите.\"Повярвайте ми, на никой градоначалник не му е приятно сутрин в новини да се започва с \"най-мръсният въздух е в Горна Оряховица\". Не мога да си обясня това \"не\", на какво се дължи\", каза още кметът, цитиран от Нова.Министърът на околната среда и водите Нено Димов е категоричен, че грешката не е на министерството, а на местната администрация в града.\"Информацията, която е дошла от Горна Оряховица, не е за население, което е обхванато от замърсяване на въздуха. И второ, тя не е декларирала еднозначно в програмата, че проблемът с фините прахови частици от битовото отопление е основен приоритет, защото много се говори за климатичните условия, т.е. ние нямаме абсолютно чиста позиция при тяхната подадена апликация. Те попълват в електронен вид тази форма и няма кой друг освен тях да я промени\", посочва екоминистърът.По данни на БНТ само за последното денонощие нивото на ФПЧ във въздуха на града е било два пъти над допустимите норми. Според данните от картата  на през последните 12 часа градът е сред двата такива с най-силно превишени нивата на ФПЧ. Другият най-замърсен град се оказва Русе.Общо 17 общини няма да получат средства за по-чист въздух. Освен Горна Оряховица това са общините Асеновград, Благоевград, Варна, Велико Търново, Враца, Гълъбово, Кърджали, Перник, Русе, Стара Загора, Хасково и Шумен.Всички тези общини не отговаряли на критериите и/или имали пропуски в документацията за кандидатстване за еврофинансиране, информират от МОСВ.Избраните 7 общини са Бургас, Видин, Димитровград, Монтана, Пловдив, Смолян и София.", "date": "2018.12.07", "title": "Горна Оряховица няма да получи европари за по-чист въздух, въпреки че е рекордьор"}
{"url": "https://news.bg/politics/iskanata-ot-bsp-proverka-na-kachestvoto-na-patishtata-e-za-grazhdanite-spored-prodanov.html", "text": "Проверката на качеството на пътищата в страната, която се изисква от БСП, не е в интерес на партията - тя е в интерес на всички граждани на страната. Това заяви пред bTV социалистът Христо Проданов във връзка с  до Агенция \"Пътна инфраструктура\" да бъдат проверени ключови участъци в страната, които са били изградени или ремонтирани в близките няколко години.\"За съжаление, в България винаги стигаме до предложения и решения след тежки и трагични инциденти\", констатира Проданов.\"Проверката на пътищата не е в интерес на БСП, а е в интерес на всички граждани. Всички ние пътуваме по тях, всички ние сме заинтересовани да се строи качествено\", добави зам.-председателят на ПГ на БСП.Той коментира отговора на министър-председателя Бойко Борисов на въпрос на БСП за инспектирането на пътищата. Борисов предлага създаването на нова структура за пътна безопасност. Според червения депутат Борисов е отговорил административно и не е взел конкретно отношение по опасенията на опозицията. \"Видяхме поредното отбиване на номер\", посочи той.\"Ние подкрепяме всяка мярка, която би допринесла за намаляване на жертвите на пътищата, но това трябва да бъде добре обяснено. В случая, предлагат създаване на орган от 39 души, който да координира работата между различните министерства\", каза още Проданов, като поясни, че никъде в предложението не се посочвали на какви изисквания трябва да отговарят тези 39 души. В същото време обаче в постановлението на Министерски съвет имало 3 страници с изисквания към външните експерти, които трябва да бъдат привлечени към комисията.\"Борбата с жертвите по пътищата е приоритетен въпрос за всяко правителство. Затова трябва да имаме точно и ясно поставени критерии, по които да изберем тези 39 души\", обясни още депутатът.", "date": "2018.12.07", "title": "Исканата от БСП проверка на качеството на пътищата е за гражданите според Проданов"}
{"url": "https://news.bg/crime/nameriha-martav-mazh-v-shahta-vav-varna.html", "text": "Намериха тяло на мъж в шахта във Варна, съобщиха от пресцентъра на МВР.По данни на Областната дирекция на МВР в морската ни столица сигналът за намереното тяло е подаден към властите малко преди 18 часа днес.Според сигнала в шахтата на новостроящ се булевард в града има тяло на мъртъв мъж. Към мястото са изпратени екипи на полицията.Към момента няма данни за причините за настъпването на смъртта, полицаите изясняват обстоятелствата около смъртта на човека. Униформените извършват оглед на мястото.По случая е образувано досъдебно производство. Районната прокуратура във Варна е уведомена за производството.", "date": "2018.12.07", "title": "Намериха мъртъв мъж в шахта във Варна"}
{"url": "https://news.bg/crime/otkriha-izcheznalata-reyndzharka-ot-karlovo-ubita.html", "text": "Тялото на рейнджърката Десислава Стоянова е било открито от полицията, съобщи TrafficNews.bg. Трупът на изчезналата жена е бил в имота на задържания по-рано рейнджър, с когото се предполага, че тя е имала връзка. Разследващите са намерили тялото в пристройка, в двора на къщата му в Сопот. При първоначалния оглед е констатирано, че вратът на жената е бил счупен.Припомняме, че тази вечер в Северна България , в Мездра е задържан рейнджъра от Сопот, за когото се предполага, че е имал връзка със Стоянова. Военна полиция го е издирвала от няколко дни.Днес бе открит автомобила на жената. Фиатът е намерен смачкан в автоморга край Карлово. За последен път Стоянова бе видяна от деца от блока, в който живее, миналия петък. За издирване обаче е обявена чак на 5 декември, сряда.Активно се работи по случая едва от два дни.", "date": "2018.12.07", "title": "Откриха изчезналата рейнджърка от Карлово убита"}
{"url": "https://news.bg/disasters/blizo-eur1-mlrd-zagubi-za-targovtsite-vav-frantsiya-ot-zhaltite-zhiletki.html", "text": "Френските търговци на дребно са загубили около 1 милиард евро от началото на . От седмици Франция е разтърсвана от протестите срещу увеличението на цените на горивата. Това съобщи \"Ройтерс\". Агенцията цитира данните от Френската федерация по продажби на дребно.Отбелязва се, че федерацията, която обединява големи магазини като \"Карфур\" и \"Казино\", се опасява, че протестите ще имат отрицателно въздействие върху продажбите по време на Коледния сезон.Протестите срещу покачването на цените на горивата във Франция продължават от средата на ноември. Последното мащабно протестно шествие се състоя в Париж на 1 декември, когато демонстрантите повредиха Триумфалната арка. В резултат на това  въвеждането на нови данъци върху горивата, което беше планирано за 1 януари 2019 г.Правителството на президент Еманюел Макрон дори обяви мерки за компенсиране на потребителите.", "date": "2018.12.07", "title": "Близо €1 млрд. загуби за търговците във Франция от \"жълтите жилетки\""}
{"url": "https://news.bg/crime/baneva-yasno-e-che-spetsprokuraturata-ne-kani-na-kafe.html", "text": "\"Ние не сме се укривали в нито една секунда. Бяхме напълно наясно, че прибирайки се на 26 октомври в България, ние ще бъдем в специализираната прокуратура за нещо, което иска да ни пита.\"Това заяви Евгения Банева преди началото на днешното съдебно заседание, на което съдът ще разгледа искането на прокуратурата за тяхното постоянно задържане.Ако прокуратурата е имала съмнения, че сме се укривали, тя би могла да направил проверка в системата на полетите и да установи, че полетът ни е бил резервиран от няколко седмици.Банева определи като пълен абсурд повдигнатото им за пране на пари в размер на близо 1 млрд. лева.\"В 99% от изброените фирми, лично аз съм никоя и никога не съм изпълнявала никаква функция\", категорична беше тя.Банева заяви и че е майка на три непълнолетни деца и поиска от съда да бъде пусната под гаранция, за да може да се грижи за тях. Тя обеща, че тя и съпруга  са готови да съдействат на прокуратурата до изясняване на случая.За Баневи е много важно от делото да излязат невинни, защото нямат намерение да живеят като бегълци от \"тяхната собствена държава до края на живота им\".Банева припомни, че на 26 октомври, заедно със съпруга си Николай Банев и трите им деца, са били арестувани на летището в Ница при редовен полет, който е бил резервиран много по-рано.Евгения Банева припомни и цялостната история, при която са били арестувани.", "date": "2018.12.07", "title": "Банева: Ясно е, че спецпрокуратурата не кани на кафе"}
{"url": "https://news.bg/regions/dvama-zaginaha-pri-pozhar-predizvikan-ot-duhalka.html", "text": "Възрастно семейство загина при пожар в Ново село, съобщиха от Областната дирекция на МВР във Видин.Инцидентът станал вчера около 16.14 часа на ул. \"Пейо Яворов\", когато бил подаден сигнал за горяща къща. Отзовалите се на мястото огнеборци потушили пламъците и сред отломките открили телата на двама души - 75-годишна жена и 80-годишен мъж.По първоначални данни причина за пожара е неправилната експлоатация на отоплителна печка тип \"духалка\".Телата са транспортирани за аутопсия във видинската болница.Работата по случая продължава, образувано е досъдебно производство.", "date": "2018.12.07", "title": "Двама загинаха при пожар, предизвикан от духалка"}
{"url": "https://news.bg/regions/trudno-razpoznavaemi-sa-lichnite-i-ofitsialnite-pozitsii-na-liderite-vav-fb.html", "text": "Във Фейсбук е трудно да се познае дали това е официалната страница на една институция или не. Това стана ясно от думите на доц. д-р Камен Спасов по време на представяне на резултатите от Четвъртото годишно изследване на интернет страниците и профилите в социалните мрежи на 27-те най-големи общини в България в БТА. Изследването е организирано от Института за икономическа политика (ИИП).Няма как да познаем публикуваното дали е официална информация или не, заяви Спасов и даде пример с различни профили на премиера Бойко Борисов в социалната мрежа. Човек не може да разбере дали е официална позиция на Бойко Борисов като премиер, като лидер на ГЕРБ или на личността Бойко Борисов.Като решение на този казус участвалите в изследването предлагат да се обнови инструкция №4 и да се види какво и как да има там. Технологиите за уеб страници вече са по-различни от времето, когато е създадена тази инструкция.Един от начините е на страницата на общината да има линк към Фейсбук страницата на съответната община и обратното.Доц. Спасов разкри, че мнозина не правят разлика между профил и страница във Фейсбук. Профилът е на физически лица, а страницата - на някаква организация. На официалните страници липсват данни за контакт. Логично е да има информация за контакт, телефони, адреси, имейли на съответната администрация, обясни доц. Спасов.Има 3 млн. българи във Фейсбук и те трябва да имат възможност за контакт с администрацията.Администрациите ползват ФБ страниците като табла за обяви, а той е създаден като средство за диалог. Присъствието във Фейсбук води до възможност да се води диалог между този, който публикува и тези, които го четат. Много малко отговори има. Социалните мрежи могат да бъдат и анонимни, каза Спасов.Относно поддръжката на интернет страниците, той каза, че има общини, които не могат да си позволят да плащат на юрист, камо ли на пиар. Въпросът е как използваме едно средство. Да отделим нужния ресурс. Да се помисли как да се предоставят административни услуги през социалните мрежи, препоръча Спасов.На същото мнение е и Мариана Трифонова от ИИП. Българите са във Фейсбук. Там администрациите трябва да търсят контакт със своите граждани и да обясняват. Общуването в социалните мрежи е много по-непосредствено, по-неформално. Според нея е добре да има и биографична справка за общинските съветници на страницата на общината.На пресконференцията бе запитано защо не може да се гласува електронно на местните избори.Имаше питания и за видеонаблюдението в някои общински сгради. Бе даден пример с детските градини - как ще бъде отразено общуването в детските градини, което се записва на видео с камери. То не нарушава ли личното пространство, попитаха присъстващи.Над 67% имат интернет, а 63% са с настолен компютър. Процентът на домакинства с достъп до интернет в София е един, а в северозападна България е по-различен.Около 60% от домакинствата ползват интернет поне веднъж дневно. Интернет не се ползва като средство за комуникация с представителите на държавната администрация.Само 1/5 от ползващите интернет домакинства го ползват за връзка с администрацията.За различни услуги, ползването на интернет у нас е на двете крайности. България е на първо място в ЕС за видеоразговори и на 5-то за ползване на социални мрежи. За банкиране сме на другата част на скалата.В София платените местни данъци са три пъти повече от тези, платени в Монтана. Това е логично - София е най-активния град и събираемостта на задълженията в столицата е много по-висока.Относно приходите, общините разчитат на трансфери от централния бюджет - 65%, от данъчни и неданъчни приходи - 35% намалява броя на общинските такси.Образованието е основен разход на общинските администрации.За разходите си община Кърджали има в пъти по-високи разходи в сравнение с разходите на други общини - около 2,5 в сравнение с община Добрич. В Кърджали разходите надвишават средните стойности на страната.Общините дават пари за жилищно строителство, благоустройство, социално подпомагане и грижи. Варна се справя по-ефективно от средното, а Кърджали с два пъти по-голям дял разходи от средните.В Хасково 50% от общинските разходи отиват за образование, дадоха пример от ИИП.В София разходът за култура е под средния за страната, но тук има много държавни институции и нуждата общината да разходва пари за култура и по-малка.Според Марияна Трифонова, старши анализатор в ИИП е препоръчително да се унифицира електронния подпис, защото става все по-нужен.Има напредък за плащане на местни данъци и такси по електронен път. Някои от най-добре представящите се общини имат тази практика.Все по-рядко се ползват анкетите и те са за по-незначителни въпроси. Липсва дискусия за взимане на решения. Липсват отговори и модерация, смята Трифонова.Някои от общините имат обществени портали, но още няма възможност онлайн да се кандидатства за обществени поръчки. Нужен е интегриран комуникационен подход за тази чувствителна информация, смятат изследователите на електронните услуги на общините.По време на обсъждането бе посочено, че според Закона за обществените поръчки (ЗОП) ЗОП всички администрации и структури, които ползват публични средства, са длъжни да поддържат профил на купувача - това е задължение по закон. Еднотипни данни да се поддържат само в един регистър, препоръчаха изследователите на електронните услуги и страници на общините.", "date": "2018.12.07", "title": "Трудно разпознаваеми са личните и официалните позиции на лидерите във ФБ"}
{"url": "https://news.bg/world/germaniya-podsilva-armiyata-s-shesti-tankov-batalyon.html", "text": "Германската армия ще бъде подсилена с шести танков батальон в отговор на предизвикателствата пред сигурността в Европа, обяви военният министър на страната Урсула фон дер Лайен, цитирана от \"Дойче веле\".\"С това германската армия ще нарасне за първи път от десетилетия\", подчерта тя по време на посещение на военна база до западния град Мюнстер.Сформирането на 363-ти танков батальон ще започне през октомври 2019 г. Персоналът и първите четири роти ще бъдат разположени във военната база \"Хардхайм\" южно от Франкфурт. Останалите роти ще са активни от октомври 2021 г.Повече от 100 танка Леопард 2 са модернизирани в момента. Някои от тях ще се присъединят към 363-ти танков батальон, обяви Лайен.", "date": "2018.12.07", "title": "Германия подсилва армията с шести танков батальон"}
{"url": "https://news.bg/int-politics/evropa-tryabvalo-da-se-trevozhi-otnosno-huawei.html", "text": "Европейският съюз трябва да се тревожи относно Huawei и други китайски технологични компании заради риска, който те представляват за индустрията и сигурността на Общността. Това обяви заместник-председателят на Европейската комисия, отговарящ за цифровия единен пазар, Андрус Ансип, цитиран от \"Ройтерс\".\"Трябва да се тревожим относно тези компании\", изтъкна Ансип на пресконференция в Брюксел, дни след като един от висшите ръководители на китайския технологичен гигант Huawei беше  в рамките на разследване на предполагаеми банкови измами.Huawei, която генерира приходи от 93 млрд. долара през миналата година и се смята за най-добрата компания в сектор комуникации в Китай, са подложени на критично разглеждане от много западни страни заради връзките си с китайското правителство, предизвикано от опасения, че могат да бъдат използвани от Пекин за шпионаж.Ансип заяви, че е притеснен, че китайските технологични компании са длъжни да си сътрудничат с китайските специални служби.Той също така изтъкна, че тези компании произвеждат чипове, които биха могли да се използват, \"за да получат нашите тайни\".\"Като нормални, обикновени хора трябва да се страхуваме\", посочи той, добавяйки, че нямал достатъчно информация за неотдавнашния арест в Канада.", "date": "2018.12.07", "title": " Европа трябвало да се тревожи относно Huawei"}
{"url": "https://news.bg/world/germaniya-ne-predvizhda-es-da-nalozhi-novi-sanktsii-na-rusiya.html", "text": "Германия не предвижда санкции на ЕС срещу Русия във връзка с, ако продължат усилията за деескалация. Това съобщи външният министър на Германия Хайко Маас, цитиран от \"Ройтерс\".\"\", каза той на пресконференция след среща с колегата си от Португалия в Лисабон.\"От германска страна няма да има предложение за нови санкции. Не виждам консенсус в ЕС за нови санкции\", отбеляза Маас.ЕС наложи санкции, откакто Русия анексира Крим и заради конфликта в Украйна. Брюксел обмисляше нови санкции в отговор на последните действия на Москва. Русия иззе три украински кораба и задържа екипажите им в Керченския проток.По-рано този месеца ", "date": "2018.12.07", "title": "Германия не предвижда ЕС да наложи нови санкции на Русия"}
{"url": "https://news.bg/crime/nikolay-banev-s-novi-dve-obvineniya.html", "text": "Николай Банев е привлечен като обвиняем по още две обвинения - за закана за убийство, както и за упражняване на въздействие върху свидетел, който е бил принуждаван да дава лъжливи показания по друго досъдебно производство.Това обяви наблюдаващият прокурор по делото Мария Дойчева преди днешното съдебно заседание, на което съдът трябва да реши дали да остави семейство Баневи за постоянно в ареста или не.Домашният арест е прекалено лека мярка, която би могла да се наложи на семейство Баневи, смята прокурорът.Аргумент за това са деянията, заради които са привлечени към наказателна отговорност. Освен това обвиняемите разполагат с огромен финансов ресурс, резултат на присвоителни и данъчни престъпления. Те могат да избегнат изтърпяване на евентуално наказание или да напуснат страната по нелегален начин, обясни тя.Единствената адекватна мярна на този етап е най-тежката мярка за неотклонение \"задържане под стража\", категорична бе прокурор Дойчева.Тя припомни, че към момента обвиняемите са трима души. Прокуратурата установява още лица.Материалите по делото до настоящия момент са 122 тома.", "date": "2018.12.07", "title": "Николай Банев с нови две обвинения"}
{"url": "https://news.bg/regions/masirano-prisastvie-na-kat-po-patishtata-za-8-dekemvri.html", "text": "От МВР увериха, че са взели необходимите мерки за спокойното протичане на студентския празник.Ден преди 8 декември, когато по стар стил отбелязваме деня на Св. Климент Охридски и студентите почитат датата като свой празник, от полицията изредиха няколко препоръки за безпрепятствено протичане на празника.За самия празник се очаква и засилено полицейско присъствие.В случай на необходимост, младите хора ще могат бързо да се обръщат за помощ към силите на реда. На 8 декември сутринта на територията на цялата страна се очаква да има полицаи от КАТ. Те ще присъстват на пътя и на 9 декември.Пътните полицаи ще следят за неправоспособни водачи или такива, употребили алкохол или наркотични вещества. Екипите ще са безкомпромисни към онези участници в пътното движение, които грубо нарушават Закона за движение по пътищата и създават с поведението си опасност за останалите.От Варненската полиция съветват празнуващите млади хора, при възможност, да не ползват личен транспорт за празника. Другият вариант е да си осигурят шофьор за отиване и връщане, като си гарантират, че той няма да пие алкохол.Ако е подходящо, е за предпочитане да използват обществен транспорт. Ако все пак ще бъде използван личен транспорт, напомняме основните препоръки за безопасно певедение при движение по пътищата:• Никога не шофирай пил или дрогиран!• Ако чувстваш умора или сънливост, не шофирай!• Бъди концентриран, не отклонявай вниманието си при шофиране!• Не участвай в нерегламентирани състезания (гонки)!Съветваме всеки водач на МПС да:1) ПОДГОТВИ:- документите си - лична карта, свидетелство за управление на МПС;- документите на автомобила;- сключената задължителна застраховка \"Гражданска отговорност\" на автомобилистите;- документ за платена винетна такса;- документ за преминат годишен технически преглед;- финансови средства.2) ПРОВЕРИ:- автомобилът технически изправен ли е- спирачки, чистачки, светлини;- гумите подходящи ли са за зимни условия;- водата сменена ли е с антифриз;- има ли масло;- аптечката напълно ли е оборудвана и медикаментите в нея в срок на годност ли са;- светлоотразителната жилетка в колата ли е; - обезопасителният триъгълник на мястото си ли е;- има ли пожарогасител в колата;- парното работи ли.3) ЗАРЕДИ:- незамръзваща течност в резервоарчето за чистачките;- достатъчно гориво;- храна и вода за из път;- мобилния си телефон и си осигури зарядно за автомобил;- постави вериги за сняг, буксирно въже, може и други подръчни инструменти за чистене на сняг- лопата, метла/четка;- спрей против замръзване на уплътнители и чистачки; - сложи и одеяло4) ПОМИСЛИ:- какъв да бъде маршрутът;- кой ще кара колата- правоспособен водач ли е; опитен водач ли е;- ако шофираш чужд автомобил, познаваш ли особеностите му и сигурен ли си в уменията си да го управляваш при зимни условия;- за сигурността на всички в автомобила - поставете си коланите;- кой ще пие алкохол- нека шофьорът не пие.5) ОСВЕДОМИ СЕ:- за прогнозата за времето за областите, през които преминава маршрутът ти;- за въведени постоянни или временни ограничения по маршрута си;- за спасителни служби в близост до мястото за почивка и за начините на връзка с тях;- има ли мобилен обхват в местността, в която ще бъде купонът;- има ли бензиностанция в близост до мястото за почивка.При необходимост сигнализирай на телефон 112.", "date": "2018.12.07", "title": "Масирано присъствие на КАТ по пътищата за 8 декември"}
{"url": "https://news.bg/society/nap-dava-danachni-oblekcheniya-za-detsa-chrez-rabotodatel-1.html", "text": " До края на декември работниците или служителите могат да ползват данъчните облекчения за деца чрез работодател. За целта трябва да представят две декларации - за ползване на данъчното облекчение за деца по чл. 22в и данъчното облекчение за деца с увреждания по чл. 22г от Закона за данъците върху доходите на физическите лица. Те могат да бъдат намерени на интернет страницата на НАП - Новото през тази година е, че вече не се изисква писмена декларация от другия родител, че той няма да ползва облекчението.Освен това от тази година има възможност и двете облекчения - за деца и за деца с увреждания, да се ползват от двамата родители, когато доходите на единия не са достатъчни, за да ползва облекченията в пълен размер. В тези случаи разликата може да се ползва от другия родител чрез подаване на годишна данъчна декларация по чл. 50 от ЗДДФЛ.Данъчните облекчения не могат да се ползват чрез работодателя, ако родителят не е декларирал, че няма подлежащи на принудително изпълнение публични задължения, или че ще подава годишна данъчна декларация по чл. 50 от ЗДДФЛ. Най-лесният начин да се проверят дълговете към бюджета е като се направи справка на интернет страницата на НАП с безплатен персонален идентификационен код - ПИК, който може да се получи във всеки офис на НАП.Данъчните облекчения за деца и за деца с увреждания за 2018 г. могат да се ползват по два начина.Първият начин, по който може да се ползват данъчните облекчения е чрез работодателя. Той е задължен да извърши годишно облагане на трудовите доходи на съответното лице до 31 януари 2019 г. В този случай е необходимо работникът или служителят да предостави на работодателя си декларацията по чл. 22в, ал. 8 от ЗДДФЛ (за данъчното облекчение за деца) и/или декларацията по чл. 22г, ал. 7 от ЗДДФЛ (за данъчното облекчение за деца с увреждания), както и останалите необходими документи в срок от 30 ноември до 31 декември 2018 г.Вторият начин е с подаване на годишната данъчна декларация за 2018 г., което трябва да се направи до 30 април 2019 г. Към нея трябва да се приложи и съответния образец на декларация.Данъчното облекчение за деца дава възможност сумата от годишните данъчни основи да се намали в зависимост от броя на децата:Данъчното облекчение за деца с увреждания дава възможност сумата от годишните данъчни основи да се намали с 2000 лв. за отглеждане на дете с 50 или с над 50 на сто вид и степен на увреждане.И двата вида облекчения се ползват до размера на сумата от годишните данъчни основи. Когато сумата на годишните данъчни основи е по-малка от размера на данъчното облекчение, разликата може да се ползва от другия родител с подаване на годишна данъчна декларация.Когато данъчното облекчение за деца и/или за деца с увреждания е ползвано в пълен размер при работодателя, но физическото лице трябва да подава годишна данъчна декларация за 2018 г., към годишната данъчна декларация не следва да прилага декларациите за данъчно облекчение за деца и за деца с увреждания, както и останалите необходими документи.При ползване на данъчните облекчения за деца и/или за деца с увреждания с подаване на годишна данъчна декларация, физическото лице не трябва да има подлежащи на принудително изпълнение публични задължения.", "date": "2018.12.07", "title": "НАП дава данъчни облекчения за деца чрез работодател"}
{"url": "https://news.bg/world/razgovorite-s-kitay-varvyat-mnogo-dobre-dovolen-tramp.html", "text": "\"Разговорите с Китай вървят много добре\". Това написа президентът на САЩ Доналд Тръмп в социалната мрежа \"Туитър\".Той направи коментара след съобщението на китайското търговско министерство, че. Ведомството е уверено, че двете страни ще успеят да постигнат консенсус в търговията.Президентът на САЩ подчерта по-рано тази седмица, че преговорите ще бъдат финализирани в рамките на 90 дни, \"освен ако не бъдат удължени\". Той добави, че американската делегация ще бъде водена от Робърт Лайтхайзър, Стивън Мнучин, Лари Кудлоу, Уилбър Рос и Питър Наваро, които ще разберат дали е \"възможно постигане на реално споразумение с Пекин\".Коментарите на Тръмп принудиха инвеститорите на борсите да използват по-предпазлив подход, което доведе до големи загуби по-рано тази седмица.", "date": "2018.12.07", "title": "Разговорите с Китай вървят много добре, доволен Тръмп"}
{"url": "https://news.bg/regions/detsa-ukrasiha-24-koledni-dravcheta-v-tsentara-na-vidin.html", "text": "Деца от Видин украсиха 24 коледни дръвчета в центъра на града.Така всяко едно училище или детска градина в града вече си по една своя коледна елха, но не в класната стая, а на площад \"Бдинци\" в центъра на дунавския град, пише БНР.\"Много ми харесва инициативата, защото е добре всяка година да има нещо от децата и да се разкрасява малко по малко града\", коментираха деца.Младежите разказаха пред общественото радио и че част от украсата е ръчна изработка. По дръвчетата лъснаха шишарки, кестени и други.\"Хората да видят, че и ние можем, че и ние сме представители на този град\", пожелаха си децата.", "date": "2018.12.07", "title": "Деца украсиха 24 коледни дръвчета в центъра на Видин"}
{"url": "https://news.bg/world/poveche-ot-100-dushi-zadarzhani-pri-bezreditsite-v-gartsiya.html", "text": "Гръцките власти обявиха, че повече от 100 души са задържани по време на безредиците в Атина и северния град Солун след събития във връзка 10 г. от убийството на младеж от полицията, информира АП.Днес полицията съобщи, че 66 души са задържани в Атина по време на насилието, започнало в четвъртък следобед. 13 от тях остават в ареста.52 души са задържани в Солун. 15 от тях остават в ареста.В Атина протестиращи подпалиха барикади и замеряха полицията с коктейли \"Молотов\", камъни и други предмети. Полицията отговори със сълзотворен газ, зашеметяващи гранати и водно оръдие.На 6 декември 2008 г. 15-годишният Алексис Григоропулос беше убит от полицай, което доведе до масови протести. ", "date": "2018.12.07", "title": "Повече от 100 души задържани при безредиците в Гърция"}
{"url": "https://news.bg/int-politics/ukrayna-predupredi-rusiya-skoro-izprashtame-voenni-korabi-prez-kerchenskiya-protok.html", "text": "Министърът на отбраната на Украйна предупреди Русия, че скоро ще изпрати военни кораби през Керченския проток, където преди две седмици , преминаващи през протока близо до Крим, съобщава \"Асошиейтед прес\".Това обявление на Украйна създава още една потенциална точка на възпламеняване в продължителния конфликт между Русия и Украйна, който избухна през 2014 г. с анексирането на Крим от Москва.Украйна отговори с въвеждане на , мярка, която Киев не предприе дори след анексирането на Крим и след мащабните боеве между украинските сили и подкрепяните от Русия сепаратисти в периода 2014-2015 г.Като част от военното положение Украйна укрепи силите си по границата с Русия и мобилизира резервистите за обучение.Украинският военен министър Степан Полторак обяви пред журналисти, че страната му възнамерява скоро да изпрати военни кораби през Керченския проток, заявявайки, че \"в противен случай Русия напълно ще окупира Азовско море\".Украйна има пристанища както в Черно море, така и в Азовско море, които са свързани чрез Керченския проток, който отделя Крим от континенталната част на Русия.Повече от 140 кораба са били блокирани от двете страни на протока днес заради прекомерни проверки и закъснения от руска страна, посочиха от украинската брегова охрана, обвинявайки Русия в създаването на пречка за украинските кораби и им пречи да преминават.Говорейки в Рим на министерска среща на Организацията за сигурност и сътрудничество в Европа (ОССЕ), руският външен министър Сергей Лавров отхвърли твърденията, че Русия може да освободи или да размени 24-мата украински моряци, задържани с корабите им в Керченския проток на 25 ноември. По думите на Лавров, било твърде рано да се говори за каквито и да е предложения за размяна на затворници, докато не бъде приключено руското разследване на инцидента и военнослужещите не бъдат изправени пред съд за нарушаване на руската граница.", "date": "2018.12.07", "title": "Украйна предупреди Русия: Скоро изпращаме военни кораби през Керченския проток"}
{"url": "https://news.bg/regions/petya-avramova-ne-ochakva-iznenadi-ot-snegopochistvashtite-firmi.html", "text": "Снегопочистващите фирми са в готовност за следващия снеговалеж. Това заяви министърът на регионалното развитие и благоустройството Петя Аврамова, цитирана от БНР.Всички фирми, ангажирани със зимното почистване на републиканската пътна мрежа, имат достатъчни количества химикали и инертни материали и са подготвени за следващ снеговалеж, обясни тя.\"Проверени са всички фирми, които извършват снегопочистването, зимното поддържане, има и техника, която е проверена от областни пътни управления, така че не очаквам изненади\", акцентира още министърът.Тя заяви и че отсечката на АМ \"Тракия\" между Чирпан и Стара Загора е в лошо състояние.В рамките на следващата година регионалното ведомство ще търси технически решения, с които да се отстрани и това неудобство по магистралата.", "date": "2018.12.07", "title": "Петя Аврамова не очаква изненади от снегопочистващите фирми"}
{"url": "https://news.bg/world/tramp-nominira-uilyam-bar-za-glaven-prokuror-i-hedar-nauart-za-poslanik-v-oon.html", "text": "Американският президент Доналд Тръмп съобщи, че номинира Уилям Бар за главен прокурор на Съединените щати и говорителя на Държавния департамент Хедър Науърт за посланик на страната в ООН, информира АП.Бар беше главен прокурор при управлението на Джордж Буш-старши от края на 1991 г. до началото на 1993 г.\"Мисля, че той ще служи с голяма разлика\", каза той пред журналисти до Белия дом.Междувременно  до назначаването на Бар.Главният прокурор Хедър Науърт ще замени Науърт, чиято номинация трябва да бъде потвърдена от Сената на САЩ, е бивш кореспондент на Fox News.\"\", отбеляза Тръмп преди да отпътува за Канзас сити, Мисури.", "date": "2018.12.07", "title": "Тръмп номинира Уилям Бар за главен прокурор и Хедър Науърт за посланик в ООН"}
{"url": "https://news.bg/society/balgarskite-obshtini-otvyaha-konkurentsiyata-ot-es-za-bezplaten-internet.html", "text": " 113 български общини ще получат ваучери за безплатен високоскоростен интернет на обществени места. Инициативата е на Европейската комисия.През ноември беше обявен конкурс, на който кандидатурите си подадоха общо 215 представители на местните власти. Класираните победители от България са успели да кандидатстват в първите 10 секунди от отварянето на конкурса и са се преборили с конкуренцията на останалите почти 13 000 кандидати.Принципът за избор на победителите е \"пръв кандидатствал - пръв спечелил\".Българските общини ще получат финансиране в размер на 1 695 000 евро. Това е приблизително 4.04% от общия бюджет на конкурса. Европейската комисия е подготвила и списък с резервни общини, които ще получат ваучер, в случай че някоя община се оттегли.До края на 2018 г. се очаква победителите да подпишат споразумение с Комисията за получаване на ваучерите. До 18 месеца след това местните власти трябва да изберат инсталационна компания, която да изгради избраните точки за достъп до високоскоростен интернет.Министерството на транспорта, информационните технологии и съобщенията уведоми всички победители в конкурса и им изпрати проект на Споразумение за предоставяне на ваучер с Комисията.Списъкът с всички печеливши български общини е публикуван на страницата на Министерството.", "date": "2018.12.07", "title": "Българските общини отвяха конкуренцията от ЕС за безплатен интернет"}
{"url": "https://news.bg/regions/trudnopodvizhna-zhena-zagina-pri-pozhar-v-radomir.html", "text": "56-годишна жена загина при пожар в Радомир, съобщиха от Областната дирекция на МВР в Перник.Инцидентът станал вчера. Около 11,25 часа постъпил сигнал за горяща къща в града. Пристигналите на мястото огнеборци установили, че вътре има трудноподвижна жена.Въпреки усилията им да я спасят, собственичката на къщата загинала.Трупът е закаран в Съдебна медицина - Перник за аутопсия.Все още се установява причината за инцидента. При оглед на къщата било установено, че са обгорели дюшека, на който спала загиналата, и част от дюшемето.По случая е образувано досъдебно производство.", "date": "2018.12.07", "title": "Трудноподвижна жена загина при пожар в Радомир"}
{"url": "https://news.bg/world/blizo-polovinata-amerikantsi-sa-imali-rodnina-v-zatvora.html", "text": "Близо половината от всички пълнолетни американци имат роднина, който е бил в затвора в някакъв етап, разкрива ново проучване, което хвърля светлина върху мащаба на масовото вкарване зад решетките в САЩ, информира АФП.Информацията е публикувана, след като президентът на САЩ Доналд Тръмп подкрепи двупартиен законопроект за реформиране издаването на присъди при обвинения в наркотици. Промените могат да доведат до намаляване на затворниците след години на спираловидно увеличение.Изследването на Корнелския университет и лобистката група FWD.us е установило, че приблизително 45% от пълнолетните американци (около 113 милиона души) имат роднина, който е бил в ареста или в затвора за най-малко едно денонощие.Данните се базират на онлайн и телефонно обаждане, проведено на национално ниво. В извадката са участвали 4 041 души през лятото на 2018 г.Един на всеки седем американци има роднина, който е бил в затвора за най-малко една година, а един на 34 американци има роднина, който е прекарал 10 г. или по-дълго в затвора.Около 6,5 милиона души или 1 на всеки 38 има роднина, който в момента е в ареста или затвора.Проучването е установило, че 50% е по-вероятно чернокожите от белите да имат роднина в затвора или ареста. Три пъти по-вероятно е чернокожите да имат роднина, вкаран в затвора за една година или повече.61% по-вероятно е хората с доходи под 25 000 долара на година в сравнение с тези, които печелят над 100 000 долара да имат член на семейството в затвора.В САЩ има по 710 затворници на 100 000 души - далеч напред от западните демокрации (147 във Великобритания, 118 в Канада, 108 в Белгия и 98 във Франция).", "date": "2018.12.07", "title": "Близо половината американци са имали роднина в затвора"}
{"url": "https://news.bg/regions/pravitelstvoto-kupuva-2-asansyora-na-bolnitsata-vav-varna.html", "text": "Правителството осигурило 180 000 лева за закупуването на два нови асансьора за болницата във Варна. Информацията е потвърдил лично премиерът Бойко Борисов пред Радио Варна.От болничното заведение заявиха, че вече са пуснати оферти към фирми за асансьори. Очаква се в кратки срокове двете съоръжения в терапевтичния блок в Многопрофилната болница за активно лечение \"Св. Анна\" във Варна да бъдат подменени.Междувременно районният прокурор Красимир Конов информира, че по случая с падналия във вторник, 4 декември, асансьор е назначена съдебно-техническа експертиза, която да установи каква е причината за падането.Стана ясно още, че съоръжението е било сертифицирано от Регионалния отдел на Агенцията за метрологичен и технически надзор (ДАМТН). Проверката на асансьора била през месец май тази година.Припомняме, на 4 декември, вторник,  в терапевтичния блок в Многопрофилната болница за активно лечение \"Св. Анна\" във Варна. Четирима бяха леко ранени, една болница остана за лечение в заведението.", "date": "2018.12.07", "title": "Правителството купува 2 асансьора на болницата във Варна"}
{"url": "https://news.bg/crime/piyan-vodach-se-zabi-vav-varnenska-patrulka.html", "text": "Пиян шофьор се блъсна в патрулка във Варна, пише \"Дарик\".Инцидентът станал в квартал \"Аспарухово\".По първоначални данни водачът бил на 38-годишна възраст и управлявал превозното средство с 1.2 промила концентрация на алкохол в кръвта.След като властите констатирали това, опитали да задържат мъжа, но той отказал да изпълнява полицейските разпореждания и оказал съпротива на органите на реда.В последствие проверка установява, че същият вече е бил осъждан.Мъжът е задържан в ареста в морската столица за срок до 24 часа. По случая вече е образувано досъдебно производство, като материалите са докладвани на Районната прокуратура във Варна.", "date": "2018.12.07", "title": "Пиян водач се заби във варненска патрулка"}
{"url": "https://news.bg/economics/nikoy-ne-iska-da-stava-lokomotiven-mashinist.html", "text": "55.46% от хората смятат, че лекарската професия е най-привлекателна, най-непривлекателно е да бъдеш локомотивен специалист.Резултатите от проучване на АИКБ представи проф. д-р Стефан Петров. Проучването работодателската организация прави с цел постигане на устойчива и качествена заетост посредством подобряване привлекателността на професии със слабо предлагане на пазара на труда в ключови за развитието на българската икономика сектори.Проектът ще бъде предоставен на Министерство на труда и социалната политика (МТСП).Професиите с най-висок рейтинг са машинните инженери (48.61%), настройчици на машини (43.10%), заварчици (39.60%) и стругари (35.44).В бранш \"Транспорт и спедиция\" с най-висок резултат са самолетните пилоти (54.64%), а най-нисък резултат отбелязват локомотивните машинисти - 26.02%. Висок е резултатът на медицинската реализация - 55.46%, като там най-нисък рейтинг имат операторите на медицинска апаратура - 33.14%.По думите на Стефан Петранов на българския трудов пазар съществуват редица проблеми, като несъответствие между нуждите на бизнеса от квалификации и уменията на наличните трудови ресурси.Това представлява сериозен проблем за трудовия пазар, но истинските измерения на проблема може да се види, когато той се проектира върху състоянието на българската икономика, констатира проф. Петранов.\"Растежът на икономиката е ограничен, защото много иновации не мога да бъдат направени поради липсата на работна сила\", изтъкна той и добави, че когато липсват умения и работници икономиката не може да се развива.Проф. Петранов настоя да се работи целенасочено и организирано за повишаване рейтинга на привлекателността на професии, които са важни за икономиката.\"Ако привлекателността на по-слабо търсените професии се увеличи, това ще подпомогне развитие на предприятията и икономиката като цяло\", уточни професорът.", "date": "2018.12.07", "title": "Никой не иска да става локомотивен машинист"}
{"url": "https://news.bg/world/iran-blokira-opek.html", "text": "Иран отказва да одобри плана на Организацията на страните износителки на петрол (ОПЕК) за намаляване на добива на петрол, информират медии.Иранското петролно министерство обяви, че \"няма да одобри\" плана за намаляване на производството на \"черно злато\" с цел стабилизиране на пазара.\"Информирани източници в ОПЕК заявиха, че Иран отказва да се присъедини към плана на групата за намаляване на производството символично и буквално\", написа ведомството в \"Туитър\". Министерството добави, че страните членки на картела все още не са договорили споразумение за орязване на добива, отричайки медийна информация, че ще Петролният министър на Иран Биджан Занганех поиска страната да бъде извадена от плана, докато е подложена на санкциите на САЩ, но саудитският му колега Халид ал Фалих подчерта, че няма да бъде сключено споразумение, докато всички членки не участват.", "date": "2018.12.07", "title": "Иран блокира ОПЕК"}
{"url": "https://news.bg/politics/snimkite-na-padnalata-ograda-zastrashavali-natsionalnata-sigurnost.html", "text": "Информацията за  застрашавала националната сигурност. Това заяви министъра на вътрешните работи Младен Маринов пред журналисти след .Реално изнасянето на филмови материали и снимки от това съоръжение и начина на охрана на границата, тази информация не я придобиват само добронамерени и съвестни граждани, коментира Младен Маринов.МВР обаче не е констатирало опити да се премине границата през този участък.Засилена охрана пази участъка, който пропадна.Освен жива сила и термовизионни камери бдят по разрушения участък. На терен , изтъкна Маринов.", "date": "2018.12.07", "title": "Снимките на падналата ограда застрашавали националната сигурност"}
{"url": "https://news.bg/bulgaria/greyna-elhata-v-prezidentstvoto.html", "text": "Най-красивото нещо на Коледа са детските усмивки, които ни показват, че трябва да бъдем добри, че всеки от нас има нужда от подкрепа, от добра дума и особено от протегната ръка в мигове на изпитания. Това заяви президентът Румен Радев пред деца, чието лечение се подпомага от \"Българската Коледа\". Днес те посетиха \"Дондуков\" 2, за да украсят заедно с държавния глава и съпругата му Десислава Радева елхата в сградата на президентството.Децата увериха президента, че вече са изработили празнична украса и са написали писмата си до Дядо Коледа, а той изтъкна, че елхата на \"Дондуков\" 2, която малките гости украсиха, е чудесна, защото \"грее\" с въображението и мечтите на децата.По негови думи Коледа е най-светлият празник, защото носи много вяра и надежда.Украсяването на коледното дърво в президентството е част от кампанията \"Българската Коледа\", която се провежда под патронажа на държавния глава. Целта на шестнадесетото издание на благотворителната инициатива е да помогне на децата с тежки заболявания и увреждания, като осигури съвременна високотехнологична апаратура и комплексна грижа за тях.По време на коледното тържество малките гости изработиха коледни играчки заедно с Лили Боянова, писаха писма до Дядо Коледа с Мариана Векилска, украсиха коледни сладки и джинджифилова къща с готвачите от \"Мастършеф\", пяха коледни песни с Михаела Филева и четоха коледни приказки с Антон Хекимян.В тържеството участваха и изпълнители от 144 СОУ \"Народни будители\", танцов ансамбъл \"Пламъче\", Спортен клуб по художествена гимнастика \"Финес\", Студио за класически и модерен балет 'Ирина Стоянова\" - Симона Кюрчева и Вокално студио за поп и джаз \"Икономов\" - Ая Христова. Изпълнение на саксофон направи Добромир Добрев - възпитаник на Националното училище за музикални и сценични изкуства \"Христина Морфова\" в Стара Загора.", "date": "2018.12.07", "title": "Грейна елхата в президентството"}
{"url": "https://news.bg/health/292-sluchaya-na-grip-sa-registrirani-v-stara-zagora-za-sedmitsa.html", "text": "292 случая на остри респираторни заболявания са регистрирани в РЗИ- Стара Загора за седмица. През предходната седмица те са били 235. От здравната инспекция съобщават, че се наблюдава покачване на заболеваемостта от остри респираторни заболявания, което е характерно за сезона, но регистрираните стойности не са епидемични.От РЗИ - Стара Загора са предприели вземане на проби от лица с вирусни инфекции в неотложните кабинети на общопрактикуващите лекари.13 проби са предоставени за изследване в лабораторията към Националния център по заразни и паразитни болести в София.  6 от тях са с положителни резултати на грип от тип \"А\" (H3N2). Двама от заболелите са деца на 3 и 4 години и четирима са лица между 40 и 60-годишна възраст.Здравната инспекция уверява, че продължава да следи стойностите на грипа и при необходимост ще се предприемат противоепидемични мерки за ограничаване на разпространението на грипната инфекция.От здравната инспекция напомнят да се избягват затворени пространства, да се проветряват често помещенията, да се избягва разтъркването на очите и да се спазва лична хигиена.Те посочват, че носенето на маска възпрепятства разпространението на вируси в помещението, ако я носи болният човек. Маската обаче трябва да се сменя на всеки 2 часа.От РЗИ препоръчват заболелите да търсят своевременно медицинска помощ и да се избягва самолечение.", "date": "2018.12.07", "title": "292 случая на грип са регистрирани в Стара Загора за седмица"}
{"url": "https://news.bg/economics/aikb-tarsi-sas-svesht-posred-byal-den-hora-za-rabota.html", "text": "От Асоциацията на индустриалния капитал в България (АИКБ) преквалифицират и обучават 2 000 безработни годишно.Данните представи председателят на Асоциацията на индустриалния капитал в България (АИКБ) Васил Велев на пресконференция, посветена на приключването на проекта за постигане на устойчива и качествена заетост посредством подобряване привлекателността на професии със слабо предлагане на пазара на труда в ключови за развитието на българската икономика сектори.Стойността на проекта е 2 324 300.00 лв., от които 1 975 665.01 лв. европейско и 348 644.99 лв. национално финансиране.АИКБ търси със свещ посред бял ден хора за работа, заяви Велев и припомни, че няколко години Асоциацията бие камбаната за проблемите с човешките ресурси и дефицита на работната сила в българската икономика. Причините, според него, са многопластови, но една от най-важната е демографската криза, която причинява остър недостиг на работна сила.\"Това е общ проблем за цяла Европа\", констатира Велев и допълни, че проблемът е много важен за Асоциацията, защото в страната ни са най-ниските възнаграждения на пазара на труда.От 20 до 30% годишно се сменя персонала във фирмите, отчитат от Асоциацията.АИКБ търси и всякакви резерви затова работната сила да бъде адекватна на потребностите на икономиката. Сред тях са ускоряване на административната реформа в България, намиране на решение на проблема на обезкуражените безработни и разрешаване проблемите на хората с увреждания.Според Велев приетия наскоро не решава проблема на хората с увреждания, защото е \"прах в очите\". Отделно квотите, императивни за работодателите се трансформират в забрана за назначаване на хора с увреждания.Изпълнението на проекта започна на 02 януари 2017 г., като неговата основна цел бе да създаде пилотен модел за решаване на един от основните проблеми на пазара на труда през последните 15 години - дисбалансът между търсенето на квалифицирана работна сила в ключови за развитието на българската икономика области и предлагането на човешки ресурси със съответната квалификация.", "date": "2018.12.07", "title": "АИКБ търси със свещ посред бял ден хора за работа"}
{"url": "https://news.bg/regions/piyan-shofyor-nasini-okoto-na-politsay-pri-proverka.html", "text": "Пиян шофьор от Самоков нападна полицейски служител при проверка, предаде Областната дирекция на МВР.Мъжът е задържан за 72 часа за причинена телесна повреда.Инцидентът станал на 4 декември около 23.40 часа на ул. \"Никола Корчев\" в града.Автопатрул спрял за проверка лек автомобил \"Опел Зафира\". 35-годишният шофьор бил тестван с дрегер, който отчел 2.05 промила алкохол.Докато служителите на реда му съставяли акт за нарушение, мъжът внезапно нанесъл удар с крак по ръката и удар с юмрук по лицето на един от полицаите.Пострадалият служител бил прегледан в болница. Лекарите установили счупена кост на дланта на дясната му ръка и рана на клепача на лявото око.Агресивният мъж бил задържан за 24 часа, а по случая било образувано досъдебно производство.След доклад на събраните доказателства в прокуратурата, 35-годишният нападател е привлечен в съда и му е наложена 72-часова мярка за неотклонение \"задържане под стража\".", "date": "2018.12.07", "title": "Пиян шофьор насини окото на полицай при проверка"}
{"url": "https://news.bg/world/antipravitelstvenite-protesti-vav-frantsiya-sazdadoha-chudovishte.html", "text": "Антиправителствените протести във Франция \"създадоха чудовище\". Това заяви вътрешният министър на европейската държава Кристоф Кастанер, цитиран от Би Би Си.Пред репортери той подчерта, че през последните три седмици демонстрациите са \"създали чудовище, което е избягало от създателите си\". Той се закани, че правителството ще отговори \"твърдо\".Кастанер предупреди, че \"радикални елементи\" могат да се слеят с планираните през уикенда протести на \"жълтите жилетки\".Туристическите места в Париж са затворени в събота на фона на опасения от улични безредици.Протестите започнаха преди три седмици, първоначално срещу вдигането на такси върху горивата, но впоследствие се разшириха и засегнаха и други проблеми, включително реформи в образованието.Кастанер подчерта, че за протестите през уикенда ще бъдат предприети \"мащабни мерки за сигурност\".Премиерът на Франция Едуар Филип съобщи, че 89 000 полицаи и бронирани машини ще бъдат мобилизирани през уикенда, включително 8 000 полицаи и 12 бронирани машини в Париж. Полицията в Париж призова собственици на магазини и ресторанти в центъра на столицата да ги затворят.По-рано тази седмица правителството обяви, че налага 6-месечен мораториум върху увеличаването на непопулярна такса върху горивата.В същото време в източната част на страната са организирани протести. Един ученик е пострадал при демонстрация в град на 13 километра от границата с Швейцария. Един полицай е с тежки наранявани при протест на ученици, информира BFMTV.АФП отбелязва, че властите са иззели 28 коктейла \"Молотов\" и три самоделни бомби от протестиращи в южната част на Франция.", "date": "2018.12.07", "title": "Антиправителствените протести във Франция \"създадоха чудовище\""}
{"url": "https://news.bg/society/kontrol-nad-tovara-na-asansyorite-iskat-postradali-pri-intsidenti.html", "text": "За законодателство и контролни механизми, чрез които собственици на асансьорни съоръжения да подходят по-отговорно към поддръжката на техническия надзор на асансьорните съоръжения. Затова настояха от фондация \"Асансьорна безопасност\" на пресконференция в БТА.Емануела Фролошка, една от пострадалите жени в преди 8 г., изрази съжаление, че инцидентите с асансьорите напоследък са започнали да стават по-чести. По думите й тези инциденти са дежа вю, а това е \"меко казано обезпокоително\". Фролошка вярва, че институциите ще се вслушат в мерките, за които настоява фондацията и искането им ще бъде посрещнато с експертно разбиране.От фондацията настояват за по-висока степен на квалификация на надзорните органи, които трябва да познават и нормативната уредба. Във всички асансьори в болнични или обществени сгради да се монтират устройства за контрол на товара, както и допълнителни врати на асансьорите, които да ограничават площта на кабината.По думите й сумата за извършването на изброените мерки е около 400 лева.Предлага се също обозначаване на асансьорите в болничните заведения, както и осигуряване на лице, което да контролира колко хора мога да влязат в асансьора.Нужно е и адекватно законодателство и контролни механизми, чрез които собственици на асансьорни съоръжения да подходят по-отговорно към поддръжката на техническия надзор на съоръжението. От фондацията смятат и че точно институциите, които се занимават с контрола върху асансьорите, не познават нормативната уредба и не са наясно със стандартите, които действат до настоящия момент.Георги Леков, адвокат на Емануела Фролошка, представи статистика, според която през 2017 г. в България има 120 000 функциониращи асансьори, като ¾ от тях са произведени в държавния завод за асансьори. Тези ¾ от асансьорите са произведени по технология от миналия век.Той заяви, че повечето асансьори в България са създадени без кабинна врата, липсва устройство за контрол на товара, износени са им бутоните и асансьорното въже, не е добро изравняването на етажните площадки и други. По думите Леков огромен процент от асансьорите не отговарят на европейските стандарти.Според Адвокат Венета Владимирова последният инцидент с асансьора с болницата във Варна е бил могъл да бъде предотвратен, ако е имало устройство за контрол над товара.Владимирова счита, че въпреки противоречията, които съществуват в нормативната уредба, ако инспекциите за държавен и технически надзор са на мястото си, те биха могли да предотвратят доста голям брой инциденти. По думите й надзорните фирми си затварят очите. ", "date": "2018.12.07", "title": "Контрол над товара на асансьорите искат пострадали при инциденти"}
{"url": "https://news.bg/society/bnb-puska-zlatna-moneta-s-lika-na-sv-parvomachenik-stefan.html", "text": "Българската народна банка пуска в обращение златна възпоменателна монета \"Св. Първомъченик Стефан\" от серията \"Българска иконография\".Тя ще е в обращение от 10 декември, а цената на монетата е 890 лв.Монетата ще се продава в БНБ на две каси на пл. \"Княз Александър I\" № 1 и на четири каси в Касов център на БНБ на ул. \"Михаил Тенев\" № 10, както и в офиси и клонове на други банки в страната.В периода от 10-ти до 12-ти декември всеки клиент ще може да закупи от Българската народна банка до 2 броя монети, след което възпоменателната монета ще се продава без ограничения.", "date": "2018.12.07", "title": "БНБ пуска златна монета с лика на \"Св. Първомъченик Стефан\""}
{"url": "https://news.bg/world/dzhon-keli-shefat-na-kabineta-na-tramp-napuska-posta.html", "text": "Джон Кели се очаква да подаде оставка като началник на канцеларията на Белия дом през следващите дни, обявиха източници пред Си Ен Ен, запознати със ситуацията в Западното крило.След 17 месеца в администрацията Кели и президентът Доналд Тръмп достигнаха до задънена улица в отношенията си. Макар че през лятото Тръмп помоли Кели да остане на поста още две години, двамата са спрели да си говорят през последните дни.Тръмп активно обсъжда план за избиране на заместник на Кели, въпреки че източник заяви, че до момента нищо не е финализирано и последната дума има държавният глава. Потенциален заместник е Ник Ейърс, началник на кабинета на вицепрезидента Майк Пенс.През последните месеци на няколко пъти се появи информация, че Кели напуска поста.", "date": "2018.12.07", "title": "Джон Кели, шефът на кабинета на Тръмп, напуска поста?"}
{"url": "https://news.bg/regions/nad-2000-dushi-iskat-pone-voennovremenen-most-do-cherven-bryag.html", "text": "Над две хиляди души с подписка поискаха да имат поне временен мост над река Искър, съобщи БНР.С протестен автопоход, организиран от Инициативен комитет от Червен бряг, хората поискаха да имат безопасен достъп до домовете си. Към момента единственият мост между Червен бряг и околните пет села е пропаднал. Хората минават по необезопасени съоръжения над реката.\"Ремонтите там са започнали\", каза кметът на Червен бряг Данаил Вълов. \"Това ще реши проблема, докато се въведе в експлоатация мостът, който се изгражда от агенция \"Пътна инфраструктура\" на републиканската пътна мрежа, новият мост, който се изгражда при село Чомаковци\", заяви кметът.Пусковият срок на този мост е краят на май, началото на юни 2019 година. Понтонният мост, за който настояват да бъде изграден и за който президентът Румен Радев звънна на военния министър Красимир Каракачанов, е от военновременните запаси. По думите на Вълов има разрешение от Министерство на отбраната този мост да бъде изваден от военновременните запаси. Решението е в ръцете на Министерство на регионалното развитие. Той се съхранява при тях и чакаме такъв документ, за да може след това да предприемем необходимите действия за получаването на моста, транспортирането и монтирането, което също ще изисква време\", допълни кметът на Червен бряг Данаил Вълов.По информация от инициативния комитет се очаква разрешение на Министерството на регионалното развитие и благоустройството за изграждане на моста.", "date": "2018.12.07", "title": "Над 2000 души искат поне военновременен мост до Червен бряг"}
{"url": "https://news.bg/regions/prebiha-mazh-zaradi-bitkoyn-afera.html", "text": "Пребиха мъж заради биткойн афера, предаде Нова телевизия.Инцидентът станал в четвъртък вечерта. Докато паркирал автомобила пред дома си в село Мосомище, пострадалият Илия Ламбрев бил нападнат в гръб от трима маскирани.Той обясни, че нападателите го причаквали скрити зад паркирал джип. Те го напръскали със спрей и започнали да го душат и удрят с железни палки. Мъжете избягали, когато сестрата на нападнатия се развикала от терасата. Според Ламбрев побоят бил поръчан от бившия му съдружник Крум Кондов.От своя страна Кондов отрича обвиненията.Аз съм IT специалист, а не поръчител на пребивания, категоричен е той. По негови думи по това време бил със семейството си и това може да бъде потвърдено от камерите за видеонаблюдение в дома му. Той твърди, че няма представа как се поръчват биячи и не разполага с такива контакти.Допреди година пребитият Ламбрев и бившият му съдружник имали общи машини за копаене на биткойни и заедно добивали криптовалута. След време обаче се скарали и прекратили партньорството си.По думи на Ламбрев съдружникът му крадял от него, а когато се разделили, той многократно се заканвал, че ще му навреди.Заплашвал ме е по телефона, че ще ми стъжни живота, уверява пострадалият.След заплахите на Ламбрев започнали да му се случват инциденти - някой стрелял по колата му 5 пъти, след това запалили автокъщата му, а после изгоряла и вилата на баща му. Стигнало се и до побоя.По всички случаи се водят разследвания, но все още не е установен виновникът, обясниха от прокуратурата в Гоце Делчев.Срещу Кондов няма доказателства.Двамата мъже се обвиняват взаимно и в кражби на машини за добиване на биткойн.Побоят пред дома на Ламбрев се разследва. Мъжът е с наранявания по краката и ръцете, но няма счупвания.", "date": "2018.12.07", "title": "Пребиха мъж заради биткойн афера"}
{"url": "https://news.bg/world/sasht-blokiraha-sdelka-mezhdu-izrael-i-harvatiya-za-prodazhba-na-iztrebiteli-f-16.html", "text": "САЩ блокираха сделка между Израел и Хърватия за продажба на изтребители Ф-16, информират АФП и \"Таймс оф Израел\".Администрацията на Доналд Тръмп обяви, че е ядосана на Израел, тъй като еврейската държава не е поискала одобрение от Вашингтон за продажбата на произведените в САЩ изтребители и модерни електронни системи на самолетите.По-рано тази година стана ясно, че Израел продава остарели изтребители Ф-16 на Хърватия. Става въпрос за дузина Ф-16 за 500 милиона долара.Гърция, Южна Корея, Швеция и САЩ участваха в търга в Хърватия за подмяна на остарелите руски МиГ-21.Позовавайки се на израелски източници, Канал 10 съобщава, че администрацията на Тръмп недоволства от Израел заради добавени електронни системи на самолетите израелско производство като част от усилията да убеди Хърватия да купи изтребителите.САЩ вярват, че Израел несправедливо е спечелил от действията, защото самолетите са американски и се предполага, че не трябва да се продават на трета страна без одобрението на Вашингтон.От друга страна Хърватия е бясна от забавянето на продажбата и наскоро е заявила пред израелските власти, че работи по разрешаването на казуса със САЩ. Премиерът на Израел Бенямин Нетаняху е повдигнал казуса по време на срещата си с държавния секретар Майк Помпео в Брюксел в понеделник.\"\", казал Помпео.", "date": "2018.12.07", "title": "САЩ блокираха сделка между Израел и Хърватия за продажба на изтребители Ф-16"}
{"url": "https://news.bg/politics/db-kritikuvat-petkova-che-se-opitva-da-oborva-ek-za-belene.html", "text": "АЕЦ \"Белене\" е един корупционен гьол. Това заяви на пресконференция във връзка с подготвената от правителството процедура за избор на стратегически инвеститор за АЕЦ \"Белене\" съпредседателят на обединение \"Демократична България\" Атанас Атанасов.Според демократите с изказванията си министърът на енергетиката се опитва да обори официалната позиция на ЕК. \"Борисовата държава работи по системата \"много обичаме европейските пари, но никак не ни харесват европейските правила\", допълни Атанасов.Нов проект ли е АЕЦ \"Белене\", какво се случва с отработеното ядрено гориво в АЕЦ \"Козлодуй\" и държавна тайна ли е това, запитаха на пресконференцията.Евродепутатът Светослав Малинов беше категоричен, че АЕЦ \"Белене\" е нов проект по чл. 41 от Договора за Евратом. Това става ясно от критериите на ЕК, че има нова структура на финансиране, нов инвеститор, има нови завишени изисквания след аварията в АЕЦ \"Фукушима\", които са влезли в сила. Освен това проектът е преустановен с решение на Народното събрание, припомни Малинов мораториума от 2012 г. по време на първия кабинет \"Борисов\", който бе отменен от кабинета \"Борисов-3\".Отговорът за това е даден от Ариас Канете от името на ЕК след официално запитване от страна на Светослав Малинов.\"Нито един инвеститор да не идва тук с илюзията, че ще избегне нови преговори с ЕК\", предупреди евродепутатът. Според него въпросите му към службата на ЕП за парламентарни изследвания е трябвало да бъдат зададени от българското правителство, преди да бъде оповестено решението за търсене на стратегически инвеститор.По думите му няма да се стигне до завършване на проекта, защото АЕЦ \"Белене\" е обречен още от сега.Припомняме думите на министър Теменужка Петкова, според която \"тези условия най-общо казано произтичат от това на първо място да бъде защитен имущественият и финансов интерес на българската страна. От друга страна да бъде гарантирана енергийната сигурност на страната, от трета страна да бъде спазено решението на българския парламент и да търсим възможност за реализация на проекта при максимална сигурност\".С тези думи вчера тя представи готвената процедура за избор на стратегически инвеститор на ядрената електроцентрала пред парламентарната енергийна комисия. Петкова добави, че основно условие е подкрепата на парламента.В отворено писмо до Народното събрание и до българското правителство членове на ЕП призовават кабинета да се откаже от изграждането на втората ядрена електроцентрала. Всички нови проекти трябва да подлежат на новите силно завишени критерии, дължащи се на сеизмичен риск. За всички евродепутати от съседните ни държави би трябвало да има съгласие по този казус, смята и Борислав Сандов от \"Зелените\".АЕЦ \"Белене\" не е само национален въпрос, а се намира в границите на ЕС, подчерта той. \"Колкото по-бързо българското правителство се откаже от този проект, толкова по-малко ще са щетите за българския данъкоплатец\", отбеляза Сандов.Според Малинов на площадката на АЕЦ \"Козлодуй\" се трупа ядрено гориво, а не се извозва. Истината по въпроса трябваше да получим от г-жа Теменужка Петкова.Проф. Георги Касчиев коментира, че регулацията за това попада в европейска стратегия, според която трябва да се транспортират 200 тона ядрено гориво. \"Петкова манипулира своите колеги в правителството, заблуждава партньорите в ЕС, като системно не изпълнява стратегията\", отсече експертът.Той изтъкна, че в натрупаните над 900 тона, се съдържат близо 10 тона плутоний, чиито характеристики са застрашителни за страната.Къде са огромните средства, които не са използвани за нормативните цели, пита Касчиев.", "date": "2018.12.07", "title": "ДБ критикуват Петкова, че се опитва да оборва ЕК за „Белене“ "}
{"url": "https://news.bg/politics/stoynev-obvini-borisov-usvoyavate-kachestveno-no-stroite-nekachestveno.html", "text": "\"Господин премиер, усвоявате качествено, но строите некачествено.\" Това обвинение към премиера Бойко Борисов отправи социалистът Драгомир Стойнев по време на парламента като контрол.Червените се интересуваха относно новата Агенция за пътна безопасност. Червеният депутат смята, че се създава допълнителна администрация.\"Когато бюрокрацията не работи, се създава още бюрокрация\", критикува Стойнев.Агенцията се създавала, според него, само за да се намерят работни места на някои хора.Все още създаването на агенцията било на етап обсъждане, стана ясно от отговора на Борисов. Катастрофите по пътищата изисквали мерки от различни институции.\"Днес има 11 институции, между които е споделена отговорността за пътна безопасност\", обясни той. Освен това и неправителственият сектор иска създаването на такава агенция", "date": "2018.12.07", "title": "Стойнев обвини Борисов: Усвоявате качествено, но строите некачествено"}
{"url": "https://news.bg/int-politics/korabat-akuarius-spira-da-spasyava-migranti-v-sredizemno-more.html", "text": "\"Лекари без граници\" обявиха, че са били принудени да прекратят спасителните операции на мигранти в Средиземно море, извършвани от кораба \"Акуариус\".Медицинската благотворителна организация обвини за това \"продължителните атаки срещу издирвателните и спасителни операции от страна на европейски държави\".Вътрешният министър на Италия Матео Салвини приветства решението на \"Лекари без граници\". \"По-малко плавания, по-малко разтоварвания, по-малко смъртни случаи. Това е добре\", написа той в \"Туитър\".\"Акуариус\" стои на котва в Марсилия, откакто регистрацията му беше отнета.Той помагаше за спасяването на мигранти, които предприемат опасния преход към Европа от Либия и другаде, но срещна силна съпротива, особено от Италия.Салвини обвини благотворителни организации, управляващи спасителни кораби в сътрудничество с трафиканти на хора, опериращи в Либия, за да изпълняват \"таксиметрова услуга\" към италианските пристанища.Политиката на Италия е, че мигрантите, които биват спасявани в морето, трябва да бъдат връщани в Либия от бреговата охрана на страната.Ала благотворителни и правозащитни организации твърдят, че мигрантите срещат ужасни условия в Либия, където има големи злоупотреби от страна на престъпни групи, занимаващи се с трафик на хора.\"Акуариус\" беше последният благотворителен спасителен кораб, който все още работеше.Обявявайки решението си да прекрати операциите си, от \"Лекари без граници\" изтъкнаха, че страните от ЕС, начело с Италия, не са успели да осигурят достатъчен техен спасителен капацитет, а след това активно са саботирали опитите на други, опитващи се да спасяват човешки животи в Средиземно море.\"Лекари без граници\" написаха в \"Туитър\", че \"продължителните атаки\" от страна на европейските страни \"ще означават повече жертви в морето, а и повече ненужни жертви, за които никой няма да разбере\".\"Акуариус\" стои на котва в Марсилия в продължение на месеци, след като Панама отне регистрацията му, като причина за това обяви силния политически натиск от страна на италианските власти.Плавателен съд без флаг не може да плава законно.През миналия месец италианската прокуратура призова за конфискация на \"Акуариус\" заради предполагаемото изхвърляне на потенциално токсични отпадъци в пристанищата ѝ. \"Лекари без граници\" определиха този ход като \"безпочвен и зловещ\".Числеността на мигрантите, достигащи до Италия, намаля значително през тази година на фона на мерките за унищожаване на контрабандните мрежи в Либия и увеличаване на патрулите на бреговата охрана.", "date": "2018.12.07", "title": "Корабът \"Акуариус\" спира да спасява мигранти в Средиземно море "}
{"url": "https://news.bg/politics/borisov-iska-v-cherno-more-turisti-feriboti-i-gazoprovodi.html", "text": "\"Към момента няма военни кораби в Черно море.\" Това заяви премиерът Бойко Борисов в парламента след парламентарния контрол.Разрешаването на влизането на военна техника в страната ставало с решение на Министерски съвет. Черно море трябва да бъде място за туризъм, за газопроводи, фериботи, поиска той.По мнението на премиера на територията на Черно море са най-добрите туристически курорти в България.Държавата предприемала всички мерки за стабилността с Черноморието. \"Това не е напрежение. Завземат се кораби и се арестуват моряци, това не е някакъв случаен инцидент. И въобще не мисля, че е случаен инцидент, и от двете страни\", коментира по повод ескалацията на напрежението между Украйна и Русия.\"Не искам публично да говоря какво съм сторил по темата с колегите в чужбина и в Украйна\", допълни още Бойко Борисов.Той обясни, че в ситуация на ескалация на напрежението в Черно море се преговаря трудно за диверсификацията на газа и за туризма. \"Една предизборна кампания или вътрешнополитически проблеми не трябва да водят до ескалация в Черно море\", смята той. Иначе Черно море било прекрасна зона за военни действия.\"Тук е сигурно 1% от БВП на Европа, сиреч нищо като заплаха\", успокои той. Премиерът е притеснен от ситуацията между Русия и Украйна.Борисов подчерта, че по-лошо от това не са могли да направят за Черно море.", "date": "2018.12.07", "title": "Борисов иска в Черно море туристи, фериботи и газопроводи"}
{"url": "https://news.bg/economics/selskostopanskiyat-trud-e-s-nay-niska-proizvoditelnost-otchita-nsi.html", "text": "По данни на националния статистически институт през третото тримесечие на 2018 г. е отчетено увеличение на брутния вътрешен продукт (БВП) на един зает с 3.7% спрямо същото тримесечие на миналата година.Заетите лица в икономиката са 3 681.7 хиляди, а общият брой отработени часове е 1 477.2 милиона. Забелязва се увеличение на относителния дял на индустриалния сектор и сектора на услугите през третото тримесечие на 2018 г. спрямо същото тримесечие на 2017 г.На едно заето лице се падат 8 100.1 лева от обема на БВП. За един отработен час всеки зает създава средно 20.2 лева БВП.Отчита се увеличение от 2.3% на брутната добавена стойност (БДС) на един зает през третото тримесечие на 2018 г. БДС за един отработен човекочас също се увеличава с 2.3% за същия период.По предварителни данни за третото тримесечие на 2018 г. равнището на производителността на труда в индустриалния сектор е 7 798.9 лева БДС на един зает и 18.7 лева за един отработен човекочас. В сектора на услугите всеки зает произвежда средно 7 427.0 лева БДС. За един отработен човекочас се създават средно 18.7 лева от текущия обем на показателя.Най-ниска е производителността на труда в аграрния сектор - 2 605.1 лева БДС на един зает и 6.7 лева за един отработен човекочас.", "date": "2018.12.07", "title": "Селскостопанският труд е с най-ниска производителност, отчита НСИ"}
{"url": "https://news.bg/world/sasht-i-nato-s-raznoglasiya-za-planovete-za-kosovska-armiya.html", "text": "САЩ подкрепят плановете на Косово за създаване на армия, обяви посланикът на САЩ в Прищина, с което сигнализира за разногласия с НАТО по въпроса, тъй като Алиансът е против на този етап, информира The Defense Post.На. От войната през 1998-1999 г. Косово е защитавана от международен контингент от войници от НАТО.В сряда генералният секретар на Алианса Йенс Столтенберг подчерта, че плановете на Прищина за въоръжени сили са \"ненавременни\" и са в противоречие със съветите на много страни членки на НАТО.\"НАТО подкрепят силите за сигурност на Косово с настоящия им мандат\", отбеляза Столтенберг.Но Вашингтон напълно стои зад промяната. Американският посланик Филип Коснет заяви пред държавната медия RTK, че създаването на косовска армия е положителна стъпка и естествено за Косово като суверенна и независима държава.Той добави, че САЩ са инвестирали пари и обучение за развитието на силите.През октомври косовският парламент одобри на първо четене закони, които ще превърнат силите за сигурност в редовна армия.Процесът може да отнеме до 10 г.Сърбия е обезпокоена от плановете. По-рано тази седмица сръбският президент Александър Вучич обвини Прищина, че се опитва да изгони сръбската общност с плановете за създаване на армия. Той предупреди, че това може да \"доведе до катастрофа, защото Сърбия не може и няма спокойно да наблюдава унищожаването на сръбския народ\".", "date": "2018.12.07", "title": "САЩ и НАТО с разногласия за плановете за косовска армия"}
{"url": "https://news.bg/society/levski-i-kak-sa-go-izdirvali-proizhod-vazrast-ochi.html", "text": "Неизвестна досега снимка на Левски беше открита в Османския архив в Истанбул.\"Радвам се ,че след толкова години в истанбулските архиви има и други документи за Апостола\", каза на пресконференция в Министерство на културата Дора Чаушева - директор на Националния исторически музей \"Васил Левски\" в Карлово. Освен тази фотография са открити още документи, които свидетелстват за дейността на БРЦК. Писмените артефакти наброяват 15 страници, а към тях се прибавя и указът на БРЦК на османотурски.\"Днес можем да заявим вече категорично, че има за какво да продължим да работим\", заяви Чаушева. Тя е убедена, че и в Белград, и в Букурещ ще се открият документи, свързани с дейността на Левски от същия период.\"Имах щастието и честта да открия нещо, което не е известно на българската историческа наука\", заяви Виктор Комбов, уредник в Националния музей \"Васил Левски\".Снимката на Левски той открива по време на научна командировка в държавния архив на Турция, където е търсил документи, свързани с българската история и Апостола. С помощта на колеги Виктор Комбов успява да открие тази ценна фотография. Освен нея уредникът попаднал и на други интересни документи, които хвърлят светлина върху последните моменти от живота на Левски.В турския архив се охранява устав на българския революционен централен комитет, писмо на БРЦК, както и квитанции,издадени от Тетевенския революционен комитет, което означава, че османските власти са се сдобили с тези документи на организацията на Апостола и по-късно са ги съхранили, обясни Чаушева.Интересен факт за тази снимка е надписът на гърба на османотурски език. От превода на български става ясно, че това е описание на Левски - от къде е, на колко години и с какви очи.Комбов беше категоричен, че с тази фотография турските власти са издирвали Васил Левски, което е ново доказателство, свързано с биографията на Апостола.Снимката произлиза от румънско фотоателие. Преводът от османотурски на гърба на фотографията е дело на Орлин Събев от Института по балканистика.Другите открити документи все още не са преведени изцяло. \"По-нататък ще разберем какво точно е написано в тях, но със сигурност ще дадат информация за революционната организация\", сигурен е Виктор Комбов.", "date": "2018.12.07", "title": "Левски и как са го издирвали: произход, възраст, очи"}
{"url": "https://news.bg/int-politics/belgiya-sashto-zabranyava-oborudvane-na-huawei-v-darzhavnite-institutsii.html", "text": "Центърът за киберсигурност на Белгия обмисля налагането на забрана върху телекомуникационно оборудване, произведено от китайския телекомуникационен гигант Huawei в държавните институции на страната заради опасения, свързани със сигурността, произтичащи от обвинения в шпионаж срещу китайската компания, съобщават местните медии.Решението на Белгия следва по-ранната забрана от страна на Нова Зеландия по отношение на оборудване на Huawei, след като  за предполагаеми рискове за сигурността, породени от китайската компания.\"Наскоро поръчахме обективно проучване по национални и международни канали, което показва, че използването на технологиите на Huawei представлява риск\", коментира директорът на Центъра за киберсигурност Мигел де Брюкер.Преди дни главният финансов директор на Huawei Мън Ванчжоу беше арестувана в Канада, като е обвинена в нарушаване на санкциите на САЩ срещу Иран. Китайското външно министерство поиска обяснение от Канада, както и незабавното ѝ освобождаване.", "date": "2018.12.07", "title": "Белгия също забранява оборудване на Huawei в държавните институции "}
{"url": "https://news.bg/economics/21-6-rast-pri-operatsiite-s-nedvizhimi-imoti-otchete-nsi.html", "text": "По данни на Националния статистически институт през третото тримесечие на 2018 г. брутният вътрешен продукт (БВП) възлиза на 29 822 млн. лева по текущи цени. На човек от населението се падат 4 236 лева от стойностния обем на показателя. Преизчислен в евро, БВП е 15 248 млн. На човек от населението се падат 2 166 евро. Отчита се растеж от 3.1% на БВП през третото тримесечие на 2018 г. в сравнение със същото тримесечие на миналата година и 0.7% спрямо второто тримесечие на 2018 година.При среден за тримесечието валутен курс от 1.68233 лв. за 1 щатски долар, БВП възлиза на 17 726 млн. долара и съответно на 2 518 долара на човек от населението.Създадената от отраслите на националната икономика брутна добавена стойност (БДС) през третото тримесечие на 2018 г. възлиза на 26 116 млн. лева по текущи цени.През третото тримесечие на 2018 г. относителният дял на аграрния сектор в добавената стойност на икономиката намалява равнището си с 0.8% спрямо същото тримесечие на миналата година до 7.2%. Индустриалният сектор намалява относителния си дял в добавената стойност на икономиката с 0.9% до 27.6%, а относителният дял на добавената стойност, реализирана от дейностите в сферата на услугите, се увеличава до ниво от 65.2% при 63.5% през съответния период на 2017 г.За крайно потребление през третото тримесечие на 2018 г. се изразходват 69.9% от произведения БВП. Инвестициите формират 17.4% от произведения БВП. Външнотърговското салдо от стоки и услуги е положително.През третото тримесечие на 2018 г. БВП нараства спрямо предходното тримесечие с 0.7%. Брутната добавена стойност в икономиката нараства също с 0.7%.По предварителни данни за третото тримесечие на 2018 г. крайното потребление нараства с 1.4%, а бруто образуването в основен капитал намалява с 1.5% спрямо предходното тримесечие. Вносът на стоки и услуги намалява равнището си спрямо предходното тримесечие с 0.8%, докато износът на стоки и услуги се увеличава с 1.7%.БВП нараства с 3.1% през третото тримесечие на 2018 г. в сравнение със същото тримесечие на 2017 г.През третото тримесечие на 2018 г. спрямо същото тримесечие на предходната година брутната добавена стойност се увеличава с 3.0%.Ръстът на брутната добавена стойност се определя основно от отчетеното нарастване при:По отношение на компонентите на крайното използване основен принос за отчетения положителен икономически растеж имат индивидуалното потребление - с ръст от 7.7%, бруто образуването на основен капитал - с ръст от 7.0%, и колективното потребление на държавното управление - с ръст от 3.6%. Износът на стоки и услуги намалява с 3.6%, докато вносът на стоки и услуги се увеличава с 4.0%.", "date": "2018.12.07", "title": "21.6% ръст при операциите с недвижими имоти отчете НСИ"}
{"url": "https://news.bg/regions/kadifena-potapnitsa-e-zabelyazana-v-durankulashkoto-ezero.html", "text": "Кадифена потапница е забелязана в района на Дуранкулашкото езеро за пръв път за последните 15 години, информират от Българско дружество за защита на птиците. Видът е много рядък за нашата страна и прелита до тук само по време на миграция.Наблюдението е направено от екип на Българско дружество за защита на птиците по време на теренни проучвания в района на Приморска Добруджа.През 2015 година кадифената потапница е категоризирана като световно застрашен вид, защото е отчетен спад от 40 на сто от световната популация на вида.Видът е северно зимуващ, като се задържа в района на Балтийско море, където може да бъде наблюдаван в морето, както и в района на Германия и Полша.До България достигат изключително рядко единични индивиди, като е по-вероятно кадифената потапница да бъде забелязана по река Дунав, някои вътрешни язовири и по Южното Черноморие.Екипът направил наблюдението е на мнение, че е възможно кадифената потапница и друг път да е посещавала инцидентно Дуранкулашкото езеро.Според тях, въпреки, че районът се посещава редовно от орнитолози и туристи с цел наблюдение на птици не е регистрирано нейно наблюдение от края на 90-те години до момента.", "date": "2018.12.07", "title": "Кадифена потапница е забелязана в Дуранкулашкото езеро"}
{"url": "https://news.bg/crime/obviniha-oshte-petima-svarzani-s-otkritiya-boen-arsenal-v-sofiya.html", "text": "Специализираната прокуратура повдигна обвинение на пет лица за участие в престъпна група за производство на неистински документи. Групата е имала общ посредник с тази за .Според обвинението петимата са участвали в организирана престъпна група за производство на неистински документи, която имала общ посредник с търговци на незаконно оръжие.Спецпрокуратурата също така поиска двама от обвинените да бъдат задържани за постоянно.Става ясно, че групата е произвеждала и разпространявала неистински документи за самоличност. Откритите фалшиви документи били с различни националности - български, италиански, канадски и ирански.Припомняме, обвинените бяха задържани на 4 декември, вторник, в София при съвместна акция на ГДБОП и Спецпрокуратурата.Спрямо събраните доказателства обвинението прави извода, че групата е имала общ порсредник, осигурявал купувачи не само на фалшивите документи на групата, но и на огнестрелни оръжия, предлагани на черния пазар от задържаните същия ден лица.Бяха намерени и иззети 17 автомата \"Калашников\", 15 пистолета \"Макаров\" и 12 цеви за същия пистолет.На 5 декември 2018 г. Специализираната прокуратура повдигна обвинения на двама от продавачите на оръжие за участие в престъпен сговор за държане и продажба на огнестрелни оръжия, а по-рано днес поиска от съда да бъдат задържани под стража.Малко по-късно от пресцентъра на спецпрокуратурата информираха, че съдът е уважил този иск и двамата задържани остават за постоянно в ареста. Срещу двама от групата са наложени мерки за неотклонение \"парична гаранция\" в размер на 5 000 лв.Петият участник - ирански гражданин, е бил посредникът при \"реализирането\" на фалшивите документи и огнестрелни оръжия на двете престъпни структури. Той е привлечен като обвиняем и по двете досъдебни производства. За него днес в Специализирания наказателен съд бе внесено искане за задържане му под стража по делото за оръжията.При операцията по задържането на петимата фалшификатори на лични документи са намерени и иззети голямо количество чужди и български лични карти и паспорти, шофьорски книжки, снимки на лица в паспортен формат, компютър със специфичен софтуер за обработка на данни за документи за самоличност, цветни принтери, ламинатори, скенери, флаш памети и други доказателства за престъпната дейност.", "date": "2018.12.07", "title": "Обвиниха още петима, свързани с открития боен арсенал в София"}
{"url": "https://news.bg/world/kitay-izprashta-korab-na-neprouchvana-strana-na-lunata.html", "text": "Китай се подготвя да постави начало на мисия с меко кацане на кораб на предимно непроучвана част на Луната в събота сутринта, информира АП.Осведомителната агенция коментира, че с тази мисия Пекин демонстрира амбициите си да се доближи до Русия, ЕС и САЩ като световна космическа сила.С мисия Chang'e 4 Китай се надява да стане първата държава, която е предприела подобно кацане. Обратната страна на Луната също е известна като тъмната страна, защото винаги остава скрита от Земята и е сравнително неизвестна. Тя е различна от местата на близката страна, където преди са провеждани мисии.Ако мисията успее, китайската космическа програма ще заеме водеща позиция в една от най-важните области, а именно проучването на лунната повърхност. Корабът ще бъде изстрелян с ракета носител Long March 3B.Китай приземи сондата Yutu на Луната преди пет години. Страната планира да изпрати там сондата Chang'e 5 през следващата година и да се върне на Земята с проби - за първи път ще бъде направено от 1976 г. Пекин също обмисля дали да изпрати хора на Луната.Роувърът Chang'e 4 ще проучи над и под повърхността на Луната след кацането си в кратера Фон Карман на басейна Ейкън до Южния полюс след 27-дневно пътуване. Ще проведе радиоастрономични изследвани.Според китайската агенция \"Синхуа\" корабът може да бъде натоварен със семена и буби.Chang'e е богиня на Луната в китайската митология.", "date": "2018.12.07", "title": "Китай изпраща кораб на непроучвана страна на Луната"}
{"url": "https://news.bg/crime/78-godishen-dade-14-600-lv-na-alo-izmamnitsi-vav-varshets.html", "text": "78-годишен мъж даде на телефонни измамници 14 600 лв, съобшиха от МВР-Монтана. Мъжът е измамен по познатата схема, че помага на полицаи.Възрастният мъж получил обаждане на домашния си телефон на 4 декември около 21 часа. Обадил му се непознат, който се представил за служител на МВР и го заблудил, че помага на полицията за залавянето на група измамници във Вършец, които се намирали в района около дома му.Измамникът дал указания на мъжа да увие в плик всички налични пари. Той оставил плика с 14 600 лв. пред външната порта на дома си.В районното управление е постъпил сигнал, че на 5 декември жител на Вършец е поискал да изтегли сумата от 30 000 лв. от сметката си в местен банков клон.След случката възрастният мъж провел разговор с полицаи от районното управление във Вършец и разбрал, че е измамен. ", "date": "2018.12.07", "title": "78-годишен даде 14 600 лв. на ало-измамници във Вършец"}
{"url": "https://news.bg/int-politics/rusiya-othvarli-priziva-na-sasht-da-se-otkazhe-ot-yadrenata-raketa-9m729.html", "text": "Кремъл отхвърли призива на САЩ да се откаже от ядрена ракета, изтъквайки, че тя била в съответствие с договора за контрол на въоръженията от епохата на Студената война, който според Вашингтон ракетата нарушава, съобщава \"Ройтерс\".Висш американски представител вчера настоя, че Русия трябва да се откаже от своите ядрени крилати ракети 9М729 и установки, или да промени обсега на оръжията, за да се върне към спазването на Договора за ликвидиране на ядрените сили със среден и малък обсег от 1987 г. и да предотврати оттеглянето на САЩ от договора.\"Русия не е нарушавала, не нарушава и остава ангажирана със задълженията си по договора\", коментира говорителят на Кремъл Дмитрий Песков пред журналисти, след като е бил запитан за настояването на САЩ.Междувременно руският външен министър Сергей Лавров заяви, че твърденията на Вашингтон за нарушения на Москва на договора за ракетите са безпочвени, изтъквайки, че САЩ не са представили каквито и да е документи, доказващи обвиненията срещу Русия.Първият дипломат на Русия отбеляза, че производството на ракетните системи 9М729 е извършено изцяло в съответствие с рамката на Договора за ядрените сили със среден и малък обсег.Лавров също така изрази опасенията си, говорейки на среща на министрите от Организацията за сигурност и сътрудничество в Европа (ОССЕ), че Русия регистрира повишена военна активност на някои членове в близост до нейните граници.\"Ние, руската делегация, изразихме загрижеността си с конкретни примери за нездравословната ситуация, която се разви в областта на ОССЕ, включително нарастването на военното и политическото напрежение\", посочи руският първи дипломат.", "date": "2018.12.07", "title": "Русия отхвърли призива на САЩ да се откаже от ядрената ракета 9M729"}
{"url": "https://news.bg/society/zapochvat-dni-na-donorstvo-v-sofiya.html", "text": "Ежегодната инициатива \"Дни на донорството\" започва в столицата и ще продължи до неделя, информира БНТ.Трите дни ще съберат в болница \"Надежда\" донори на нов живот, двойки, които се борят за дете и щастливи семейства, които вече имат бебе.Лекарите от здравното заведение ще преглеждат безплатно в неделя пациенти с репродуктивни проблеми. ", "date": "2018.12.07", "title": "Започват \"Дни на донорство\" в София"}
{"url": "https://news.bg/society/todor-kantardzhiev-mrasniyat-vazduh-podpomaga-virusite.html", "text": "\"Мръсния въздух помага за разпространение на вирусите и бактериите.\" Това заяви пред bTV директорът на Националния център по заразни и паразитни болести проф. Тодор Кантарджиев.Toй обяснява, че по този начин намалява и имунитета ни.\"Най-важното е да се пазим от мръсния въздух с шалове и да избягваме дълги разходки\", съветва той.Директорът посочи, че новите случаи на грип са от Стара Загора, като вчера са били регистрирани 6 случая.По думите му доказаните случаи са от тип \"А\".Кантарджиев сподели, че грипната вълна се е забавила заради топлото време и топлата есен.\"Няма много случаи на грип в България и другите европейски страни\", подчерта той.Професорът изтъкна, че единият вирус засяга повече младите, а другият възрастните хора, като поясни, че няма разлика в симптомите.Кантарджиев е категоричен, че пикът на вирусите ще дойде през януари.Той съветва хората когато имат заболяване повече от една седмица да се потърси лекар, за да се ориентира какви мерки трябва да се вземат.", "date": "2018.12.07", "title": "Тодор Кантарджиев: Мръсният въздух подпомага вирусите"}
{"url": "https://news.bg/politics/nyama-da-izleze-nishto-ot-delata-sreshtu-banevi-ubeden-atanasov.html", "text": "\"Няма да излезе нищо от делата срещу Баневи. Всичко е пропаганда.\" Това заяви пред bTV лидерът на ДСБ и бивш директор на Национална служба \"Сигурност\" ген. Атанас Атанасов по повод ареста и екстрадицията на семейството.По думите му в Борисовата държава ежегодно се крадат по 10 млрд. лв.\"Баневи са известни приватизатори\", подчерта Атанасов. Според него премиерът играел ролята на съвременния Робин Худ.Припомняме, че вчера, 6 декември,  с два различни полета до София. Предаването на обвиняемите е в изпълнение на издадена от Европейска заповед за задържането им.Очаква се днес Специализираната прокуратура да поиска от Специализирания наказателен съд най-тежката мярка за неотклонение \"задържане под стража\". Във връзка със задържането на Баневи той засегна и темата за това, че все още няма главен секретар.Атанасов подчерта, че в този случай има политическо назначение, тъй като сегашният главен секретар е назначен от министъра на вътрешните работи.\"Изключително притеснително е за вътрешен министър да бъде назначен човек, който е бил охрана на Мето Илиевски\", изтъкна той.По отношение на спецакцията по задържането на боен арсенал от оръжия в гараж в София, Атанасов заяви, че тези разкрития не са за хвалба.\"Борисов е изпаднал в състояние от скандал на скандал и се чуди с какво да се похвали\", изтъкна той.Според него контролът срещу боравене с оръжия в България е тежко занижен.Атанасов посочи, че това оръжие може да е събирано за вътрешна съпротива.Той е категоричен, че в случая МВР се използва като инструмент за политическа разправа, а не за осигуряване на обществения ред.", "date": "2018.12.07", "title": "Няма да излезе нищо от делата срещу Баневи, убеден Атанасов"}
{"url": "https://news.bg/politics/zaharieva-za-banevi-migratsionniya-pakt-i-istoriyata-ni-s-makedoniya.html", "text": "Прокуратурата започва да действа. Една от критиките в Евродоклада е липсата на достатъчно осъдителни присъди. В този доклад . Това заяви пред bTV вицепремиерът и външен министър Екатерина Захариева по повод разследването срещу семейството на Николай Банев.Захариева припомни, че г. и семейството от години е в светлините на прожектора. Това е част от борбата за справедливост в България, разследването е независимо дали имаш или нямаш много пари, стана ясно от думите на Захариева.Тя бе категорична, че съдът постановява дали един човек е виновен или невинен. По нашия Наказателен кодекс (НК) разследване започва когато има достатъчно данни.Запитана дали Евгения Банева ще бъде в килия като на арестуваната , вицепремиерът обяви, че работата по подобряване условията е от няколко години. Те са отказали да бъдат прехвърлени в Сливенския затвор, в който аз съм била, заяви Захариева, визирайки, че е посетила женския затвор. Няма такива критики в Евродоклада - за условията в арестите. В последната година-две имаме прекратени дела, допълни Захариева.Софийският затвор и арестите са една от най-сложните за ремонт сгради. Когато бях правосъден министър имаше ремонт на затвори, има построен изцяло нов затвор. Парадокс е понякога, че в ареста условията са по-лоши отколкото в затвора. Трябва да има и нормални човешки условия.България ежегодно има доклад към Комитета за изтезанията, към Съвета за Европа. Последните 2-3 години драстично са подобрени условията в местата за задържане, защити мнението на сегашния правосъден министър Цецка Цачева, че .Относно , тя заяви, че не си е говорила с него за условията в света. Интересите на България са да бъде част от демократичното семейство. Няма как България да признае анексията на Крим. Това няма как да стане, не само защото сме член на ЕС. Не е от национален интерес да признае незаконна анексия, категорична бе Захариева.Относно , че решение на правителството е да не изпращаме официална делегация в Маракеш, където е обсъждането на Пакта. В същото време решението на кабинета \"Борисов-3\" е България да гласува \"въздържал се\" по време на приемането на Пакта в ООН. Трябва да изпълняваме ангажименти, които сме поели. Това не е конвенция, не е международен договор, каза Захариева.\"Част от целите в този пакт са притеснителни. За пръв път признава разлика между законна и незаконна миграция. За т.г. има 90 задържани трафиканти на хора. Те имат повдигнати обвинения у нас\", каза Захариева.Това не е обвързващ документ. Борбата с незаконна миграция е международен проблем, стана ясно от думите на външния министър.За конфликта с Украйна дипломат номер 1 каза, че силно се надява да не се стигне до военни действия. Да призовем за успокояване на ситуацията.За мен е важно да се спазват международните договори и да се възстанови . И търговски кораби имат затруднение в корабоплаването.Имаме 2 линии на политика - въздържане, другото - диалог с Русия. Важно е диалогът да продължи, каза външният министър. няма да засегне гражданските права. Трябва да се спазват международните уговорки, категорична бе Захариева.Относно бъдещето на Държавната агенция за българите в чужбина тя споделя мнението на премиера, че . Моето мнение - не мисля, че в този си вид агенцията е полезна. Радвам се, че има разследване там и се надявам то да приключи със задържане на виновните лица, каза Захариева.Имаше трето заседание на съвместната комисия с Македония. . Нашата цел - историята трябва да се разказва такава, каквато е била не само за добросъседски отношения, а да възпитаме достойно младо поколение. Това няма как да стане като се лъже и замазва.Нямаме комплекси от нашата история, знаем каква е тя. Имаме техни писма и мемоари. Надявам се историците да бъдат историци, допълни Захариева.", "date": "2018.12.07", "title": "Захариева за Баневи, миграционния пакт и историята ни с Македония"}
{"url": "https://news.bg/crime/advokatat-na-banevi-iska-domashen-arest-ili-parichna-garantsiya.html", "text": "\"Ще искаме по-лека мярка - \"домашен арест\" или \"парична гаранция\". Това заяви пред Нова телевизия адвокатът на семейство Баневи Христо Ботев.По думите му двамата се опитват да се държат, но според него вътрешно са много напрегнати. Защитникът вече е разговарял с тях.\"Днес ще отправят молба до съда лично да се запознаят с делото, така че ще има време да се видим и да обсъдим обвинението\", отбеляза Ботев.Самият той все още не е запознат с материалите по делото.Припомняме, че вчера, 6 декември, Специализираната прокуратура съобщи, че наказателната отговорност от Николай Банев и Евгения Банева Няколко часа  с два различни полета до София. Предаването на обвиняемите е в изпълнение на издадена от Европейска заповед за задържането им.Разпоредено е прокурорско задържане до 72 часа. Очаква се днес да бъде гледана мярката им.На 26 октомври Те са обвинени в пране на пари.След това зам.-главният прокурор .След изявлението му стана ясно, че На 21 ноември стана ясно, че  и те могат да бъдат върнати в България.", "date": "2018.12.07", "title": "Адвокатът на Баневи иска домашен арест или парична гаранция"}
{"url": "https://news.bg/regions/19-godishen-se-blasna-v-darvo-i-zagina.html", "text": "19-годишен младеж загина при катастрофа на пътя Добрич - Варна, в района на село Крумово, съобщиха от МВР- Варна. Според първоначалната информация момчето е загубило контрол над колата и се е блъснало в крайпътно дървоУправлявал е лек автомобил \"Опел\". Инцидентът е станал снощи, около 20:50 часа. ", "date": "2018.12.07", "title": "19-годишен се блъсна в дърво и загина "}
{"url": "https://news.bg/finance/levon-hampartsumyan-lihvite-prez-2019-g-shte-badat-ponosimi.html", "text": "През 2019 г. лихвите няма да тръгнат рязко нагоре и ще бъдат поносими, особено ако икономиката расте\".Това заяви пред Нова телевизия банкерът Левон Хампарцумян. Той коментира, според които лихвите ще скочат драстично през 2019 г.Хампарцумян обясни, че ако тези очаквания станат реалност, то дълговете на големите държави ще станат непосилни за самите тях.По димите на Хампарцумян трябва да се притесняваме само за запазване темпа на растеж на икономиката.Той коментира още, че е нормално и банките да генерират печалби, при положение че икономиката и брутният вътрешен продукт нарастват. Регулаторните органи трябва да следят за това таксите, които налагат финансовите институции, да бъдат нормални.Хампарцумян коментира и идеята БНБ да регулира размера на кредитите, които се отпускат на определени лица, така че заемите да са съобразени с доходите на кредитоискателя.\"Това е с цел да се предпазят хората от свръхзадлъжняване. У нас, на системно ниво, такова свръхзадлъжняване няма\", смята банкерът.Според него българинът е доста консервативен и разумен, когато става дума за взимане на кредит, допълни Левон Хампарцумян.", "date": "2018.12.07", "title": "Левон Хампарцумян: Лихвите през 2019 г. ще бъдат поносими"}
{"url": "https://news.bg/crime/sadyat-pensionera-zadushil-sas-sezal-klosharka-v-pazardzhik.html", "text": "Съдят 74-годишния, задушил със сезал жена в Пазарджик, съобщиха от пресцентъра на Апелативната прокуратура в Пловдив.Днес мъжът с инициали Д.К. беше привлечен като обвиняем за умишлено убийство. За подобно деяние законът предвижда наказание лишаване от свобода от 10 до 20 години.Припомняме, на 4 декември 37-годишна жена от ромски произход беше намерена завързана със сезал и задушена в дома на обвиняемия. Дни преди инцидента възрастният мъж приютил жената в къщата си, но двамата се скарали.Мъжът поискал жената да напусне дома му, но тя отказала. Тогава пенсионерът я завързал със сезал през шията и ръцете и отишъл в полицията, където поискал униформените да му съдействат.Когато полицаите и мъжът се върнали на адреса, те открили жената мъртва. Според разследващи най-вероятно тя се опитала да се отвърже и се задушила.Предстои Окръжният съд в Пазарджик да насрочи заседание по искането на прокуратурата за вземане на мярка за неотклонение \"задържане под стража\" спрямо обвиняемия Д.К.", "date": "2018.12.07", "title": "Съдят пенсионера, задушил със сезал клошарка в Пазарджик"}
{"url": "https://news.bg/politics/29-g-ot-osnovavaneto-na-sds.html", "text": "На днешния ден - 7 декември, от Съюза на демократичните сили (СДС) отбелязват 29 години от създаването си. Празникът по повод годишнината ще се проведе тази вечер.Съюзът на демократичните сили е учреден на 7 декември 1989 година от 10 партии и организации. Първият председател на СДС е Желю Желев. По-късно той става и първият ни демократично избран президент. Вторият и засега последен син президент е Петър Стоянов.От СДС са излъчени и трима премиери - Филип Димитров, Стефан Софиянски и Иван Костов. Именно по време на тяхното управление е подадена молбата за членство на България в НАТО. Тогава започват и преговорите за приемане в ЕС, въвежда се валутният борд, а СДС се превръща в партия. Последният министър от СДС е Божидар Лукарски в кабинета \"Борисов 2\".Припомняме, през 1994 България се присъединява към инициативата на НАТО \"Партньорство за мир\". През март 1997 от временно правителство на Стефан Софиянски подават молба за пълно членство в НАТО.На срещата на най-високо равнище на Пакта в Прага през 2002 България е поканена да се присъедини към Алианса. Приемането на България в НАТО става на 2 април 2004. Водят се преговори със САЩ за възможно разполагане на американски военни бази и тренировъчни лагери в България като част от плана за преструктуриране на американската армия.България бе приета в ЕС на 1 януари 2007 г.И макар сега СДС да е извънпарламентарна формация, амбициите на партията са за връщане в голямата политика.Сегашният председател на СДС Румен Христов изпрати отворено писмо до всички седесари, съидейници и демократи.В него Христов пише:\"Днес нашата партия навлиза в третото десетилетие от своя път. Път, който изведе България до мястото, откъдето насилствено беше извадена по време на комунистическия режим. Място на демократичния дух, на свободния избор на личността, на ценностите и достиженията на демокрацията.СДС се роди, за да изпълни мечтата на българските граждани за един достоен живот на европейци.Хората със син пламък, които пълнеха площадите, ни дадоха сили да направим най-важните промени за България по времето на Прехода. На тези хора и на техните деца ние дължим още повече усилия, за да станем държавата, която всички искаме - с по-високи доходи, със справедлива съдебна система, с реформирани в полза на хората здравеопазване и образование, с преодоляване на демографската криза и създаване на условия за младите да се развиват в Родината ни!\".Според Румен Христов СДС е постигнало много. Като успех на синьото обединение Христов пише, че то е извело България за кратко време от тоталитарна към демократична система, от централно планирано към пазарно стопанство, от откритите листове до границата към пътуване без визи, от цензура и репресии към свобода на словото.Очакванията управлявалите след СДС партии и коалиции да надграждат реформите на синята партия за увеличаване на доходите и по-добър стандарт на живот, не са се сбъднали.\"СДС е партия, а не нечий проект. Ние имаме бъдеще, защото имаме идеи и опит. Затова, днес СДС поставя като своя нова и най-важна цел, българите да бъдат европейски граждани с европейски доходи. И ще продължаваме да търсим съмишленици, с които да работим заедно за осъществяването й\", пише Христов в откритото писмо, с което заявява желание за победа на всички предстоящи избори.Честит празник на всички демократи и хора, които ценят свободата, пожелава Христов.", "date": "2018.12.07", "title": "29 г. от основаването на СДС"}
{"url": "https://news.bg/politics/simeonov-pritesnen-che-aets-belene-mozhe-da-falira-aets-kozloduy.html", "text": "Валери Симеонов смята, че АЕЦ \"Белене\" може да фалира АЕЦ \"Козлодуй\". Нямало гаранция, че операторът на новата централа може да продава на дъмпингови цени. Това можело да постави под влияние цялата ни енергетика.\"Не виждам такъв риск\", успокои го енергийният министър Теменужка Петкова.Тя обясни, че едва ли някой инвеститор ще вземе кредити ,за да продава на дъмпингови цени. \"Няма икономическа логика\", подчерта министърът. Пред парламента енергийният министър заяви, че догодина трябва да изберем стратегически инвеститор за АЕЦ \"Белене\".Вчера пред ресорната комисия тя докладва за бъдещето на проекта.По думите ѝ ще се даде възможност за участие и на други инвеститори с миноритарен дял.Петкова подчерта, че в хода на реализацията на АЕЦ \"Белене\" трябва да бъдат изключени всякакви промени в дизайна на проекта по отношение на безопасността.\"Централата трябва да се реализира с наличното оборудване. Смятаме, че е важно предложената цена за изграждане на проекта да бъде под 9 млрд. лева\", обясни Петкова.По-рано вчера от думите на енергийния министър Теменужка Петкова стана ясно, че се  Стойността на проекта е до 10 млн.евро и той може да се реализира до 10 години.Припомняме, на 7 юни 2018 г. бе вдигнат мораториума върху изграждането на втора атомна електроцентрала в България - АЕЦ \"Белене\". за размразяване на работата по АЕЦ \"Белене\". Мораториумът бе наложен по време на първия кабинет \"Борисов\" през 2012 г., а бе отменен от третия кабинет - също \"Борисов\", но през 2018 г.Темата за проекта АЕЦ \"Белене\" стана отново актуална, след като от  за изготвяне на Национална стратегия в областта на енергетиката с фокус върху електроенергетиката.Р.На .", "date": "2018.12.07", "title": "Симеонов притеснен, че АЕЦ \"Белене\" може да фалира АЕЦ \"Козлодуй\""}
{"url": "https://news.bg/regions/rabotnik-sas-70-izgaryaniya-e-s-opasnost-za-zhivota.html", "text": "Работник от Хасково е с опасност за живота след тежко изгаряне, съобщиха от Областната дирекция на МВР.Инцидентът станал вчера, 6 декември. На спешния телефон в хасковското управление постъпил сигнал за пострадал 44-годишен мъж, който по информация на Хасково.инфо работел в производствена база на млекопреработвателно предприятие. По време на работа той получил 70% изгаряния по тялото при изваряване на продукция.Пострадалият е откаран в пловдивската клиника по изгаряния в критично състояние.По случая е образувано досъдебно производство.", "date": "2018.12.07", "title": "Работник със 70% изгаряния е с опасност за живота"}
{"url": "https://news.bg/int-politics/sasht-ne-obsazhdat-voenen-otgovor-na-intsidenta-v-kerchenskiya-protok.html", "text": "САЩ не са обсъждали възможността за военен отговор на неотдавнашния , в който Русия плени три украински военни кораба заради нарушаване на нейната границата. Това обяви най-висшият американски военен, цитиран от руските медии.\"Няма военен отговор... не е имало обсъждане на военен отговор\", коментира председателят на обединените началник щабове ген. Джоузеф Дънфорд пред журналисти на конференция, организирана от в. \"Вашингтон пост\".\"В момента не се обсъжда военно измерение в отговор на случилото се в Азовско море. Очевидно моята работа е да гарантирам, че президентът разполага с варианти, ако реши да реагира с военна сила\", добави той.Руската Федерална служба за сигурност (ФСБ) съобщи на 25 ноември, че украинските военни кораби \"Бердянск\", \"Никопол\" и \"Яни Капу\" са нарушили руската държавна граница и са се опитали да извършат незаконни маневри в териториалните води на Русия по-късно.Версията на Украйна е съвсем различна, а именно, че става въпрос за акт на агресия от страна на Русия, тъй като украинските кораби са плавали във води, които не са част от територията на Русия, а и Украйна разглежда Крим като окупирана от руснаците територия и следователно не приема руските претенции за суверенитет над водите край Крим.", "date": "2018.12.07", "title": "САЩ не обсъждат военен отговор на инцидента в Керченския проток"}
{"url": "https://news.bg/politics/podgotvyame-vizitata-na-papa-frantsisk-prez-may-2019-g.html", "text": "Голяма е вероятността главата на Католическата църква папа Франциск да посети България през 2019 година. Това стана ясно от думите на вицепремиера и външен министър Екатерина Захариева пред bTV.По предварителна информация папа Франциск идва у нас през месец май 2019 г.В страната ни вече се провежда сериозна подготовка. Визитата ще включва България и Македония. Папата никога не пътува само в една държава - това е част от тяхната протоколна традиция, каза Захариева.Според доц. Даниел Вачков - историк, директор на Институт за исторически изследвания към БАН посещението на папа Франциск у нас догодина е послание към международната общност. Нито в България, нито в Македония католическите общности са достатъчно големи. По всичко изглежда, че България и Македония са двете спирки, които са потвърдени в неговата програма, заяви д-р Момчил Методиев, главен редактор на сп. \"Култура\".Методиев разкри, че има покана към папата от страна на Румъния, но не знам дали тази визита ще се реализира сега, когато Румъния ще поеме председателството на ЕС.", "date": "2018.12.07", "title": "Подготвяме визитата на папа Франциск през май 2019 г."}
{"url": "https://news.bg/world/lavrov-obvini-nato-i-es-v-izostryane-na-situatsiyata-na-balkanite.html", "text": "\"Усвояването\" на Балканския регион от страна на НАТО и ЕС води до дестабилизиране на Европа. Това предупреди руският външен министър Сергей Лавров в интервю за гръцкия вестник Ephemerida ton Zyntakton, информира ТАСС.Той отбеляза, че НАТО и ЕС \"засилват усилията за по-нататъшно \"усвояване\" на региона\" и налагат на Балканите \"грешен избор: или Москва, или с Вашингтон и Брюксел\".Според него това води до заплаха за \"архитектурата на сигурността в Европа\".Лавров се съмнява в способностите на ЕС да застави косоварите да изпълнят задълженията си. Той припомни  в Косово и въведенитеТова поставя под въпрос \"репутацията на ЕС\".Руският министър нарече Косово \"главно огнище на нестабилност\" на Балканите. Той обвини Косово в нови провокации и създаване на невъзможни условия за оцеляване на косовските сърби.Освен това Лавров обвини САЩ и ЕС в \"груба систематична намеса във вътрешните работи на Македония\". Той смята, че чужди дипломати, включително и посланикът на САЩ, шантажират и подкупват за приемане на конституционните поправки с цел ускоряване присъединяането към НАТО, а не за \"ускоряване интеграцията в Европейския съюз\".Коментирайки мигрантската криза в Европа, Лавров отбеляза, че ситуацията може да бъде разрешена чрез възстановяване на инфраструктурата в Сирия без предварителни условия и двойни стандарти.", "date": "2018.12.07", "title": "Лавров обвини НАТО и ЕС в изостряне на ситуацията на Балканите"}
{"url": "https://news.bg/crime/sadyat-podkupen-nadziratel-ot-loveshkiya-zatvor.html", "text": "Съдят надзирател от ловешкия затвор за подкуп.Срещу служителя е повдигнато обвинение, че в продължение на близо половин година, до септември 2018 г., се уговарял с близки на затворниците да внася срещу пари телефони в затвора и да ги предава на задържаните. Той вършел това въпреки забраната по закон затворниците да използват такива апарати.Обвиняемият получавал парите и телефоните чрез пратки.При претърсвания в затвора били иззети телефони от килиите на задържаните.Под ръководството на Окръжната прокуратура в Ловеч по досъдебното производство се извършват процесуално-следствени действия.Внесено е искане за отстраняване от длъжност.", "date": "2018.12.07", "title": "Съдят подкупен надзирател от ловешкия затвор"}
{"url": "https://news.bg/world/hristiyandemokratite-v-germaniya-izbirat-naslednik-na-merkel.html", "text": "Християндемократическият съюз (ХДС) на Германия днес гласува наследник на канцлера Ангела Меркел. Трима основни кандидати участват в битката за лидерския пост в партията, информира ДПА.Докато сондажите сред партийните членове показват, че Анегрет Крамп-Каренбауер, съюзник на Меркел, води в надпреварата за топ поста в ХДС, членът на консервативното крило на партията Фридрих Мерц си осигури подкрепата на няколко ключови високопоставени партийни членове.Здравният министър Йенс Шпан също се кандидатира за председател на партията, но не се разглежда като претендент за важния пост.1001 делегати ще гласуват днес на партиен конгрес в Хамбург. Този, който оглави партията, има огромни шансове да стане 56-годишната Анегрет Крамп-Каренбауер, бивш премиер на малката провинция Саарланд на френската граница от 2011 до 2018 г., наричана \"Мини-Меркел\" заради прагматичния си центристки политически стил, беше избрана за генерален секретар на партията през февруари като част от усилията да се внесе нов импулс в партията.Освен подкрепата от някои бизнес сектори, 63-годишният Мерц също спечели поддръжката на членове на консервативната партия, които смятат, че той ще тласне партията в десния политически спектър, за да се опълчи на набиращата скорост \"Алтернатива за Германия\".Преди около 10 г. Мерц изгуби битката за лидерския пост в партията именно от Меркел.", "date": "2018.12.07", "title": "Християндемократите в Германия избират наследник на Меркел"}
{"url": "https://news.bg/press/7-obvineniya-sreshtu-banevi-startira-palna-proverka-na-zavod-arsenal-za-nezakonni-orazhiya.html", "text": "Баневи. \"Дума\":7 обвинения срещу Баневи Наказателната отговорност от Николай Банев и Евгения Банева ще бъде търсена по 7 обвинения - за престъпления от общ характер, съобщават от специализираната прокуратура. Първото е за ръководене от Банев на организирана престъпна група и за участие на Банева в същата група. Друго обвинение е за длъжностно присвояване на пари и вещи, собственост на \"Полимери\" АД, \"Елма\" АД, \"Химически завод Панайот Волов\" АД и \"Топлофикация Казанлък\" АД в общ размер на 84 682 896 лв. За избягване на плащане на данъчни задължения в размер на 231 052 лв. като управляващи \"Полимери\"АД, в размер на 1 515 235 лв. като управляващи на \"Партнърс комерс\" ЕООД и 2 623 816 лв. като управляващи \"Елма\"АД. Семейството е обвинено и за пране на пари в особено големи размери - 589 811 132 евро и 225 000 лева, както и за държане на огнестрелни оръжия и боеприпаси.Няколко часа по-рано Николай и Евгения Баневи бяха екстрадирани с два различни полета до София. Очаква се днес специализираната прокуратура да поиска от Специализирания наказателен съд най-тежката мярка за неотклонение \"задържане под стража\" спрямо семейство Баневи. Минути по-късно в социалните мрежи се появиха записките на Банев от френския арест, писани през последния месец и половина. Закон. \"Сега\":Законът за личната помощ скара депутатите и на финалната права Парите за личната помощ ще бъдат прехвърлени от държавния бюджет към социалното министерство, а от месечната помощ за деца с тежки увреждания, които ползват услугата личен асистент, ще се приспадат до 380 лева, т.е. според получените часове асистентска помощ. През следващите две години личната помощ ще бъде лимитирана до три групи хора с увреждания - хора с 90 и над 90% увреждания и право на лична помощ, деца с 50 и над 50% увреждания с право на лична помощ и деца с над 90% увреждания (без право на лична помощ). Това гласят окончателно приетите на второ четене в пленарна зала текстове на Закона за личната помощ, който стигна до финалната права след много протести, бурни дискусии и множество редакции, като създаде напрежение и словесни сблъсъци и на последното заседание.Новият нормативен документ, който беше приет по настояване на майките от инициативата \"Системата ни убива\", дава право на лична помощ на хората с трайни увреждания въз основа на индивидуалната оценка на потребностите им, както и правото сами да избират личния си асистент. Проверка. \"Монитор\":Стартира пълна проверка на завод \"Арсенал\" за незаконни оръжияПълна проверка на завод \"Арсенал\" стартира след акцията на ГДБОП и спецпрокуратурата, след откриването на голям брой незаконни оръжия и боеприпаси. Разследващите ще проверяват, дали няма канал за производство и изнасяне на автомати, пистолети и заглушители и дали оръжията не са предназначени за тероризъм.Един от задържаните при акцията в село Габарево е Айдън Джафер. В неговия дом са открити огромно количество оръжия и боеприпаси, съобщава NOVA. През 2008 той е бил арестуван, а в дома му са открити оръжия и наркотици. Обиск е направен и в склад в селото.Все още няма изявление от завод \"Арсенал\", тъй като нямало запитване към експертите на оръжейното предприятие, дали намереното оръжие е произведено там.Ограда. \"Дума\":Симеонов призна за падналата ограда на границатаУчастък от около 30-40 метра от оградата с Турция е отнесен, работи се по възстановяването й. Това призна вчера лидерът на НФСБ и депутат от \"Обединени патриоти\" Валери Симеонов. Както ДУМА първа писа, народният представител от БСП Николай Цонков публикува в социалните мрежи снимки, на които се вижда падналата ограда. Симеонов обясни пред журналистите, че на такива места се поставят 24-часови постове до отстраняване на проблема. Той дори призова БСП да сезира прокуратурата. \"Всеки има право да подаде сигнал в случай, че смята, че има нарушение. Снимките са ми известни и са истински. Известно ми е мястото. Може би е необходимо да се даде малко пояснение за какво става въпрос\", обясни Симеонов.Оградата е отнесена в участък, наречен \"Дълбок дол\", който се намира южно от Сливарово, разказа националистът. Самото наименование на местността говори, че става въпрос за дълбок дол. Оградата е пометена на 28 ноември, когато в района падна силен дъжд\", коментира Симеонов. Той иронично уточни, че оградата не е направена около \"Св. Александър Невски\" на жълтите павета, а на изключително насечен терен и предупреди, че не може да се гарантира, че и в бъдеще няма да има такива събития.", "date": "2018.12.07", "title": "7 обвинения срещу Баневи; Стартира пълна проверка на завод \"Арсенал\" за незаконни оръжия"}
{"url": "https://news.bg/world/rusiya-investira-6-mlrd-dolara-vav-venetsuela.html", "text": "Русия ще инвестира 6 млрд. долара в икономиката на Венецуела. Това стана ясно след подписани договори между властите на двете държави, предаде АФП.Церемонията по подписването им се проведе в Москва по време на визитата на венецуелския президент Николас Мадуро.Самият държавен глава я отбеляза със . По думите му, тя е резултат от интензивна работаСредствата ще бъдат инвестирани в петролната и минна (основно златна) промишленост. Освен това на Венецуела ще бъдат доставени 600 000 тона пшеница, както и ще бъде осигурена поддръжка на въоръжението на армията. Агенциите отбелязват, че за Каракас това са спасителни договори, тъй като страната от години е в криза. Годишната инфлация на Венецуела достигна 833 997% през октомври, стана ясно по-рано. Венецуела се приближава до предсказаните от Международния валутен фонд (МФВ) данни за инфлация от 1 милион процента на годишна база.Президентът Николас Мадуро през месец август премахне петте нули от боливарска валута и  тридесет пъти в усилията си да стабилизира икономиката и да ограничи инфлацията. Кризата принуди близо два милиона венецуелци да емигрират от 2015 г. насам.Инфлацията обаче продължи да расте непрекъснато. Критиците обвиняват пролевичарската президентска администрация, че с държавна намеса в икономиката чрез строги валутни ограничения и ценови контрол са предизвикали икономически колапс. Това предизвика хроничен недостиг на храна, лекарства и други основни стоки.От своя страна Мадуро  в разпалване на \"икономическа война\". Според него, наложените от Вашингтон санкции са предназначени да дестабилизират правителството и да контролират петролното богатство на латиноамериканската страна.", "date": "2018.12.07", "title": "Русия инвестира 6 млрд. долара във Венецуела "}
{"url": "https://news.bg/world/dzhon-boltan-znael-za-aresta-na-finansoviya-direktor-na-huawei.html", "text": "Американският съветник по националната сигурност на американския президент и член на кабинета му Джон Болтън е знаел предварително за ареста на финансовия директор на Huawei. Това заяви той в интервю за . Той не дава подробности относно молбата на Вашингтон за ареста и предстоящото екстрадиране на Мън Ванчжоу, но обвини китайските компании в редица нарушения. , след като Пекин поиска освобождаването на Ванчжоу. Припомняме, че канадските власти задържаха в началото на декември във Ванкувър финансовия директор на китайската компания Huawei Technologies. Това стана по искане на САЩ.Мън Ванчжоу е дъщеря на основателя на Huawei и заема вицепрезидентски пост в компанията. Тя може да бъде екстрадирана в САЩ.Компанията е заподозряна в нарушаване на търговските санкции, въведени от САЩ срещу Иран.От канадското правосъдно министерство съобщиха, че Ванчжоу е била арестувана на 1 декември. На 7 декември съдът ще се произнесе за освобождаването й под гаранция.", "date": "2018.12.07", "title": "Джон Болтън знаел за ареста на финансовия директор на Huawei"}
{"url": "https://news.bg/society/preduprezhdenie-za-zamarsyavane-na-vazduha-i-dnes.html", "text": "За петък е издадено предупреждение за наднормено замърсяване на въздуха.По данни на Столична община,  По данни на  на Европейската комисия тази сутрин концентрацията на фини прахови частици (PM10) отново е над нормите в много от градовете. По-рано тази седмица беше отчетено Припомняме, че заради рекордни нива на фини прахови частици няколко дни поред, бяха предприети редица мерки. Сред тях бе пускането в продажба на 4 декември на т.нар. \"зелен билет\" на цена от 1 лев, който важи за пъруване с градски транспорт през целия ден. Около 75 000 такива билети бяха продадени. Общината обяви, че има готовност отново да пусне такива билети. Гражданите бяха призовани да оставят колите си и да ползват градския транспорт, както и да преминат, при възможност, към алтернативно отопление.Също така бяха засилени проверките на автокъщи и други места за незаконно горене на автомобилни гуми и отпадъци. Отправени бяха и предупреждения към страдащите от определени заболявания да бъдат особено внимателни. Замърсяването на въздуха е по-силен дразнител за хората от по-високите подоходни групи у нас. Например, тези с над 1000 лв. доход на член на домакинството констатират замърсяване в 64% от случаите. Това стана ясно от ново социологическо проучване на агенция \"Афис\".", "date": "2018.12.07", "title": "Предупреждение за замърсяване на въздуха и днес "}
{"url": "https://news.bg/world/hedar-nauart-zamenya-niki-heyli-v-oon.html", "text": "Говорителката на Държавния департамент Хедър Науърт е изборът на американския президент Доналд Тръмп за представител на САЩ в ООН, съобщиха РИА \"Новости\" и Bloomberg.Цитират се източници от Белия дом. Очаква се тя да бъде официално номинирана. Тръмп обяви на 5 декември, че тази седмица ще обяви кандидатурата. 48-годишната Науърт заяви през октомври, че би се оттеглила от сегашния си пост след 2 години и половина като говорител. Тя бе сред обсъжданите имена за наследник на подалата оставка Ники Хейли. Преди нея, за поста се спрягаше изпълнителният директор на \"Голдман Сакс\" и бивш съветник на Белия дом Дина Пауъл. На Тръмп се наложи да отхвърля спекулации, че дъщеря му Иванка ще бъде номинирана за представител. Припомняме, че през октомври Тръмп прие неочакваната оставка на посланика на страната в ООН Ники Хейли.Хейли, бивш губернатор на Южна Каролина, лесно беше потвърдена на поста четири дни след встъпването в длъжност на Тръмп през 2017 г. Тя прокарва политиката на Тръмп в ООН, включително ", "date": "2018.12.07", "title": "Хедър Науърт заменя Ники Хейли в ООН?"}
{"url": "https://news.bg/world/bez-debat-korbin-mey-na-9-dekemvri.html", "text": " между британския премиер Тереза Мей и лидера на лейбъристите Джереми Корбин може и да не проведе на 9 декември, както бе предвидено. Камарата на общините ще гласува плана за Брекзит на 11 декември и две от от телевизиите вече обявиха, че няма да излъчат дебата.BBC поиска да участват и представители на другите партии, но след като договорка не бе постигната, се отказаха да излъчат дебата. От ITV обявиха, че са оставили на поканените сами да решат ще участват ли, но след това стана ясно, че предаването отпада от програмата. Лейбъристите обвиниха Мей, че за пореден път бяга от дебат. Съдът на ЕС съобщи, че на 10 декември ще вземе официално решение дали  да спре решението за напускане на ЕС без съгласието на останалите страни членки.Вариантите за Брекзит са: моето споразумение, никакво споразумение или оставане в ЕС. Това повтори вчера премиерът на Великобритания Тереза Мей. Мей отхвърли искане на някои министри от кабинета й да отложи . Брекзитът трябва да влезе в сила официално в края на март следващата година, след което ще има преходен период до края на 2020 година.", "date": "2018.12.07", "title": "Без дебат Корбин-Мей на 9 декември? "}
{"url": "https://news.bg/world/oon-othvarli-rezolyutsiya-sreshtu-hamas.html", "text": "Общото събрание на ООН  отхвърли резолюция срещу радикалното палестинско движение \"Хамас\", предаде \"Дойче веле\". Документът бе предложен от САЩ. Той обаче получи 78 гласа \"за\", 58 гласа \"против\", 32-ма отсъстваха, а 16 държави не гласуваха. За подкрепа, резолюцията трябваше да си осигури 2/3 от гласовете. Преди гласуването, американският представител Ники Хейли призова колегите си да гласуват и така да осъдят групировката. Тя определи \"Хамас\" като един от най-очевидните и гротескни случаи на тероризъм. Движението \"Хамас\" коментира провала на резолюцията като победа за съпротивата срещу Израел, когото приемат като окупатор. Палестинският лидер Махмуд Абас обяви, че няма да подкрепи документ,  насочен срещу борбата на палестинците. Израел счита самата резолюция като ясно послание и своеобразна победа срещу \"Хамас\", въпреки че не получи достатъчно подкрепа. И САЩ, и ЕС признават Хамас за терористична организация. ", "date": "2018.12.07", "title": "ООН отхвърли резолюция срещу \"Хамас\" "}
{"url": "https://news.bg/world/sadyat-pravitelstvoto-na-indoneziya-za-mrasniya-vazduh.html", "text": "Жители на индонезийската столица Джакарта заплашиха да съдят правителството на страната, предадоха световните информационни агенции. Те се появиха с колела и жълти екипи на протеста. Причината е замърсяването на въздуха. Според протестиращите, властите не правят нищо по въпроса. Те поставиха ултиматум на властта. Сега кабинетът има 60 дни за действия по въпроса. Ако животът в града не се подобри, недоволните ще осъдят президента, губернатора и правителството. В столицата живеят около 10 млн. души и демонстрантите изразиха притеснението си от последиците за всички тях от мръсния въздух. Според недоволните, трябва да се изпрати ясно съобщение до останалите части на страната, където работят заводи - основни замърсители. Замърсяването на въздухана година и причинява симптоми като разстройство на интелекта, затлъстяване, инфекции на ушите и други, алармираха в края на октомври от Световната здравна организация. Засегнати са около 93% от децата по света.", "date": "2018.12.07", "title": "Съдят правителството на Индонезия за мръсния въздух "}
{"url": "https://news.bg/society/zapochva-izplashtaneto-na-pensiite.html", "text": "Започва изплащането на пенсиите за месец декември. То ще приключи на 19 декември (сряда).Ще бъде изплатена и еднократна допълнителна сума в размер на 40,00 лева. Право на нея имат 1 267 731 пенсионери, на които пенсията или сборът от пенсиите, заедно с добавките и компенсациите към тях за месец декември, е в размер до 348,00 лв. включително.Изплащането на сумите чрез пощенските станции ще бъдe извършено съобразно изготвен график, който е предварително обявен във всяка една от тях.Преводите по банков път на на декемврийските пенсии ще бъдат извършени на 7 декември 2018 г.", "date": "2018.12.07", "title": "Започва изплащането на пенсиите "}
{"url": "https://news.bg/world/bombena-zaplaha-sreshtu-tsentralata-na-cnn-v-nyu-jork.html", "text": "Полицията в Ню Йорк разследва сигнал за поставена бомба в централата на CNN, предаде РИА \"Новости\".Става въпрос за Time Warner Center в Манхатън.  Сградата е била евакуирана, а  предаванията по телевизията - прекъснати и в момента тече програма на запис. Районът е бил отцепен. Това е било направено около 22:30 часа местно време. Няколко души от екипа вече информираха накратко в \"Туитър\" какво се случва. Съобщението по случая за момента е лаконично. Съобщава се единствено за анонимен сигнал за взривно устройство. Според данните, по телефона мъж с южняшки акцент е съобщил за 5 бомби. За момента няма данни за открити такива, но проверката не е приключила. Припомня се, че през октомври екипът бе евакуиран след открит подозрителен пакет в сградата. Агенциите отбелязват, че новината за бомбената заплаха идва час, след като американският президент Доналд Тръмп за пореден път се изказа по темата \"фалшиви новини\".Президентът направи това по познатия за него начин - със съобщение в профила си в \"Туитър\".  написа държавният глава. В някои коментари под публикацията му обаче потребители се питат дали между нея и случващото се в централата на CNN има нещо общо. Други коментатори откровено обвиняват президента, че е луд. Публикувани са и много обидни колажи. ", "date": "2018.12.07", "title": "Бомбена заплаха срещу централата на CNN в Ню Йорк "}
{"url": "https://news.bg/int-politics/yaponiya-spira-da-kupuva-oborudvane-ot-kitayskite-huawei-i-zte.html", "text": "Япония планира да забрани държавните покупки на оборудване от китайските комуникационни гиганти Huawei Technologies и ZTE Corp, за да засили защитата си от изтичане на класифицирана информация и кибератаки, съобщава \"Ройтерс\", позовавайки се на източници.Китайските технологични компании са подложени на интензивно критично разглеждане от Вашингтон и някои техни съюзници заради връзките с китайското правителство, като това се дължи на опасения, че те биха могли да бъдат използвани от Пекин за шпионаж.Правителствена забрана в Япония ще бъде наложена, след като Huawei вече бяха блокирани от американския пазар и след като Австралия и Нова Зеландия ги блокираха за изграждането на 5G мрежи. Huawei многократно настоя, че Пекин нямал никакво влияние върху тях.В. \"Йомиури\", който първи съобщи новината за планираната забрана от страна на Япония, посочи, че правителството се очаквало да преразгледа вътрешните си правила за възлагане на обществени поръчки още в понеделник.Правителството не планирало да назове в прав текст Huawei и ZTE, но ще въведе мерки, целящи засилване на сигурността, които се отнасят за компаниите, уточнили източниците.Говорителят на японското правителство Йошихиде Суга е отказал да коментира. Но отбелязал, че страната е в тясна връзка със САЩ в широк кръг от области, включително киберсигурността.\"Киберсигурността се превръща във важен въпрос в Япония\", посочи Суга на редовна пресконференция, допълвайки: \"Ще вземем твърди мерки, като ще обсъдим въпроса от различни перспективи.\"Междувременно от китайското външно министерство изразиха \"сериозни опасения\" относно тези информации.\"Същността на бизнес и икономическото сътрудничество между Китай и Япония е взаимната изгода и печалбата и за двете страни, като и двете компании оперират законно в Япония отдавна\", изтъкна говорителят на външното ведомство на Китай.\"Надяваме се, че японската страна може да осигури честна конкурентна среда за китайските компании, които оперират в Япония, и да не правят нищо, което да навреди на двустранното сътрудничество и взаимното доверие\", допълни китайският представител.Huawei доставя мрежово оборудване на частните японски телекоми NTT Docomo и KDDI Corp.Японската банка SoftBank има отдавнашни взаимоотношения с Huawei, която през 2011 г. стана първата китайска компания, която се присъедини към консервативно бизнес лоби - и си партнира с него в пробни проучвания на 5G.", "date": "2018.12.07", "title": "Япония спира да купува оборудване от китайските Huawei и ZTE"}
{"url": "https://news.bg/politics/bsp-obvini-vlastta-v-skandalna-bezotgovornost-za-chistotata-na-vazduha.html", "text": "\"Правителството ни хвърля мерки за чистия въздух. Резултат обаче няма.\" Това становище изрази социалистът Манол Генов с декларация от името на БСП.Социалистите припомнят и че ни грозят евросанкции заради мръсния въздух.БСП е притеснена от убийствения мръсен въздух в нашите градове.\"България е на второ място след Украйна по броя на смъртните случаи\", алармира Генов.По думите му общините сами не можели да се справят с мръсния въздух, ако нямат държавна подкрепа. Социалистите са изброили 25 общини с мръсен въздух.Имало програми за подобряване на чистотата на атмосферния въздух. И средства имало заделени за това. Резултат обаче червените не виждат.Левите обвиняват властта във високомерие. Повечето общини били лишени от финансов ресурс, за да се справят с мръсния въздух.Според Манол Генов проявена е скандална безотговорност и то години наред в сферата на чистота на въздуха. Здравеопазването ни също е жертва на екологична безотговорност, по мнението на червения депутат. Хората ходели с маски за чист въздух. Ще свалят маските, като ви свалят от власт, прогнозира социалистът.След него Борисов си спомни за мръсния въздух с всички цветове на дъгата.През 2009 година над Кремиковци се виеше дим с всички цветове на дъгата. Така премиерът Бойко Борисов отговори на критиките на левицата, че кабинетът не взима мерки за чистия въздух.\"Ако тогава го мерехме, не зная какво щеше да излезе\", възкликна Борисов.Министър-председателят не се даде и отново захапа червените за мерките, които те са предприемали за чистия въздух. Върна се към кабинета Орешарски. Не помня кой беше министър на екологията, запъна се той.От парламентарната трибуна Борисов обеща на социалистите всичко, което правителството на БСП и ДПС е планирало, той да го въведе.", "date": "2018.12.07", "title": "БСП обвини властта в скандална безотговорност за чистотата на въздуха"}
{"url": "https://news.bg/world/opek-i-sayuznitsite-im-namalyavat-dobiva-s-1-mln-barela.html", "text": "Организацията на страните износителки на петрол (ОПЕК) и съюзниците им ще намалят добива на петрол с около 1 милион барела на денонощие, съобщава \"Блумбърг\".ОПЕК и няколко държави извън картела провеждат двудневни преговори във Виена, които трябва да приключат днес.Според разпространяваната информация държавите от ОПЕК ще намалят добива с 650 000 барела на денонощие, а нечленките на картела ще орежат производството с 350 000 барела.РИА Новости информира, позовавайки се на осведомени източници, че Русия може да намали добива с най-много 150 000 барела.Така ОПЕК ще постигне споразумение за намаляване добива на петрол с 1 милион барела на денонощие в опит да балансира пазара на фона на срива на цените на \"черното злато\". Подробностите ще бъдат публикувани по-късно днес.В същото време източници заявиха пред \"Ройтерс\", че Иран, Венецуела и Либия вероятно ще бъдат изключени от съкращенията на добива на петрол от страна на ОПЕК.Венецуела е изключена заради затрудненото й положение.Основният въпрос е дали от ОПЕК ще убедят Русия да обещае по-голямо намаляване на добива на петрол.Междувременно саудитският петролен министър заяви, че не е уверен, че днес ще бъде постигнато споразумение.\"Ройтерс\" обаче съобщава, позовавайки се на руски източници, че сега Иран е основната пречка за сключване на сделка.Москва е готова да намали производството с около 200 000 барела, ако ОПЕК предложи повече от 1 милион барела на денонощие.Тази сутрин цената на барел лек американски суров петрол WTI януарски фючърси падна с 0,27% до 51,48 долара. Петрол сорт \"Брент\" февруарски фючърси изгуби 0,15% и се търгува 60,22 долара за барел.", "date": "2018.12.07", "title": "ОПЕК и съюзниците им намаляват добива с 1 млн. барела?"}
{"url": "https://news.bg/politics/50-50-ochakvaniya-za-predsrochni-izbori-i-za-palen-mandat.html", "text": "Относително равенство в очакванията за предсрочни избори и за пълен мандат на правителството. Това показва проучване на \"Галъп интернешънъл\", проведено между 28 и 30 ноември сред 801 души в цялата страна.Общо 43% от запитаните смятат, че правителството ще остане на власт до края на мандата си през 2021 г.Други 44% са на противоположния полюс и имат по-скептични очаквания. 29% от тях са на мнение, че правителството ще остане на власт до евроизборите през май догодина, а 15% дават сравнително по-оптимистична прогноза, според която то ще се задържи до местните избори през есента на 2019 г.Мнозинството от анкетираните - 70%, подкрепя протестите срещу управлението. Половината от тях заявяват, че биха участвали в протест срещу правителството, а 8% вече са го правили. Други 41% обаче не биха се включили в подобни прояви.Повечето от запитаните (69%) са на мнение, че протестите са спонтанни, а други 19% ги смятат за платени. От своя страна 4% от анкетираните определят протестите като криминални.По отношение на оценката, която българите поставят на управлението, повечето от тях смятат, че правителството се справя \"средно\" - 32% споделят това становище. Други 15% му поставят оценка \"добре\", а едва 4% оценяват управлението му като \"много добро\". Значително по-високи са негативните оценки - 26% намират управлението за \"лошо\", а 21% го определят като \"много лошо\".", "date": "2018.12.07", "title": "50/50 очаквания за предсрочни избори и за пълен мандат"}
{"url": "https://news.bg/world/mrasniyat-vazduh-v-indiya-otnel-zhivota-na-1-24-mln-dushi-prez-2017-g.html", "text": "Мръсният въздух в Индия е отнел живота на 1,24 милиона души през 2017 г. или 12,5% от всички смъртни случаи в страната през посочената година, показва проучване на Lancet Planetary Health, цитирано от \"Ройтерс\".Повече от 51% от починалите вследствие на мръсния въздух са на възраст под 70 г., се отбелязва в изследването, проведено от учени от различни институции в Индия и по света.Проучването е финансирано от Фондация \"Бил и Мелинда Гейтс\", правителството на Индия и Индийския съвет за медицински изследвания.Около 670 000 души са починали от замърсяването на въздуха в околната среда, а 480 000 от замърсяването в домакинствата в резултат използването на печки с твърди горива при готвене.Индийската столица Ню Делхи е най-изложената на фини прахови частици, известни като PM 2.5, които могат да достигнат дълбоко в белия дроб и водят до големи здравословни проблеми, заключава изследването. Някои северни щати до Делхи също имат сериозно замърсяване на въздуха.Средната продължителност на живота в Индия през 2017 г. щеше да бъде с 1,7 г. по-висока, ако качеството на въздуха е в здравословни нива.През миналия месец беше публикувано проучване на Чикагския университет, в което се подчертава, че излагането на замърсяване намалява продължителността на живота на индиеца с над 4 години.По-рано тази година Световната здравна организация алармира, че в Индия са 14-те най-замърсени градски района в света.", "date": "2018.12.07", "title": "Мръсният въздух в Индия отнел живота на 1,24 млн. души през 2017 г."}
{"url": "https://news.bg/regions/hvanaha-260-l-nelegalna-rakiya-po-obyava-v-internet.html", "text": "Общо 320 литра нелегален алкохол и 122,5 кг нарязан тютюн без платен акциз задържаха служители от Митница Варна.Част от нерегламентирания алкохол бил открит при проверка в частен дом в град Долни чифлик. Митническите служители се представили за купувачи по обява в сайт за продажби в интернет.На 30 ноември те договорили по телефона покупката на домашната ракия, която се предлагала в обявата.При последвала митническа проверка в дома на търговеца, митническите служители открили в гаража общо 26 десетлитрови туби, пълни с етилов алкохол. За алкохола не били представени никакви документи за платен акциз.Нелегалната ракия е задържана, а на търговеца е съставен акт за нарушение.Други 60 литра нелегален алкохол били открити при проверка същия ден в частен имот във Варненско.На 3 декември била извършена проверка и в частен имот в белославско село. Митническите служители разкрили нелегално депо за разпространение и продажба на насипен тютюн. От различни помещения и от допълнителна постройка в имота били иззети чували със 122,5 кг нарязан тютюн за пушене. При проверката не били представени никакви документи за платен акциз. Работата по случая продължава.", "date": "2018.12.07", "title": "Хванаха 260 л нелегална ракия по обява в интернет"}
{"url": "https://news.bg/world/na-vseki-24-sekundi-zagiva-chovek-pri-paten-intsident-v-sveta.html", "text": "На всеки 24 секунди загива човек при пътен инцидент в света. Общо 1,35 милиона души загиват на пътя в целия свят всяка година, алармира Световната здравна организация (СЗО), която настоява за глобални действия, информира АФП.Броят на фаталните случаи на година се е увеличил с около 100 000 за последните три години. Сега пътните инциденти са водещият убиец на деца и млади хора на възраст между 5 и 29 г., подчертават от организацията в нов доклад.\"\", отбелязват от СЗО.Докладът за глобалния статут на пътната безопасност, който се базира на данни от 2016 г., показва, че ситуацията се влошава.В доклада с данни от 2013 г. ежегодно на пътя са изгубвали живота си 1,25 милиона души. Въпреки че се отчита увеличение на общия брой на загиналите, нивото на смъртни случаи в сравнение с увеличаващия се брой хора и автомобили в света се стабилизира през последните години.\"\", подчертават от здравната организация. Това предимно се дължи на по-добро законодателство за ключовите рискове, включително превишена скорост, консумиране на алкохол и шофиране, неизползване на колан, каски и други.По-обезопасената инфраструктура като пешеходни пътеки, велоалеи и по-добри стандарти за автомобилите също се отплащат.Но докато много държави подобряват ситуацията, много по-бедни държави изостават.Смъртността в Африка е особено висока. 26,6 смъртни случая на всеки 100 000 души на година в сравнение с 9,3 в Европа, където смъртността е най-ниска.Пешеходците и велосипедистите представляват 26% от всички загинали на пътя, а в Африка са 44%.", "date": "2018.12.07", "title": "На всеки 24 секунди загива човек при пътен инцидент в света"}
{"url": "https://news.bg/finance/edva-8-1-ot-rodnite-predpriyatiya-prodavat-svoite-produkti-i-uslugi-onlayn.html", "text": "Само 8.1% от предприятията в България продават своите продукти и услуги онлайн. Това сочат резултатите от изследването на Националния статистически институт (НСИ) на информационното общество, в частност електронната търговия, в родните предприятия през 2018 година.Според данните реализираният оборот на предприятията у нас от търговия онлайн за 2018 година възлиза на 5.2% от общия им оборот.Най-активни при използването на електронна търговия са големите предприятия с 250 и повече заети лица. 28.5% от тези компании са направили покупки по интернет, а 15.4% от тях продават стоките или услугите си онлайн.По-голямата част от предприятията, които продават стоките и услугите си по интернет, осъществяват онлайн продажби чрез собствен уебсайт, интернет магазин или уебприложение. Това важи за 86.5% от фирмите.35.3% от всички родни предприятия използват платформи за електронна търговия като eBay, Amazon, Booking.com, eMAG, Alibaba и други, за да реализират продукцията си онлайн.Онлайн търговците най-често правят продажби на физически лица (92.4%), но немалко предлагат своите продукти и услуги на други предприятия или на публични институции (62.8%), пишат още от НСИ.Относителният дял на фирмите у нас, които осъществяват уебпродажби е 7.3%, а на тези, използващи съобщения от тип EDI - 1.2%.Увеличение през 2018 година се наблюдава в относителния дял на предприятията, осъществили покупки през интернет. През 2017 година 17% от фирмите са закупили стоки или услуги чрез уебсайт, уебприложения или съобщения от тип EDI, което е с 4% повече в сравнение с предходната 2016 година.", "date": "2018.12.07", "title": "Едва 8.1% от родните предприятия продават своите продукти и услуги онлайн"}
{"url": "https://news.bg/crime/marinov-ubeden-barzo-ili-bavno-mvr-shte-hvane-arabadzhievi.html", "text": "МВР продължава да издирва семейство Арабаджиеви. Това стана ясно от коментара на силовия министър Младен Маринов пред медиите след парламентарния контрол. Пуснали сме необходимите документи до Европол и Интепрол и чакаме обратна информация, поясни той. Сега министърът се надява на резултат от предприетите действия от МВР по случая. Всичко нужно било извършено.Някъде успехът идва бързо, някъде по-бавно, заяви още Маринов. Надявам се, че всичко ще приключи, така че да бъде подсигурен един справедлив процес и те да бъдат осигурени за нуждите на този процес, допълни силовият министър.", "date": "2018.12.07", "title": "Маринов убеден: бързо или бавно МВР ще хване Арабаджиеви "}
{"url": "https://news.bg/int-politics/merkel-iska-novi-hora-v-partiyata-si-no-sas-sashtite-tsennosti.html", "text": "Германският канцлер Ангела Меркел защити крайъгълните \"християнски, демократични\" ценности на партията си, след като предаде лидерството на Християндемократическия съюз (ХДС) във време, в което популистките партии бележат възход, съобщава \"Франс прес\".\"Бих желала в трудни времена да не забравяме нашата християнска и демократична позиция\", изтъкна Меркел по време на конгреса на ХДС в Хамбург, който трябва да избере неин наследник по-късно днес, след като тя прекара 18 години като председател на консервативната партия.64-годишната Меркел изнесе емоционална реч и изрази благодарността си за шанса да служи 18 години като председател на партията и 13 г. като канцлер, в които тя доминираше европейската политика като неин ключов мениджър и строител на консенсус.\"За мен беше голямо удоволствие, това беше чест\", изтъкна тя на фона на овации, продължили близо 10 минути, докато се бореше да удържи сълзите си.Очертавайки многобройните предизвикателства, пред които е изправена Германия, от бързо променящите се технологии до климатичните промени и глобалното отклонение от мултилатерализма до защитата на националните интереси, тя настоя: \"Във времена като тези ние ще защитим нашите либерални възгледи, нашия начин на живот както у нас, така и в чужбина.\"\"ХДС през 2018 г. не трябва да гледа назад, а да гледа напред, с нови хора... но със същите ценности\", добави Меркел, която заяви, че ще остане неутрална относно своя наследник като партиен ръководител.Трима основни кандидати участват в битката за лидерския пост в партията.Докато сондажите сред партийните членове показват, че Анегрет Крамп-Каренбауер, съюзник на Меркел, води в надпреварата за шеф на ХДС, членът на консервативното крило на партията Фридрих Мерц си осигури подкрепата на няколко ключови високопоставени партийни членове.Здравният министър Йенс Шпан също се кандидатира за председател на партията, но не се разглежда като претендент за важния пост.1001 делегати ще гласуват днес на партиен конгрес в Хамбург. Този, който оглави партията, има огромни шансове да стане ", "date": "2018.12.07", "title": "Меркел иска нови хора в партията си, но със същите ценности"}
{"url": "https://news.bg/regions/boy-mezhdu-uchenichki-zavarshi-v-bolnitsata.html", "text": "16-годишна ученичка е откарана в болницата след сбиване с друго момиче в двора на училище в столичния квартал \"Хаджи Димитър\".Сигнал за инцидента бил подаден днес около 10 часа. На мястото пристигнали полицейски екипи, които установили, че между момичетата възникнал спор, който прераснал в сбиване.Пострадалата 16-годишна ученичка е откарана в болницата за преглед. Второто момиче е избягало и в момента се издирва от полицията.", "date": "2018.12.07", "title": "Бой между ученички завърши в болницата"}
{"url": "https://news.bg/world/opek-i-rusiya-namalyavat-proizvodstvoto-s-1-2-mln-barela.html", "text": "Иран одобри споразумението на Организацията на страните износителки на петрол (ОПЕК) за намаляване на производството на петрол с около 800 000 барела на денонощие от 2019 г., обяви източник от картела, цитиран от \"Ройтерс\".По-късно ОПЕК ще попита съюзниците си извън картела да допринесат с намаляване на добива с 400 000 барела, добави източникът.ForexLive информира, че ОПЕК и съюзниците им са се договорили да намалят производството с 1,2 милиона барела, включително и 400 000 от Русия. Иран е изключен от сделката. По непотвърдена информация сделката предвижда всички да намалят производството с 3% с изключение на Иран, Венецуела и Либия.Като базово ниво ще се използват количествата от октомври.Цената на петрола скочи с близо 5%.Януарските фючърси на американския лек суров петрол се увеличиха с 4,49% до 53,80 долара за барел. Фючърсите за нефт сорт \"Брент\" с доставка през февруари се увеличиха с 4,75% до 62,91 долара за барел.Преди няколко часа По-рано се появи информация, че държавите от ОПЕК ще намалят добива с 650 000 барела на денонощие, а нечленките на картела ще орежат производството с 350 000 барела. Русия може да намали добива с 150 000 барела.", "date": "2018.12.07", "title": "ОПЕК и Русия намаляват производството с 1,2 млн. барела"}
{"url": "https://news.bg/society/za-rozhdenieto-na-edin-lyubim-poet.html", "text": "Днес се навършват 109 години от рождението на великия български поет Никола Вапцаров.В неговия роден и обичан град Банско се проведе официално честване по случай рождението на твореца.На паметника на любимия поет, намиращ се пред едноименния музей, кметът на Банско Георги Икономов и други служители на местната управа почетоха рождението на Вапцаров.На честването се включиха общественици, служители на културни институции, ученици от всички учебни заведения, граждани и други, които поднесоха цветя и венци пред паметника.Междувременно, на 64 километра северозападно от Банско, рождението на Вапцаров също беше почетено... макар и не толкова тържествено.\"\", пише Божидар Стоилов от БГНЕС.Вапцаров е живял в село Бараково в периода 1932 - 1936 година. В този период той е работил във фабриката \"Българската горска индустрия\" на братя Балабанови. През 1934 той се жени за Бойка в кметството на селото, а след това двамата се венчават в намиращата се наблизо черква \"Успение на Пресвета Богородица\".Зад бюста на поета имаше и музей, който обаче беше съборен.Двете хризантеми постави пред паметника бившата кметица Жулиета Лазова рано тази сутрин. На \"церемонията\" присъствал и още един човек - общинският съветник в Кочериново Даниела Миланова.\"\"Делото на любимия поет сякаш вече не се помни в Бараково, въпреки че може и някой друг да е оставил стръкче в нозете му.\", споделя Стоилов - .", "date": "2018.12.07", "title": "За рождението на един любим поет"}
{"url": "https://news.bg/society/maykite-opavat-palatkite-i-za-telk.html", "text": "\"Все още финансовата помощ е на база процент на ТЕЛК. Явно палатката е нашето средство и ние ще опънем отново, тъй като проблемът все още не е решен.\" Това заяви пред медиите Вера Иванова, представител на инициативата \"Системата ни убива\" по отношение на реформата в системата за ТЕЛК.По думите ѝ децата им стават негодни пенсионери на 16 години.\"Това го няма никъде и трябваше много отдавна да се промени, но нямаше политическа воля\" , подчерта Иванова.Тя е категорична, че финансовата подкрепа трябва да се определя според потребностите и диагнозите.\"Един процент разлика в ТЕЛК няма значение за здравето и състоянието за човека, но има разлика от 500 лв. при децата\", заяви представителя на инициативата.Вера Иванова изтъкна, че от 1 април 2019 г. всеки човек с увреждания ще може да кандидатства за индивидуална оценка, а от 1 септември ще бъдат назначени и асистенти по Закона за личната помощ.", "date": "2018.12.07", "title": "Майките опъват палатките и за ТЕЛК"}
{"url": "https://news.bg/int-politics/huawei-sa-dobre-doshli-vav-frantsiya.html", "text": "Френският финансов министър Бруно льо Мер обяви, че китайският комуникационен гигант Huawei Technologies е добре дошъл да продължи да инвестира в страната му.Изявлението му беше направено на фона на информациите, че технологично оборудване на Huawei, особено свързаното с комуникациите, е подозирано, че носи рискове за националната сигурност от редица страни, включително Япония, Великобритания, Австралия, , САЩ и последно Белгия.След среща с китайския вицепремиер Ху Чунхуа, Бруно льо Мер заяви, че Huawei е \"компания, която играе важна роля във Франция, която инвестира във Франция и тези инвестиции са добре дошли\".Все пак той не изключи възможността някои от действията на Huawei да бъдат блокирани, ако \"засегнат националния суверенитет или чувствителни технологии\".Huawei също така влезе в световните новини, след като техният главен финансов директор  по неуточнени обвинения от САЩ, за които се твърди, че са свързани с евентуални нарушения на санкциите на Иран.", "date": "2018.12.07", "title": "Huawei са добре дошли във Франция"}
{"url": "https://news.bg/int-politics/putin-obyavi-za-napalno-realistichno-turski-potok-da-mine-prez-gartsiya.html", "text": "Русия е готова да обмисли възможността за свързване на страните от Южна Европа с \"Турски поток\" през Гърция. Това обяви руският президент Владимир Путин, цитиран от руските медии.\"Това е въпрос, който изисква отделно разглеждане преди всичко от гледна точка на икономическата осъществимост за участниците в икономическите дейности, включително руските. Но това е напълно възможно, ние не го изключваме. Освен това смятаме, че това е напълно реалистично\", подчерта Путин по време на пресконференция с гръцкия премиер Алексис Ципрас в Москва.По думите на Ципрас, с които Путин се съгласи, за свързването на Южна Европа с \"Турски поток\" през Гърция може да бъде използван и Трансадриатическия газопровод между Гърция и Италия, който е на 80 на сто готов. \"Газопроводът е построен, а газ няма, засега. Можем да помислим заедно как да напълним този маршрут с реален продукт. Смятаме, че това е напълно реалистично\", изтъкна Путин. С думите, че диверсификацията означава увеличение, а не изключване на възможни енергоизточници, Ципрас призова Европейската комисия да не прилага \"двойни стандарти\" по отношение на \"Турски поток\", който, по думите му, ще донесе само добрини за региона, и за европейската икономика като цяло.По-рано Путин каза, че Русия проучва възможността за свързване на Италия с газопровода.Руският държавен глава също така не изключи, че едно от сухопътните продължения на \"Турски поток\" може да мине през Унгария.Специалният съветник на гръцкия премиер Димитриос Веланис пък коментира пред руската телевизия RT за \"фанатично настроените\" против руския газ страни от Европейския съюз.Ако втората тръба на \"Турски поток\" минава през Гърция, това поставя под въпрос обявеното преди дни от българския министър на енергетиката Теменужка Петкова, че българските власти са били информирани от \"Газпром\", че \"Турски поток\" ще минава през България. Защото ако и Италия бъде свързана с газопровода, логичният път на газопровода е през Гърция, а не през България. ", "date": "2018.12.07", "title": "Путин обяви за напълно реалистично \"Турски поток\" да мине през Гърция"}
{"url": "https://news.bg/crime/polovin-godina-zatvor-za-shofyor-podkupil-politsai.html", "text": "Половин година затвор получи мъж, опитал да подкупи пътни полицаи. Това реши днес Окръжният съд в Бургас.Обвиняемият Стоян А. получи ефективно наказание от 6 месеца \"лишаване от свобода\". Мотивът е, че на 10 ноември тази година в центъра на с.Тръстиково дал 40 лева подкуп на полицейски служители, за да не му съставят акт за констатирани от тях нарушения на Закона за движение по пътищата.Наказанието трябва да бъде изтърпяно при първоначален \"строг\" режим в затвор.Присъдата подлежи на обжалване пред Апелативния съд в града.", "date": "2018.12.07", "title": "Половин година затвор за шофьор, подкупил полицаи"}
{"url": "https://news.bg/regions/nad-miliard-i-polovina-predvizhda-byudzhetat-na-sofiya.html", "text": "Близо 1.6 милиарда лева са предвидени в проектобюджета на Столична община за 2019 година. Това заяви кметът на София Йорданка Фандъкова при представянето на предложението за бюджета за догодина.Столичният кмет акцентира върху това, че през следващата 2019 година най-важната и голяма инвестиция в София ще бъде изграждането на третия лъч на метрото. За това са предвидени 300 милиона лева.\"Приоритетите са последователни в последните години. На първо място е екологията - подобряване на качеството на въздуха и чистота в града. Догодина ще е готов първият участък от третата линия на метрото, което е най-големият транспортен и екологичен проект. До края на 2019 г. метрото ще се движи от бул. \"Вл. Вазов\" през \"Орлов мост\", центъра до \"Красно село\". Осигурените средства за метрото са 306 млн. лв.\", обясни кметът.От думите на Фандъкова стана ясно и че в бюджета на общината са предвидени и 400 хил. лв. за закупуване на мобилна автоматична станция за измерване на качеството на атмосферния въздух.51.3 млн. лв. са предвидени за изграждане и ремонт на основни улици и булеварди, а 38 млн. лв. сме осигурили за ремонт и поддръжка на улици на територията на цялата община.Измежду най-важните и приоритетни за общината проекти са пробивът на булевард \"Петър Дертлиев\" и връзките със Северната скоростна тангента.Според Фандъкова проектът за булевард \"Петър Дертлиев\" е много важен, защото е важна връзка с магистрала \"Люлин\" и Околовръстното шосе изобщо. За пътните връзки със Северната тангента кметът заяви: \"Тези връзки са изключително важни за развитието на всички зони в западните и северните територии на града.\"Стана ясно и че в бюджета на СО за догодина са предвижени и почти 18 милиона лева за възстановяването на паркове. Очаква се да продължи ремонтът на Западния парк. Ще се правят нови алеи в Южния парк, Северния парк, \"Борисовата градина\" и парк \"Дружба\".\"Отделно 10 млн. лв. ще инвестира общинското дружество \"Софийски имоти\" в разширението на парк \"Възраждане\" и изграждане на първия аквапарк\", пишат от Столична община в прессъобщение.693 хил. лв. ще бдъат инвестирани в продължаващата реконструкция на Зоологическата градина.По думите на Фандъкова през следващата година не се предвижда увеличение на данъците на столичани. Изключение прави само данъкът за по-стари автомобили.\"От 2012 до 2017 година увеличихме собствените приходи на София със 184 млн. лв. без вдигане на данъците с мерки за по-добра събираемост и развитие на икономиката на града. За тази година не залагаме увеличение на данъците извън променените от Народното събрание като ще предложим на общинския съвет да приеме минималните прагове и за автомобилите, и за имоти в курортни селища, които не са основно жилище. Капиталовата програма е 1/3 от бюджета - над 551 млн. лв. От тях 58% са средства, които сме защитили и осигурили от европейските програми 324 млн. лв.\", каза Фандъкова.Темата за законодателните промени, свързани с данъка на колите, коментира и заместник-кметът по финанси Дончо Барбалов. \"За близо една трета от собствениците на автомобили, които отговарят на екологичните стандарти, данъкът за моторните превозни средства ще намалее\", каза той.Според него с промените общият ефект за общината ще е неутрален. За хората, които са с по-нови автомобили данъкът ще стане малко по-малък и обратно - гражданите с по-стари коли ще се наложи да плащат малко по-голям налог.", "date": "2018.12.07", "title": "Над милиард и половина предвижда бюджетът на София"}
{"url": "https://news.bg/world/13-ubiti-pri-opit-za-bankov-obir-v-braziliya.html", "text": "Властите в Бразилия съобщиха, че най-малко 13 души са убити при два опита за банков обир, информира АП.Военната полиция в североизточния щат Сеара заяви, че опитите са започнали около 02,30 часа днес в центъра на град Милагрес.Нападателите в едната банка взели няколко души за заложници, след като полицията блокирала района. Възникнала престрелка, при която загинали няколко души. Властите все още не са установили самоличността на убитите.Кметът на града заяви пред местна медия, че две деца на възраст между 10 и 13 г. са сред загиналите.Според АФП, позовавайки се на местния кмет, 11 души са убити, шестима нападатели и петима заложници. Обирите са предотвратени от полицията.Четирима от заложниците са били от едно и също семейство. Те са били отвлечени от нападателите, докато са пътували към близко летище за полет.Престъпниците убиха заложниците и полицията изби престъпниците, подчерта кметът.Престрелката е продължила около 20 минути.", "date": "2018.12.07", "title": "13 убити при опит за банков обир в Бразилия"}
{"url": "https://news.bg/politics/barekov-kani-samo-ataka-v-konservativnata-platforma.html", "text": "Покана за участие в политическата платформа \"Обединени консерватори\" ще бъде отправена към всички партии. От настоящата коалиция \"Обединени патриоти\" обаче за присъединяване към новосъздаващатa се формация единствено ще бъде поканена ПП \"Атака\". Това става ясно от прессъобщението, разпространено от \"България без цензура\". То цитира и аргументът на Николай Бареков: \"Обединеният патрЕотизъм умря, да живее обединеният консерватизъм\".На конференция Николай Бареков е представил пред участниците и кандидатурата на Ян Захрадил за водещ кандидат за председател на Европейската комисия (ЕК) на общите европейски избори през май 2019 година. Бареков посочва, че \"Презареди България\" е единствената призната легитимно консервативна партия от България в Европа.Готов съм да предоставя в качеството ми на неин лидер и член на ръководството на АКРЕ и ЕКР платформата \"Обединени Консерватори\" за всички граждани, сдружения, политици и партии с консервативни ценности, които желаят да сформираме голям блок през 2019 - за всички предстоящи избори. Има опасност в противен случай България да бъде подмината от консервативната вълна, която залива цяла Европа и Америка. Особено след провала на последния неолиберал и олигархист в Европа - мразеният от цяла Франция президент Макрон.\"Според Бареков със залепения от социолозите етикет за консервативни партии - на либералната ГЕРБ (ЕНП) и сбирщайна Обединени Патреоти - консервативното е било \"оцапано\", а техният провал заплашва и носителите на истинските консервативни ценности.Според Бареков проблематично е, че липсва идеологически субект, който да олицетворява консерватизма, а българското общество е консервативно и пуританско.Припомняме, че през октомври месец евродепутатът Николай Бареков представи Волен Сидеров пред европейските консерватори, като тогава бе обявено, че \"Атака\" официално е подала писмо за намерение за членство в АКРЕ. Още преди това бе обявено, че целта е спечелване на  на предстоящите следващата година избори. Сближаването на Бареков и Сидеров стана на фона на , когато лидерът на \"Атака\" Волен Сидеров искаше оставката на вицепремиера Валери Симеонов и предложи . Като едни от възможните мотиви за разединението на патриотите бе сочено искане на Сидеров да оглави обща патриотична листа за Европарламента. ", "date": "2018.12.07", "title": "Бареков кани само \"Атака\" в консервативната платформа"}
{"url": "https://news.bg/world/stanishev-otgovornostta-ni-e-da-spasim-evropa-ot-populizma-i-arogantnostta-na-enp.html", "text": "Резултатът от евроизборите далеч не е предрешен, това може да бъде голямото завръщане на социалистите, смята лидерът на ПЕС Сергей Станишев.В емоционална реч пред делегатите на Конгреса на ПЕС в Лисабон Сергей Станишев заяви, че днес повече от всякога лявото политическо семейство трябва да бъде единно, за да спаси Европа от разрушителния популизъм и арогантността на ЕНП.\"Европейският проект е атакуван от две страни: от една страна - войнстващите популисти от крайната десница, които искат да разрушат постигнатото през последните 70 години като продават една фалшива носталгия по миналото, като разпалват противопоставянето вътре и между обществата, като експлоатират страховете на хората, като си измислят нови и нови врагове.От друга страна - това е арогантността на ЕНП, които тъврдят, че политиката на ограничения ни е извела от икономическата криза и всичко е чудесно и трябва да продължим по същия начин. Но те си затварят очите за задълбочаващото се неравентво, за огромната социална цена, която хората платиха за техните политики, и които в крайна сметка отчуждиха гражданите от ЕС, от институциите и политиката като цяло.Твърде често виждаме, че тези две заплахи за ЕС всъщност работят заедно - националистите навсякъде са удобни коалиционни партньори за десните правителства, като в Австрия и България, защото ЕНП всъщност прегърна популистката реторика и методи. Наблюдаваме процес на Орбан-изация на европейското дясно в името на запазване на властта. Общият кандидат на ЕНП - Манфред Вебер, иска да \"строи мостове\" към Салвини в Италия и Орбан в Унгария. Това обаче не е нашият път.Нашият път - това, което обединява всички леви партии, е социална Европа, борбата с неравенствата, устойчивата икономическа политика, която да защитава правата на всички работници - както в традиционните, така и в новите сектори, и която в крайна сметка да осигури подобаващо заплащане за труда, така че хората във всички европейски страни да могат да си позволят достоен живот. Трябва да сложим край на противопоставянето между работниците от Източна и Западна Европа. Да дадем по-добра перспектива за бъдещето на младите хора. ПЕС е единственото политическо семейство, което има разработен специален План за младежта, който ще бъде червена линия при преговорите с други политически сили след европейските избори. Защото ние, левите, искаме да съхраним Европа, но и да я променим - към повече справедливост, свобода и устойчивост. Това включва и по-справедливо данъчно облагане на големите технологични гиганти, като Google, Apple, Facebook и Amazon. Само по този начин ще можем да върнем доверието на гражданите в Европейския проект и мечтата за мир и просперитет на всички в дух на солидарност и взаимопомощ.\"Ахим Пост, депутат в германския Бундестаг и генерален секретар на ПЕС, благоди на Станишев за неуморната му работа като лидер на ПЕС, и го определи като \"истински европеец, истински социалист, истински лидер\"", "date": "2018.12.07", "title": "Станишев: Отговорността ни е да спасим Европа от популизма и арогантността на ЕНП"}
{"url": "https://news.bg/politics/radev-zove-vlastta-da-nagazi-v-neradostnata-balgarska-deystvitelnost.html", "text": "Чувството за несправедливост задушава демокрацията. Това заяви пред \"Панорама\" по БНТ държавният глава Румен Радев.Това чувство, корупцията, измененията в Изборния кодекс задушават хората, по мнението му. Демокрацията била в критично положение. Не съм избран, за да премълчавам истината, каза президентът. Властта разполага с бюджета, тя финансира медии и затова Радев припомни аферата Костинброд, депутатите с чували с бюлетини.Фотосесиите не са мой патент, така той отговори на въпроса за отношенията с премиера. Проблемите не били заради липсата на диалог между него и правителството. Правителството не се вслушва в гласа на хората, истина Радев.Властта давала странни обяснение за апартаментите си, имала арогантно отношение към майките , вдига данъци. Нямало да има съглашение в името на корупцията, по заявката на държавния глава. Правителството не трябва да търси диалог с мен, а с българските граждани, подчерта той. Правителството не изпълнява собствената си програма, убеден е още Радев. Не искам да обсъждам буксуващи програми, увери той.Визия за България на БСП била предложение за решаване на проблемите, затова той приел разговор с Корнелия Нинова. Всеки с отговорна и справедлива кауза можел да разчита на подкрепата му. Спешно трябва да се спрат възможностите за злоупотреби в Изборния кодекс и стратегическа алтернатива, според президента.Румен Радев иска широко гражданско представителство в управлението и граждански контрол. Завишени изисквания към законопроектите, предлага президентът. Според него и те трябва да минават на обществено обсъждане и да минават през оценка на въздействието. Нужно е да извършим мащабна реформа на институции, за да се избегне колективната безотговорност, заяви Румен Радев. Гражданите все повече ще търсят етичния елемент, дали си честен или подлец, допълни той.Не полетът е най-важното, а следполетният разбор, каза президентът в отговор на въпроса кое е положителното на правителството. Трябва да магазин в нерадостната българска действителност, по мнението му.Именно това не се случвало и затова растяло гражданското недоволство. За конфликта Русия-Украйна той каза, че никой няма полза от милитаризация на Черно море, а такава се задавала. Държавният глава иска да имаме пряка тръба от Русия към България. АЕЦ Белене е важен проект за категоричен бе Румен Радев. Този проект щял да ни даде енергийна сигурност.", "date": "2018.12.07", "title": "Радев зове властта да нагази в нерадостната българска действителност"}
{"url": "https://news.bg/int-politics/za-treti-pat-preizbraha-sergey-stanishev-za-lider-na-pes.html", "text": "За трети път преизбраха Сергей Станишев за лидер на ПЕС. Това стана на конгреса на европейските социалисти в Лисабон.В избора са участвали 323 делегати. От тях 270 са подкрепили Сергей Станишев за трети мандат. 23 са били против, а 29 са се въздържали.Един от делегатите на конгреса е подал бяла бюлетина. Резултатът показва, че Сергей Станишев получава 84% подкрепа.В реч преди гласуването лидерът на ПЕС заяви своята визия за Европа - Европа, която е справедлива, свободна и устойчива.\"Тази година ще бъде решаваща година за нашата партия и бих искала да благодаря на семейството на ПЕС за това, че се довериха на мен като на президент - с нетърпение очаквам да водя партията на следващите избори. Но повече от това бих искал да им благодаря и на всички наши страни-членки и активисти, за техните ангажименти и усилия. Миналата година заявих, че Европа спешно се нуждае от постепенно подновяване. Този конгрес доказва, че това подновяване е в много голяма степен. Нашата партия е по-обединена и мотивирана от всякога и имаме силна политическа платформа и общ кандидат, докато влизаме в изборите за Европейски парламент.\" Това каза Сергей Станишев.\"На предстоящите избори ще се занимаем с проблемите на милиони европейски граждани. Ще защитим работници, които се страхуват, че работата им ще бъде поета от роботи. Ще разширим защитата на служителите в цифровата икономика. Ще се борим за равни права и равно заплащане за мъжете и жените. Ние ще бъдем твърди за демокрацията и правата на човека. Ще предотвратим изменението на климата и опазването на околната среда. Ще се противопоставяме на националистите и популистите. Ние ще предизвикаме консерваторите. Ще изграждаме нови съюзи в името на гражданите. Ще засилим отслабена Европа. Нашата Европа е една справедлива, свободна и устойчива Европа за всички граждани \". Така завърши речта си преизбраният за трети път лидер на ПЕС.", "date": "2018.12.07", "title": "За трети път преизбраха Сергей Станишев за лидер на ПЕС"}
{"url": "https://news.bg/regions/6-4-miliona-balgari-sa-obhvanati-ot-sistemite-za-razdelno-sabirane-na-otpadatsi.html", "text": "Близо 6,4 милиона души от 183 общини в България са обхванати от разделното събиране на отпадъци. Това съобщи министърът на околната среда и водите Нено Димов пред участниците в Икономическия форум \"Зелена икономика\", който се проведе днес в София. Той отбеляза, че се покачва делът на рециклиране на биоотпадъци у нас.Над средното ниво за ЕС са и показателите за рециклирането на отпадъци от опаковки, излязло от употреба електрическо и електронно оборудване, излезли от употреба моторни превозни средства и негодните за употреба батерии и акумулатори. За 2016 г. в България са рециклирани 917 хил. тона битови отпадъци, като през последните две години този обем нараства до 32%. По експертни оценки в България се рециклират близо 40% от образуваните битови отпадъци от пластмаса, което е с близо 10% над средното ниво за ЕС.\"Трябва да изградим образование, което да учи децата от най-ранна възраст на \"зелена икономика\", призова министър Димов. Според него е необходимо да се обърне внимание на културата и образованието, защото докато не се промени нашето мислене, много трудно ще може да направим устойчиво развитие на кръговата икономика. Човечеството живее в перфектната кръгова икономика, каквато е природата и в която няма нищо непотребно и излишно, каза още министър Димов. Според него нашето мислене също трябва да се промени от линейно към кръгово, като се работи за това как отпадъкът да стане стока, която да бъде използвана отново. Важно е също да се мисли как преди кръгът да бъде затворен, да бъде забавен.Ако успеем да приложим в пълнота цикъла от петте йерархични нива - предотвратяване, повторна употреба, рециклиране, инсинериране и накрая депониране, това означава, че сме успели да използваме наличните ресурси по по-интелигентен и устойчив за околната среда и икономиката начин.", "date": "2018.12.07", "title": "6,4 милиона българи са обхванати от системите за разделно събиране на отпадъци"}
