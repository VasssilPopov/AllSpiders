{"url": "https://news.bg/regions/vyatar-sas-skorost-122-km-ch-i-porivi-nad-144-km-ch-izmeriha-na-cherni-vrah.html", "text": "На Черни връх измериха най-високата скорост на вятъра, от 122 км/ч. към 8 часа. НИМХ уточнява, че поривите на вятъра на Черни връх са неизмерими - над 144 км/ч, съобщава БНТ.Има предупреждение към туристите да не предприемат изкачвания до върха.По Черноморието, на нос Емине средната скорост на вятъра е 50 км/ч, с пориви до 61 км/ч.Скоростта на вятъра на нос Калиакра е 36 км/ч, с пориви 54 км/ч.Силен вятър в страната и измерен и във Враца, като средната скорост там е 43 км/ч., поривите са достигали до 72 км/ч.В Западна, Централна и Северна България скоростта на вятъра е 18-22 км/ч. В повечето области вятърът е умерен до силен. ", "date": "2019.12.22", "title": "Вятър със скорост 122 км/ч и пориви над 144 км/ч измериха на Черни връх"}
{"url": "https://news.bg/world/lavrov-razkri-kakvo-haresva-v-tramp.html", "text": "Министърът на външните работи на Русия разкри какво харесва в президента Доналд Тръмп, съобщават ТАСС и други медии.Сергей Лавров отбеляза, че му харесва как Тръмп обсъжда с руски делегации международните проблеми. В интервю за предаването \"Голямата игра\" по руския Първи канал Лавров каза, че американският лидер се опитва да избегне неясноти и говори открито.Лавров разговаря с американския президент във Вашингтон по-рано този месец.\"Той ме прие в , когато на поста държавен секретар беше Рекс Тилърсън, когато американската опозиция се опита да предизвика шпионски скандал с твърдението, че сме получили секретна информация. Това е пълен абсурд и глупост, измислена от нищото. Разбира се, ние разговаряхме с президента на САЩ по време на срещите му с президента на Русия Путин\", обясни Лавров.\"Харесвам как Тръмп обсъжда международни въпроси и въпроси, свързани с двустранните отношения. Той избягва всякаква неяснота и се опитва да говори открито. Това не винаги се случва сред топ политиците, но според мен това е доста продуктивен подход\", изтъкна топ дипломатът на Русия.По думите му традиционно в руско-американските отношения, когато топ дипломат е на посещение, той е приеман от държавния глава. Но Лавров отбеляза, че това не се отнася за срещи в кулоарите на международни събития. \"Но когато имаме посещение в столиците, това е правилото\", разясни той.Лавров коментира, че срещата му с Тръмп не е била просто протоколна, тя е била съдържателна, тъй като са обсъдили дузина важни въпроси, свързани с двустранните отношения, стратегическата сигурност, контрола над въоръжението, различни регионални конфликти, Близкия изток, Украйна и КНДР.Външният министър призна, че Москва и Вашингтон имат сериозни различия по определени въпроси, включително и за иранската програма.", "date": "2019.12.22", "title": "Лавров разкри какво харесва в Тръмп"}
{"url": "https://news.bg/world/moskva-se-opasyava-che-vashington-se-opitva-da-vbie-klin-mezhdu-rusiya-i-kitay.html", "text": "Москва вижда желание на Вашингтон да вбие клин между Русия и Китай, но това няма да влоши отношенията ни с Пекин само за да направи САЩ щастливи.Това заяви руският външен министър Сергей Лавров в интервю за предаването \"Голямата игра\" по руския Първи канал, информира ТАСС.Лавров каза, че е обсъдил въпроса за руско-китайските отношения по време на разговорите си с президента на САЩ Доналд Тръмп във \"Ние не искаме влошаване на нашите отношения с Китай само за да направим американците щастливи\", подчерта руският топ дипломат. \"Но самата идея, че целите трябва да бъдат постигани посредством положителни неща, чрез развиване на сътрудничество вместо чрез санкции и ултиматуми, най-малко заслужава признание\", допълни той.Сергей Лавров сподели още, че на последната им среща бившият държавен секретар Хенри Кисиднжър е подчертал, че би било идеално за САЩ, ако отношенията им с Москва и Пекин са по-добри в сравнение с руско-китайските.\"Това вероятно не е много реалистично\", смята Лавров.", "date": "2019.12.22", "title": "Москва се опасява, че Вашингтон се опитва да вбие клин между Русия и Китай"}
{"url": "https://news.bg/int-politics/erdogan-obeshtava-da-uvelichi-voennata-podkrepa-za-libiya-ako-se-nalozhi.html", "text": "Турция ще увеличи военната си подкрепа за международно признатото правителство на Либия, ако е необходимо, и ще направи оценка на сухопътните, въздушните и морските възможности, заяви президентът Реджеш Ердоган в неделя, съобщава \"Ройтерс\".Анкара заяви по-рано, че може да изпрати войски в Либия, ако правителството на Сарадж отправи такова искане. Двете държави също подписаха споразумение за морските граници, което разгневи Гърция.Говорейки на събитие в северната провинция Кокаели, Ердоган обясни, че Турция \"абсолютно\" няма да се откаже от двете споразумения, подписани с Либия.\"Ако е необходимо, ще засилим военния аспект на нашата подкрепа за Либия. Ще оценим всички възможности, налични както на сушата, в морето, така и във въздуха\", заяви Ердоган на церемония по пускането на подводницата \"Пири Рейс\" във военната корабостроителница Гюлкук в северозападна Турция, съобщава ТАСС.\"Турция няма да се откаже от действия в Сирия и няма да ограничи прилагането на меморандуми с Либия. Меморандумите за разбирателство с Либия не противоречат на турския закон и международното право. Те се основават на карти, изготвени преди около 10 години\".", "date": "2019.12.22", "title": "Ердоган обещава да увеличи военната подкрепа за Либия, ако се наложи"}
{"url": "https://news.bg/int-politics/predsedatelyat-na-turskiya-parlament-ne-vyarva-v-silata-na-amerikanskite-sanktsii.html", "text": "Председателят на парламента на Турция Мустафа Шентоп коментира, че САЩ налагат санкции срещу държави, с които \"имат трудности и не могат да установят желаните отношения\".Санкциите остават един от основните инструменти за натиск и заплахи на САЩ, който активно се използва по-специално от администрацията на Доналд Тръмп, заяви в интервю за \"Анадолу\" Шентоп.\"Пще преди около година и половина, когато САЩ започнаха да водят активна политика със санкции, заплахите на Вашингтон можеха да окажат малък психологически натиск върху страните. Въпреки това, колкото повече използват този инструмент, санкциите имат по-малко въздействие. Според мен американските санкции няма да засегнат Турция по никакъв начин, включително от икономическа гледна точка\", подчертава той.Според Шентоп, американските санкции не могат да засегнат отбранителния потенциал на Турция. \"От самото начало Турция бе един от участниците в проекта за F-35, но американците не искаха да ни дадат самолета, за който Турция плати\".\"Стъпката Турция в отговор на отказа да ни продадат системи за Patriot, бе да се възползваме от алтернативата и закупихме системи С-400. Това доказва, че Турция води независима политика и решенията на една страна, включително САЩ, не могат да повлияят на нейните планове\".", "date": "2019.12.22", "title": "Председателят на турския парламент не вярва в силата на американските санкции"}
{"url": "https://news.bg/regions/80-godishen-e-s-obgaryaniya-sled-vzriv-na-gazova-butilka-v-stolichniya-kv-boyana.html", "text": "80-годишен мъж е откаран в болница след с обгаряния след взрив на газова бутилка в столичния кв. \"Бояна\" в София, съобщава БНТ. Сигналът е получен към 13.30 часа. В бургаско село млада жена е загинала в банята си след токов удар от късо съединение в бойлер. Около 12:30 в петък е получено съобщение в полицията за инцидент в село Българово. По случая е образувано досъдебно производство за смърт, настъпила поради техническа неизправност.", "date": "2019.12.22", "title": "80-годишен е с обгаряния след взрив на газова бутилка в столичния кв. \"Бояна\""}
{"url": "https://news.bg/world/strelyaha-po-13-dushi-na-domashno-parti-v-chikago.html", "text": "Престрелка на домашно парти в началото на неделя в южната част на Чикаго рани 13 души, четирима от които критично, съобщава полицията в Чикаго, цитирана от АП.Пострадалите са на възраст от 16 до 48 години и са с \"различни огнестрелни рани по телата си.\" Двама души са разпитвани, единият от тях е арестуван с оръжие, а другият е ранен. Полицията е намерила револвер, коментира полицай Фред Уолър.Стрелбата започва вътре в имот в квартал Енгълууд , след това е стреляно още, когато хората започват да бягат от къщата. Уолър определя стрелбата като \"изолиран инцидент\".", "date": "2019.12.22", "title": "Стреляха по 13 души на домашно парти в Чикаго"}
{"url": "https://news.bg/world/7-dushi-sa-prostrelyani-v-tsentara-na-baltimor.html", "text": "Седем души са открити с огнестрелни рани, когато полицията реагира на сигнал за стрелба, съобщава полицейското управление в Балтимор, Мериленд, цитирано от АП.Когато пристига, полицията открива четирима простреляни, 20-годишен с рани в рамото и бедрото, 18-годишен с рани на двата крака, 27-годишен с рана на ръката и 17-годишен мъж с рани по гърба и крака. Те са транспортирани до болници за лечение.Други двама, 22-годишен и 17-годишен, са стигнали сами до районните болници, съобщиха от полицията.По-късно полицията допълва, че седми ранен е пристигнал в районна болница за лечение на огнестрелна рана. В полицейското изявление не е посочено дали има задържан.2019-та е годината, изпълнена с най-много насилие в историята на Балтимор, досега са отчетени повече от 330 убийства, като през 2018 г. са отчетени общо 309. Градът е пострадал от над 1310 търговски грабежи.", "date": "2019.12.22", "title": "7 души са простреляни в центъра на Балтимор"}
{"url": "https://news.bg/disasters/silnite-buri-v-evropa-prichiniha-smartta-na-nay-malko-9-dushi.html", "text": "Силните бури в Испания, Португалия, Франция и Италия отнеха живота на най-малко 9 души, докато регионът се подготви за по-силни ветрове и силен дъжд, съобщава \"Франс 24\".Бурите Елза и Фабиен наводниха реки, прекъснаха електропроводи, изкорениха дървета и прекъснаха железопътния и въздушния транспорт през региона, оставяйки повече от 118 000 домакинства без ток.Досега двама души са загинали в Португалия и седем в Испания, най-тежко засегнатата държава.Рибар е пометен от скали в морето в Каталуния, местната власт заяви, че трима полицаи и още един рибар трябва да бъдат спасени, след като се опитали да спасят мъжа в курортния град Сан Фелиу де Гуиксолс, на 100 километра североизточно от Барселона.Загиналите в Испания са жена от Южна Корея, попаднала под отломки, паднали от сграда в Мадрид, и холандец, който удави с уиндсърф в бурното време край Андалуския бряг.Докато отслабналата буря Елза се придвижи над Великобритания в събота, бурята Фабиен бързо се придвижи, с ветрове със скорост 170 километра в час до Галисия в северозападна Испания, отменени са 14 полета.Около 8 000 домакинства в Галисия са без ток поради щети, причинени на електропроводи от вятъра. Осем градски парка в Мадрид останаха затворени в събота заради силните ветрове. Испанските власти заявиха днес, че Фабиен се отдалечава бързо.Паркове също бяха затворени в Бордо в югозападна Франция в събота, докато циркът Arlette Gruss, който бе на главния площад в града, отмени три спектакъла.Метеорологичната служба на Франция постави 15 региона в югозападната част на страната в оранжев код в събота, докато бурята удари атлантическото крайбрежие.Вятър до 148 км/ч е отчетен при Сокоа, на югозапад близо до границата с Испания. Дори по северозападния бряг на Бретан, ветровете достигат до 120 км/ч. В неделя в региона все още има пориви до 90 километра в час.В югозападна Франция силните ветрове оставиха без електричество 110 000 домакинства. Френската железопътна мрежа SNCF отмени услугите между Бордо, Тулуза и Андей на югозапад поради вероятността ветровете да съборят дървета върху линиите.Служители на френския средиземноморски остров Корсика затвориха всички летища на острова заради наближаващата буря. Фериботните услуги до континенталната част също са спрени. Пътищата към град Аячо на Корсика също са затворени поради опасения от наводнения.", "date": "2019.12.22", "title": "Силните бури в Европа причиниха смъртта на най-малко 9 души"}
{"url": "https://news.bg/int-politics/pompeo-prizova-izrael-i-palestina-za-seriozni-pregovori.html", "text": "САЩ се надяват Израел и Палестина да започнат сериозни преговори, за да разрешат окончателно конфликта. Това заяви държавният секретар на САЩ Майк Помпео в интервю за CSN, цитиран от министерството на външните работи на САЩ и ТАСС.\"Надяваме се, че това ще бъде така. Страните трябва да имат лидери, които са готови да решават сложни въпроси. Те трябва да са готови да взаимодействат в поредица от разговори. Трудната истина е, че конфликтът няма правно решение. Аргументите за това кой е прав или греши според международното право няма да донесат мир\", заяви държавният секретар.\"Това е труден политически проблем, който може да бъде разрешен само между израелци и палестинци.\"САЩ са готови да съдейства за организирането на преговори. \"Правим каквото можем. Призоваваме страните да работят заедно. Резултатите трябва да гарантират сигурност за Израел. Същото трябва да се каже и за палестинците, резултатите трябва да са от полза за тях\", обяснява Помпео.\"Надяваме се, че страните ще започнат сериозен разговор. Очаквам с нетърпение да достигнем окончателното споразумение, което иска светът\".Израелският премиер Бенямин Нетаняху благодари на Помпео в неделя за признанието на Вашингтон, че Израел е несправедливо обвинен от Международния наказателен съд (МНС), който реши да разследва възможните военни престъпления в палестинските територии.\"С цялото си сърце благодарим на държавния секретар Помпео и на президентската администрация на Съединените щати Доналд Тръмп за ежедневната борба с такива изкривявания, несправедливости и подобни лъжи. Ние също ще продължим да се борим с това\", коментира Нетаняху.Премиерът, обръщайки се към министрите, нарече решението на МНС \"абсурдно\" и \"нарушаващо основните принципи на самия Международен наказателен съд\", както и \"противоречащо на историческата истина\".", "date": "2019.12.22", "title": "Помпео призова Израел и Палестина за сериозни преговори"}
{"url": "https://news.bg/politics/nostalgiyata-po-sotsa-e-manipulativna-spored-nadezhda-neynski.html", "text": "\"Носталгията по социализма е манипулативна. Най-големият мит за Прехода е, че не е донесъл нищо добро на България\", коментира пред БТВ Надежда Нейнски, външен министър на България 1997-2001 г., бивш лидер на ОДС, евродепутат и посланик на България в Турция.По думите й дори най-големите критици на събитията след 10 ноември не могат да не признаят колко много се промени България, а трудностите по време на демокрацията са нещо естествено, защото е много трудно да се промени една система. Големият проблем е, че не се е променил начинът на мислене.Според нея, трябва да разберем, че битката за демокрация е ежедневие и дава като пример Турция, където младите хора са изключително активни, дори когато има опасност да бъдат арестувани заради своите идеи, участват активно в изборите и успяват.В България хората имат усещането, че изборът е компрометиран и нищо не зависи от тях, много се говори, че има фалшификации и голям проблем е купеният вот, но за да се преборим с тези негативни явление трябва именно да участваме масово в изборите, обяснява Нейнски.За нея СДС кауза, която ще пази в сърцето си, а ролята на обединението е била епохална. \"Преходът приключи с преговорите на България за влизане в ЕСОт нас зависи какви лидери си избираме и как защитаваме интересите си. Не ни е виновен ЕС, всеки сам кове съдбата си\".Във връзка с работата й като посланик в Турция, Нейнски е благодарна, че е там в период, когато в страната се преплитат всички геополитически интереси.", "date": "2019.12.22", "title": "Носталгията по соца е манипулативна според Надежда Нейнски"}
{"url": "https://news.bg/world/tsik-na-boliviya-s-10-dneven-srok-da-opovesti-novite-izbori.html", "text": "Периодът от 10 работни дни, в който Върховният избирателен трибунал на Боливия трябва да издаде заповедта за общи избори през 2020 г., след на президента Ево Моралес през ноември, започна в неделя, предаде Prensa Latina.Депутатите избраха вече 36-те представители всеки регион, които ще се присъединят към председателя на Върховния избирателен трибунал Салвадор Ромеро.Новите избори трябваше бъдат насрочени 48 часа след като членовете заемат постовете си; процесът обаче се забави с отлагането на тази стъпка за януари.Новите избори бяха насрочениПрипомняме, че по-рано през декември, новата власт в страната да издаде заповед за арест на бившия президент Моралес. Моралес беше президент на Боливия от 2006 г. На 10 ноември той подаде оставка след исканията на военните, които го обвиниха в , в които той спечели. От своя страна Моралес обвини опозицията в опит за преврат. Впоследствие той отлетя за Мексико, . Властта премина на втория преседател на боливийския сенат Аньес.На 24 ноември парламентът на Боливия прие законопроект за нови президентски избори. Според документа кандидат, който вече е бил президент като два последователни мандата, не може да участва в тях, което изключва възможността Моралес да участва в тях.", "date": "2019.12.22", "title": "ЦИК на Боливия с 10-дневен срок да оповести новите избори "}
{"url": "https://news.bg/society/zhena-e-v-bolnitsa-sled-katastrofa-v-blagoevgrad.html", "text": "Пешеходка е бил блъсната от кола днес в Благоевград, предаде bTV.Жената е транспортиран в болница и е без опасност за живота.По първоначални данни инцидентът е станал на пешеходна пътека, в близост до полицейско управление.", "date": "2019.12.22", "title": "Жена е в болница след катастрофа в Благоевград "}
{"url": "https://news.bg/world/povecheto-amerikantsi-iskat-tramp-da-bade-otstranen.html", "text": "Мнозинство от американците вече са убедени, че президентът Доналд Тръмп трябва да бъде отстранен от длъжност, стана ясно от ново проучване на Politico и Morning Consult.За импийчмънт на държавния глава се обявяват 52% от запитаните.Друго тяхно проучване, направено  на 14-15 декември, показа, че 50% от американците подкрепят импийчмънта на Тръмп.По партийна линия, осемдесет и пет процента от демократите са съгласни с решението на Камарата на представителите, в сравнение с 16% сред републиканците.Тръмп стана третият президент в историята на САЩ, срещу когото бе задействана процедурата.Сега президентът е изправен  по време на който се очаква той да бъде оправдан и да запази поста си.За проучването са били интервюирани 1991 регистрирани избиратели онлайн между 19 и 20 декември.", "date": "2019.12.22", "title": "Повечето американци искат Тръмп да бъде отстранен "}
{"url": "https://news.bg/world/exit-poll-milanovich-vodi-na-izborite-v-harvatiya.html", "text": "Зоран Миланович, лидерът на Социал-демократическата партия в Хърватия, ще спечели проведения , разкриват резултати exit poll, цитирани от \"Спутник\".53-годишният бивш премиер печели 29,58 на сто от гласовете.Миланович е следван от президента Колинда Грабар-Китарович с 26,38 на сто и независимия кандидат Мирослав Шкоро с 24,1 на сто.Останалите осем кандидати печелят общо 6 на сто от гласовете.Ако никой кандидат не си осигури над 50 на сто от гласовете, ще се проведе втори тур.Припомняме, че хърватите гласуват на президентски избори днес, които могат да отслабят позициите на управляващите консерватори преди държавата да поеме ротационното председателство на Европейския съюз.Предколедните избори вероятно ще бъдат решени на балотажа на 5 януари 2020 г. заради завързаната битка между настоящия консервативен държавен глава Колинда Грабар-Китарович и други кандидати от дясно и ляво.Грабар-Китарович стана президент през 2015 г. с подкрепата на дясноцентристката партия Хърватска демократична общност (HDZ), която доминира в Хърватия от независимостта на страната през 1991 г.По време на мандата й 51-годишната лавира между умерените в партията и националистите.Сред основните й съперници е известният музикант и певец Мирослав Шкоро, който е с десни възгледи.Междувременно разделението на десния политически спектър откри пространство за бившия ляв премиер Зоран Миланович. 53-годишният диша във врата на Грабар-Китарович, показват последните анкети.Премиер от 2011 до 2016 г., преди Миланович беше иронизиран за своята арогантност, но сега се опитва да се върне с обещание да направи Хърватия \"нормална\" страна с независима съдебна система и уважаване на малцинствата.", "date": "2019.12.22", "title": "Exit poll: Миланович води на изборите в Хърватия "}
{"url": "https://news.bg/world/poreden-protest-v-irak-predi-izbora-na-nov-premier.html", "text": "Хиляди иракчани излязоха на улицата в неделя на пореден протест. Около полунощ се очаква да стане ясен временният премиер, предаде VOA News.Антиправителствените митинги разтърсват Багдад и шиитското мнозинство от октомври. Демонстрантите протестират срещу корупцията, лошите услуги и липсата на работни места.Протестиращите призоваха за прекратяване на политическата система, наложена след американската инвазия през 2003 година.Премиерът Адел Абдул Махди подаде оставка в петък.Президентът Бархам Салих и парламентът оттогава пропуснаха няколко срока за назначаване на нов министър-председател.Махди и неговото правителство се съгласиха да останат на власт, докато не бъде одобрен нов министър-председател.Оставката на Махди обаче не успя да задоволи протестиращите, които заявиха, че не е достатъчно само нов премиер да дойде на власт.  Те искат промени в цялата политическа система, която сега считат за ​​корумпирана.Протестиращите в неделя отказаха вероятния избор за новия временен министър-председател, бившия министър на висшето образование Кусей ал Сухайл, който е против критиците за връзките си с Иран. Демонстрантите категорично отхвърлят кандидатурата му заедно с всички други потенциални кандидати, които са част от правителството от 2003 г.Най-малко 460 души загинаха, а десетки хиляди други бяха ранени след демонстрациите, избухнали през октомври в Багдад и районите с мнозинство шиити в Южен Ирак.", "date": "2019.12.22", "title": "Пореден протест в Ирак преди избора на нов премиер"}
{"url": "https://news.bg/society/restavriraha-originala-na-znameto-na-saedinenieto-ushito-ot-sveshtenika-ivan-oryashkov.html", "text": "Реставрираха оригинала на знамето на Съединението, съобщи Нова телевизия. Ценната реликва, която се пази повече от половин век в Панагюрище, отново е изложена в експозицията на Историческия музей в града редом с прочутото Панагюрско златно съкровище.В трите съшити парчета плат се крие епохалната история на Съединението на България. За да вдъхне нов живот на някогашната панагюрска гордост и да завещае на идните поколения героичното минало, Елица Цветкова се захваща с неговата реставрация.\"Много голяма тръпка е, когато в ръцете на човек попадне такава реликва. Отговорността е много голяма, но и удовлетворението от работата също е много голямо.\" - сподели Елица Цветкова, реставратор в Националната галерия.Работата се оказва тежка, защото всичко се прави на ръка, става бавно и отнема година и половина.\"То е смес, което всъщност затрудни процеса на реставрация. Бялата ивица на знамето е от памучно платно, зелената ивица е от тънък копринен плат, а най-долната червената ивица е от по-плътен копринен сатен. Изображението на коронован лъв, изправен на задните си крака е изпълнено с маслени бои. Гледам да реставрирам максимално етично и да възстановя така, че да се подчертае запазеният оригинал.\" - разказва още Елица Цветкова.Всъщност знамето за Съединението в Панагюрище е ушито от свещеник. Иван Оряшков го изработва по заръка на брат му, който е един от ръководителите в града на въстанието за обединение на Източна Румелия с Княжество България.\"Който като всички млади българи милее да види отечеството си вече не само свободно, но и обединено. С радост приема идеята, която му се възлага от комитета. На него са сакралните слова \"Съединението прави силата!\" и е изрисувана и датата 2 септември 1885 година. Самият флаг е едно доказателство, че акцията е добре замислено дело от сериозни хора, които са подготвили фактически акцията в Панагюрище.\" - коментира Атанас Шопов, директор на Историческия музей в Панагюрище.", "date": "2019.12.22", "title": "Реставрираха оригинала на знамето на Съединението, ушито от свещеника Иван Оряшков"}
{"url": "https://news.bg/int-politics/tramp-obvini-demokratite-che-iskat-da-razrushat-konstitutsiyata.html", "text": "Президентът на САЩ Доналд Тръмп обвини политическите си опоненти от Демократическата партия, че с процедурата по импийчмънт, гласувана в Камарата на представителите, искат да разрушат конституцията на страната.В събота, 21 декември той държа реч пред консервативна студентска организация в Уест Палм Бийч, съобщават американските медии.По думите му, импийчмънтът няма никакви основания. Според него, Демократическата партия се опитва да \"унищожи конституцията на СЯЩ, да разруши историята и да заличи границите на нацията\".\"Ние заедно ще застанем срещу социалистите, ще защитим нашата нация, най-великолепната и чудесна република в историята на света. Америка никога няма да бъде социалистическа страна.\" - заяви Тръмп.По-рано той изрази увереност, че Сенатът напълно ще го оправдае по обвиненията в злоупотреба с власт и възпрепятстване на разследването на Конгреса, въз основа на които Камарата на представителите гласува за процедурата по импийчмънт. В Сената подкрепящата Тръмп Републиканска партия има мнозинство, което прави твърде малко вероятна възможността да се формира квалифицирано мнозинство от две трети от гласовете, което да го отстрани от власт.Припомняме, през седмицата Камарата на представителите гласува \"за\" импийчмънт на Тръмп. Така той стана третият президент в американската история, който е подложен на импийчмънт. През 1868 г. Камарата на представителите е започвала такава процедура срещу Андрю Джексън, а през 1998 г. срещу Бил Клинтън. И в двата случая Сенатът гласува против отстраняването им и те остават на власт. През 1974 г. Ричард Никсън сам подава оставка без да дочака обявяване на импийчмънт.", "date": "2019.12.22", "title": "Тръмп обвини демократите, че искат да разрушат конституцията"}
{"url": "https://news.bg/world/makron-kolonializmat-e-seriozna-greshka.html", "text": "Президентът на Франция Еманюел Макрон заяви в събота вечерта, че \"колониализмът е сериозна грешка\" и призова за \"обръщане на страницата\" на миналото по време на посещение в Кот д'Ивоар, бивша френска колония в Западна Африка, информира АФП.Макрон, който направи коментара в най-големия град в африканската страна Абиджан, отбеляза, че на Франция често се гледа като на страна, която има \"хегемонистичен възглед и влечение към колониализма, което е сериозна грешка и вина на Републиката\".\"Аз съм от поколение, което не е част\" от колониалната ера, подчерта френският лидер.\"Африканският континент е млад континент. ¾ от младата страна не познава колониализма\", изтъкна още Макрон и призова младите да \"изградят ново приятелско партньорство с Франция\".По време на предизборната кампания за държавен глава Макрон предизвика буря, след като На телевизионно интервю през 2017 г. той заяви, че френските действия в Алжир, която получи независимост през 1962 г. след 8-годишна война, са били варварски и са част от миналото на Франция, пред което страната трябва да се изправи и да се извини.", "date": "2019.12.22", "title": "Макрон: Kолониализмът е сериозна грешка"}
{"url": "https://news.bg/world/burya-otne-zhivota-na-8-dushi-v-ispaniya-i-portugaliya.html", "text": "Броят на загиналите от буря, която удари Испания, Португалия и Франция, се увеличи до 8 в събота. Регионът е засегнат от силни ветрове и проливен дъжд, информира АФП.Властите в Мадрид съобщиха, че 32-годишна южнокорейка е починала в събота, след като върху главата й са паднали части от сграда в централната част на испанската столица. Властите поясниха, че сградата е преминала през инспекция през 2015 г., но \"време като това, с проливни дъждове и вятър, води до такива фатални случаи\".Общо трима души са загинали в Испания, включително 68-годишен холандец, в събота и петък, с което общият брой на загиналите от четвъртък вечерта до събота достигна осем души. Шестима души са загинали в Испания и двама в Португалия. В Португалия на места бяха спрени железопътните услуги, след като екстремно време предизвика наводнения на железопътните релси.След като бурята \"Елза\" се насочи към Великобритания, френските, испанските и португалските власти отправиха нови предупреждения. Бурята \"Фабиан\" вече удари Галиция, Северозападна Испания, с ветрове със скорост от 170 километра в час. 14 полета са отменени, а други 13 са пренасочени към други райони на Испания и Португалия. 8000 домакинства в Галиция са без електрозахранване.Парковете и гробищата в Бордо, Югозападна Франция, останаха затворени в събота, а цирк в града отмени три представления.Оранжев код за опасно време е обявен в 15 района на Югозападна Франция. На места вятърът достига скорост от 148 километра в час. Има отменени влакове в страната.", "date": "2019.12.22", "title": "Буря отне живота на 8 души в Испания и Португалия"}
{"url": "https://news.bg/world/harvatite-glasuvat-predkoledno-na-osporvani-prezidentski-izbori.html", "text": "Хърватите гласуват на президентски избори днес, които могат да отслабят позициите на управляващите консерватори преди държавата да поеме ротационното председателство на Европейския съюз, информира АФП.Предколедните избори вероятно ще бъдат решени на балотажа на 5 януари 2020 г. заради завързаната битка между настоящия консервативен държавен глава Колинда Грабар-Китарович и други кандидати от дясно и ляво.Грабар-Китарович стана президент през 2015 г. с подкрепата на дясноцентристката партия Хърватска демократична общност (HDZ), която доминира в Хърватия от независимостта на страната през 1991 г.По време на мандата й 51-годишната лавира между умерените в партията и националистите.Сред основните й съперници е известният музикант и певец Мирослав Шкоро, който е с десни възгледи.Последният предизборен митинг на Грабар-Китарович беше в петък в източния град Вуковар. Градът беше под кървава обсада от сръбските сили и се превърна в символ на хърватската борба по време на конфликта. Тя заяви пред присъстващите, че вярва, че тези които се бориха и умряха във войната, \"не съжаляват, че са загинали, след като Хърватия сега е тук\".Коментарите й се разглеждат като част от битката за гласовете на крайнодесните, които могат да отидат за Шкоро, който обеща да мобилизира армията за спиране на мигрантския поток и да помилва осъдени за военни престъпления.57-годишният певец участва на изборите като независим. Преди изборите социологическите проучвания му отреждаха трета позиция.Междувременно разделението на десния политически спектър откри пространство за бившия ляв премиер Зоран Миланович. 53-годишният диша във врата на Грабар-Китарович, показват последните анкети.Премиер от 2011 до 2016 г., преди Миланович беше иронизиран за своята арогантност, но сега се опитва да се върне с обещание да направи Хърватия \"нормална\" страна с независима съдебна система и уважаване на малцинствата.Анализатори коментират, че загуба на Грабар-Китарович ще нанесе удар върху премиера Андрей Пленкович преди парламентарните избори през следващата година.От 1 януари правителството на Пленкович ще бъде ротационен председател на Европейския съюз за 6 месеца, като основни точки в дневния ред са Брекзит и еврочленството на държавите от Западните Балкани.Критици на правителството спекулират, че изборите в католическата държава са организирани преди Коледа с цел, тъй като управляващите ще се възползват от диаспората, която се прибира по празниците и обикновено гласува за Хърватската демократична общност.От 3,8 милиона души, които имат право на глас, 170 000 живеят в чужбина, предимно в съседна Босна.Изборите започнаха в 07,00 часа и гласуването ще продължи до 19,00 часа местно време. Първите резултати се очакват около час по-късно.", "date": "2019.12.22", "title": "Хърватите гласуват предколедно на оспорвани президентски избори"}
{"url": "https://news.bg/world/kuba-s-premier-za-parvi-pat-ot-poveche-ot-40-g.html", "text": "Куба с премиер за първи път от повече от 40 г. Дългогодишният министър на туризма Мануел Мареро стана министър-председател след връщането на позицията, която за последно е била в ръцете на бившия лидер Фидел Кастро, информира АФП.Назначаването на 56-годишния Мареро за ръководител на правителството е част от процес за децентрализация и промяна.Президентът на страната Мигел Диас-Канел заяви, че това предложение е одобрено от политическото бюро на Кубинската комунистическа партия. Той представи предложението пред парламента, където единодушно беше одобрено.Веднага след това Мареро беше поздравен от бившия президент Раул Кастро, лидер на партията.Мареро беше министър на туризма от 2004 г. Той започна кариерата си в правителството през 1999 г. като вицепрезидент на влиятелната Gaviota Hotel Group, която е към въоръжените сили, а година по-късно стана неин президент. Той заемаше поста до 2004 г.Позицията премиер за последно беше заемана от Фидел Кастро през 1976 г. Но постът беше премахнат, след като бяха приети промени в конституцията и Кастро пое президентството от Освалдо Дортикос Торадо.", "date": "2019.12.22", "title": "Куба с премиер за първи път от повече от 40 г."}
{"url": "https://news.bg/bulgaria/bolnichnite-sa-narasnali-ot-8-na-18-dni-na-chovek.html", "text": "\"Ръстът на БВП тази година достигна 3.7%, безработицата в момента е рекордно ниска от 10 г. насам. Около 180 000 са безработни в цялата страна между 16 и 64 години, а 280 000 са започнали работа\".Това каза председателят на Българска стопанска камара Радосвет Радев пред БНТ.Той коментира бизнес средата като устойчива и даде пример с факта, че преди  от две авторитетни агенции.\"Тези данни се интерпретират по различни начини - едни казват, че сме в застой, други, че е плахо развитие\", коментира Радев.Той добави, че България, бивайки във валутен борд, няма големи възможности да изрежисира \"бумова икономика\".Радосвет Радев коментира и вноса на работници у нас: \"Пазарът на труда в момента е всеяден и в много бизнеси се появяват чуждестранни работници, взема се всичко де що мърда\".Специалистът смята, че \"работодателите са сатанизирани, заедно с парламента\".\"Българският предприемач е лимитран и в този пазар на труда, в който пазарът е еднакъв и българската конкурентоспособност се свежда до цената на енергията и заплатите. Наистина има лимити, в които може да се спрем\", обясни той.Радев коментира и проблема с болничните. Той представи данни, според които през 2017 г. са се паднали на един работещ по 8 дни болнични, през 2018 г. са се падали по 18 дни болнични.Това означава, че работодатели и НОИ са платили половин милиард болнични, а 180 млн.лв. е делът на работодателите.\"Прогнозата за тази година е драматична - очаква се да има 17 млн. човекодни отсъствали от работа. Нищо не се е случило в България през тези години, за да се удвоят болничните\", анализира шефът на БСК.Реформи идната година по-скоро няма да има заради очакваното влизане в чакалнята на еврозоната, каза още Радосвет Радев.", "date": "2019.12.22", "title": "Болничните са нараснали от 8 на 18 дни на човек"}
{"url": "https://news.bg/bulgaria/45-godishen-mazh-v-koma-sled-padane-ot-stena-kray-gotse-delchev.html", "text": "Мъж е в кома след падане от стена край Гоце Делчев, информира БГНЕС.45-годишен мъж е в тежко състояние и опасност за живота след падане от стена в село Горно Дряново край град Гоце Делчев.Към 22,00 часа вчера мъжът паднал от 5-метрова стена вследствие употреба на алкохол. При падането си той получил тежка черепно-мозъчна травма, фрактура на таз и други наранявания.Пострадалият е транспортиран до МБАЛ \"Ив. Скендеров\" в Гоце Делчев и е с опасност за живота. Тежкото му състояние не позволява да бъде транспортиран за лечение към столична болница.", "date": "2019.12.22", "title": "45-годишен мъж в кома след падане от стена край Гоце Делчев"}
{"url": "https://news.bg/bulgaria/sofiya-puska-ekoavtobusi-do-metroto-vdiga-zaplati-i-spira-kontsesiyata-sas-sofiyska-voda-2025-g.html", "text": "Бюджетът на София представлява отражение на управленската програма на ГЕРБ, а тя е по-усилена работа в кварталите, повече средства за по-чист въздух и административната реформа и дигитализацията.Това заяви пред БНТ кметът на София Йорданка Фандъкова.Тя направи и разчети. Специални инвестиции ще бъдат вложени в градския транспорт - за метро, довеждащ транспорт и нови екоавтобуси.\"С пускането на новата линия на метрото София има намерение да се пуснат малки електрически автобуси в кварталите, довеждащи до метрото, които да не замърсяват въздуха. И това е една от мерките за по-чист въздух\", обясни Фандъкова.Тя съобщи и кои заплати в общинската сфера ще бъдат увеличени.\"Освен инвестициите, ще се увеличат заплатите на определени професии, за които има отговорност общината. Ще има увеличение на заплатите на медицинските сестри в детските ясли и училищните кабинети. Залагат се и средства за увеличение на заплатите на шофьорите в градския транспорт\", каза столичният кмет.Фандъкова коментира и увеличаването на данъците за по-стари и замърсяващи автомобили, като обясни къде ще се насочат средствата от това увеличение.\"Около 18 млн. лв. ще се пренасочат в транспорта и парковете. 10 млн.лв. ще се предоставят на районните кметове за ремонт на улици и паркове\", каза кметът.\"Справедливо е, който замърсява повече, да плаща повече. Това е малка стъпка, няма да изчистим въздуха на София, но е знак, че посоката е такава\", категорична бе Фандъкова.Кметът коментира, че са спекулации, че София може да остане без вода и технически няма как да помогне за безводието в Перник.И в тази връзка по темата за концесията на Столична община със \"Софийска вода\" - тя изтича 2025 г. и няма да бъде подновена. Следващата година започват дискусии с експерти по какъв начин ще се подготви управлението на този важен сектор.\"Категорично е моето становище по този въпрос\", каза Фандъкова.Столичният кмет се спря и на темата със скандалния небостъргач \"Златен век\" в кв. \"Лозенец\". \"Тази сграда няма място там, вече законово как ще се реши, не мога да коментирам\", коментира тя.", "date": "2019.12.22", "title": "София пуска екоавтобуси до метрото, вдига заплати и спира концесията със Софийска вода 2025 г."}
{"url": "https://news.bg/bulgaria/andrey-slabakov-eur6000-e-zaplatata-na-evrodeputat.html", "text": "6000 евро е заплатата на един европейски депутат. Това разкри евродепутатът и режисьор Андрей Слабаков пред Нова телевизия по време на обиколка в сградата на Европейския парламент.Той обясни, че в европарламента има трима сътрудници и трима съветници от консерваторите.\"Малко над 6 000 е за депутат. Другите пари са за сътрудници. Защото то има един бюджет, но това са заплатите на хора, които работят в България и Брюксел. Така че в крайна сметка тия пари ги харчим тука\", обясни Слабаков.Евродепутатът на ВМРО допълни, че изпълнява обещанието си да пита. \"Питам непрекъснато. За \"Струма\" беше в петициите. Но нямам много възможности да питам, защото някой трябва да ми даде възможност\", обясни той.Като един от проблемите на Европейския парламент Слабаков отбеляза, че се правят много малко конкретни предложения.\"Това много ме уморява. В смисъл ходят просто да говорят. Говори, говори, говори и накрая нищо не казва. Въобще тия двуминутните изказвания са много гадни, защото има едни, които са, айде да не ги нарека новобранци, някакъв вид тарикати, смятат, че като говорят адски бързо, ще могат да кажат повече неща. Това е изключително грешно, защото има превод на 24 езика. Някои минават през два превода, докато стигнат до нормален превод\", разказа режисьорът.", "date": "2019.12.22", "title": "Андрей Слабаков: €6000 е заплатата на евродепутат"}
{"url": "https://news.bg/world/uzbekistan-glasuva-na-parvi-parlamentarni-izbori-v-erata-na-shavkat-mirziyoev.html", "text": "Гражданите на Узбекистан гласуват на първи парламентарни избори в ерата на Шавкат Мирзийоев, информират радио \"Свободна Европа\" и АФП.Това са първите избори от идването на власт на Мирзийоев преди близо три години. Мирзийоев обеща реформи, откакто стана президент през 2016 г. след смъртта на предшественика си Ислам Каримов, който управлява централноазиатската държава близо три десетилетия.Но анализатори коментират, че имащите право на глас 20 милиона души в Узбекистан отново са изправени пред ограничен избор. Пет политически партии участват на изборите. Всички те са представени в законодателния орган.Мирзийоев призова депутатите за по-голяма роля при вземането на политически решения. Изборите се провеждат под мотото \"Нов Узбекистан, нови избори\".В момента Либерално-демократическата партия на Узбекистан държи 52 места в 150-местната долна камара на парламента. Следващата партия е \"Мили тикланиш\" с 36 места.Мирзийоев освободи повече от 50 политически затворници от 2016 г., но все още има неизвестен брой задържани.Според Организацията за сигурност и сътрудничество в Европа предизборната кампания не е покрила международните стандарти.С най-щедри обещания е \"Мили тикланиш\", която е против потенциално присъединяване на страната към търговски блок, ръководен от Русия. Освен това иска да замени премиера Абдула Арипов със свой кандидат. Но партията подкрепя програмата за реформи на президента, както и останалите четири партии поддържат програмата на държавния глава.", "date": "2019.12.22", "title": "Узбекистан гласува на първи парламентарни избори в ерата на Шавкат Мирзийоев"}
{"url": "https://news.bg/world/sasht-evropa-ni-blagodari-za-sanktsiite-sreshtu-severen-potok-2.html", "text": "Посланикът на САЩ в Германия Ричард Гренъл заяви, че с въвеждането на санкциите срещу руския газопровод \"Северен поток-2\" Вашингтон иска да не се допусне монопол на Москва в Европа, съобщават руски медии.По думите му това не е нова политика на САЩ, тъй като се провежда още от администрацията на президента Барак Обама - диверсификация на източниците на енергия в Европа и недопускане на една страна или организация да оказва голямо влияние в Европа посредством енергийни доставки.\"Това е дългосрочна стратегия в посока разнообразие на енергийните източници в Европа\", обяви дипломатът в интервю за германското издание \"Билд\".Той отбеляза, че има недоволство в Европа относно проекта \"Северен поток-2\".Просто погледнете реакцията на Европейската комисия и на Европейския парламент. 15 европейски държави изразиха притеснението по повод проекта. Получихме молба от наши европейски партньори да подкрепим усилията им. Заради това санкциите се явяват проевропейско решение. Чух от европейски дипломати благодарност за тази стъпка, обясни американският дипломат.Тези доводи са опровергани от постоянния представител на Русия в ЕС Владимир Чизов, който припомни, че против антируските санкции на САЩ се обявиха министърът на външните работни на Германия Хайко Маас и представители на други държави от ЕС. Чизов определи политиката на Вашингтон като недобросъвестна конкуренция.Американските санкции срещу \"Северен поток-2\" и \"Турски поток\", които са част от прокарания бюджет за отбрана на САЩ за фискалната 2020 г., влязоха в сила от 20 декември.", "date": "2019.12.22", "title": "САЩ: Европа ни благодари за санкциите срещу „Северен поток-2”"}
{"url": "https://news.bg/world/noviyat-kosmicheski-korab-starlayner-na-boing-se-vrashta-6-dni-po-rano.html", "text": "Новият космически кораб \"Старлайнер\" на \"Боинг\" се завръща днес на Земята - шест дни по-рано, след като проблем с часовника попречи да стигне и да се скачи с Международната космическа станция, обявиха от НАСА и от производителя на самолети, предаде АФП.Капсулата без екипаж е планирано да се приземи днес в 12,57 часа по Гринуич в Ню Мексико. В момента е в ниска 250-километрова орбита. Инженери на \"Боинг\" подготвят навлизането й в атмосферата над Тихия океан. При приземяването на кораба ще бъдат използвани парашути и въздушни възглавници.Това е още един провал за \"Боинг\" на фона на кризата с пътническите самолети модел 737 Max след две фатални катастрофи. При катастрофите през  и през  загинаха общо 346 души. Компанията планира да прекрати \"Старлайнер\" беше изстрелян в петък от Флорида, но малко след отделянето си от ракетата носител Атлас V корабът не успя да активира двигателите по план, което попречи навлизането му в точна орбита, за да достигне до станцията. Международната космическа станция е на 400 километра от морското равнище. След като пресметнаха, че корабът е изгорил твърде много гориво за няколко минути, което е свързано с проблем с часовника, от \"Боинг\" и НАСА решиха \"Старлайнер\" да се върне на Земята без да завърши мисията докрай.Но от НАСА обявиха, че мисията не е пълен провал, тъй като са изпълнени много от задачите.\"Старлайнер\" трябваше да се скачи автоматично със станцията, която е на 400 километра над морското равнище, 25 часа по-късно след изстрелването и да се завърне на 28 декември.НАСА е принудена да разчита на руски ракети \"Союз\" за транспортиране на астронавти от пенсионирането на космическите совалки през 2011 г. след 3 десетилетия. САЩ искат да прекратят зависимостта си, макар че отношенията между Москва и Вашингтон в космонавтиката остават имунизирани в сравнение с по-широкото влошаване на двустранните отношения през последните години.При бившия президент Барак Обама НАСА направи промени в работата си. Вместо да притежава своя техника, агенцията ще наема частни компании за тази цел. НАСА награди \"Боинг\" и SpaceX с договори за милиарди долари за разработване на решения \"Произведено в САЩ\".НАСА се ангажира да плати общо 8 милиарда долара на двете компании, SpaceX и \"Боинг\", които в замяна трябва да проведат 6 мисии с четирима астронавти всяка до 2024 г. Според доклад на НАСА за един астронавт ще се плаща около 90 милиона долара на \"Боинг\" и 55 милиона долара на SpaceX, докато в момента САЩ плащат на Русия повече от 80 милиона долара за астронавт.", "date": "2019.12.22", "title": "Новият космически кораб „Старлайнер” на „Боинг” се връща 6 дни по-рано"}
{"url": "https://news.bg/bulgaria/bsp-se-gerberizira-predupredi-stanishev.html", "text": "БСП се герберизира и се превръща в популистка партия. Това предупреди лидерът на европейските социалисти Сергей Станишев пред БНТ.\"В момента виждаме един опит да се преформатира БСП политически, да остави някакви свои ясни принципи и да бъде по-скоро популистка, аз дори говоря за герберизирането като поведение на БСП като послания, силоварски стил\", коментира той.Председателят на партията се поставя над конгреса, над Национален съвет, той е всевластна фигура, това е част от герберизацията, ако щете. Превръщането на БСП от демократична партия със спорове, но с механизми за корекции на лидера, в партия, където има един човек, една воля, един източник на власт, който налага на останалите своята воля, смята Станишев.За Станишев обаче не стои на дневен ред въпросът да се кандидатира за председател на БСП. Той каза още, че се безпокои не от загубените избори на левицата, а от неспособността на партията да извлича поуки.", "date": "2019.12.22", "title": "БСП се герберизира, предупреди Станишев"}
{"url": "https://news.bg/bulgaria/tir-se-obarna-na-struma-i-zatrudni-dvizhenieto.html", "text": "Тир се обърна и затвори пътя за Гърция, съобщава Нова телевизия.Това е предизвикало образуване на колона от автомобили.Тирът се е преобърнал на магистрала \"Струма\" край Петрич. Движението в района е спряно заради тежката техника, която е разположена на пътното платно.Първият опит на тежката техника да изтегли тежкотоварния автомобил не се увенча с успех. Работата по освобождаването на пътното платно продължава, допълват от телевизията.По-късно от Агенция \"Пътна инфраструктура\" съобщиха, че движението при км 153 от АМ \"Струма\", в посока София, при разклона за Петрич, се извършва в една лента заради катастрофата.От АПИ съветват шофьорите да се движат с повишено внимание и съобразена скорост.", "date": "2019.12.22", "title": "Тир се обърна на \"Струма\" и затрудни движението "}
{"url": "https://news.bg/bulgaria/stotitsi-signali-za-problemi-sled-silniya-vyatar-v-sofiya.html", "text": "На повече от 300 сигнала за проблеми след силния вятър в София са реагирали екипи на дирекцията \"Аварийна помощ и превенция\" на Столичната община до 08,00 часа тази сутрин.Това съобщиха от дирекцията пред БНР.Няма пострадали хора, но има материални щети, предимно по автомобили. Сигналите са били предимно за паднали дървета, счупени билбордове, пътни знаци и кофи за боклук по улиците на София.Най-засегнат е район \"Витоша\", където беше спрян и токът. Аварийно прекъсване на електрозахранването има във \"Враждебна\", \"Бояна\", \"Княжево\", \"Манастирски ливади\", \"Киноцернтъра\", \"Владая\", \"Горни Лозен\", \"Долни Лозен\" и \"Враня\", където екипи на ЧЕЗ работят за възстановяване на електрозахранването.Засегнати от вятъра са още кварталите \"Бояна\" и \"Драгалевци\".Частично са засегнати все още и \"Изток\", \"Изгрев\", \"Искър\" и \"Дружба\", където също има паднали дървета.Аварийните екипи са отстранили над 20 паднали дървета. Повече от 18 са сигналите за паднали ламарини от покриви, а 17 обаждания е имало за съборени пътни знаци. Получени са над 35 сигнала за предмети по пътните плана.От Столична община напомнят на гражданите да проверят за незакрепени предмети по терасите на жилищата си, а строителите - да обезопасят скелетата и оградите на обектите, а търговските фирми рекламно-информационните елементи.Междувременно от областната администрация на Враца съобщиха, че силният вятър, който на места е достигал скорост от 97 километра в час, е нанесъл щети по сгради и съоръжения в областния град. Щетите се отстраняват от екипи на пожарната. Има сигнали за паднали дървета и ламарини от сгради. На места има спиране на електрозахранването.", "date": "2019.12.22", "title": "Стотици сигнали за проблеми след силния вятър в София"}
{"url": "https://news.bg/int-politics/turskiyat-parlament-prie-dokument-pozvolyavasht-izprashtane-na-voenni-v-libiya.html", "text": "Турският парламент ратифицира меморандум за военно сътрудничество с Либия, даващ юридическа възможност за изпращане на турски контингент в африканската страна, предадоха информационните агенции.Документът предвижда взаимодействие с либийската страна в сферата на сигурността, както и във военната подготовка, отбранителната промишленост, борбата с тероризма, нелегалната миграция, логистиката и картографията.За ратифицирането на меморандума гласуваха 269 депутати, 125 бяха против.Той беше подписан в края на ноември в Истанбул. Впоследствие турският президент Реджеп Таип Ердоган заяви, че страната му е готова да изпрати свой контингент, ако признатото от ООН правителство на националното единство поиска това.Припомняме, по-рано беше съобщено, че Анкара може да изгради . Това ще позволи на Турция да окаже по-голяма подкрепа на международно признатото правителство на Файез Сарадж.Военни източници разкриха пред вестник \"Йени Шафак\", че правителството е поискало от турските въоръжени сили да прехвърлят свой контингент в Либия.В Либия продължава двувластието. В западната част на страната управлява международно признатото правителство на националното единство. На изток действа управляваната от Халифа Хафтар Либийска национална армия. Съотношението на силите беше променено, след като Русия изпрати контингент от наемници от частната армия \"Вагнер\" - в подкрепа на Хафтар срещу признатото от ООН правителство.", "date": "2019.12.22", "title": "Турският парламент прие документ, позволяващ изпращане на военни в Либия"}
{"url": "https://news.bg/weather/parviyat-den-na-zimata-e-topal-i-vetrovit-s-zhalt-kod-v-21-oblasti-1.html", "text": "Посрещаме астрономическата зима с топло за сезона време и валежи от дъжд. За 21 области е обявен жълт код за силен вятър.Зимата настъпва тази сутрин, в 6:19 ч.През нощта облачната покривка ще започне да се разкъсва от запад, но наближаването на обедните часове ще започне отново да се разраства.В източните райони ще има по-голяма вероятност слънчеви периоди.Още през нощта на отделни места ще превали слаб дъжд. С увеличаването на облачността през втората половина на деня ще започнат валежи от дъжд - първоначално в западните райони. През нощта срещу понеделник те ще обхванат и източната част на страната.По-обилни дъждове са възможни в югозападните райони.Вятърът остава ориентиран от юг-югозапад, на места силен, с отчетливи пориви.Максималните температури са предимно в рамките на 13-18 градуса, малко по-ниски в крайните северозападни райони.Минималните в по-голямата част на страната са в интервала 6-11 градуса, отново малко по-ниски в крайния северозапад и малко над 11 градуса по Черноморието.Жълт код за силен вятър е в сила за областите: Монтана, Враца, Ловеч, Габрово, Велико Търново, Търговище, Разград, Силистра, Добрич, Варна, Шумен, Бургас, Сливен, Ямбол, Хасково, Кърджали, Благоевград, Кюстендил, Перник, София и София-град.", "date": "2019.12.22", "title": "Първият ден на зимата - топъл и ветровит, с жълт код в 21 области"}
{"url": "https://news.bg/world/evakuiraha-bazar-v-berlin.html", "text": "В Берлин евакуираха коледен базар в съботния ден, предаде Дойче веле. Причината е подозрително поведение на двама мъже.В местната полиция е подаден сигнал, че е забелязан подозрителен предмет на базара, намиращ се на площад Брайтшайдплац. Тъй като точно на този базар  службите за сигурност са решили да не поемат рискове и са предприели евакуацията, съобщава агенция dpa.Съобщава се, че влаковете на близката до площада гара са преминавали без да спират.В полицейската операция са участвали 350 служители и полицейски кучета. При претърсването не са намерени подозрителни предмети.Задържани са двама мъже. Според някои публикации в местните медии, единият от задържаните е бил обявен за издирване - той е заподозрян във връзки с терористи.Според пресаташето на местната полиция обаче тази информация не се потвърдила и двамата мъже са били освободени.При нападението през 2016, когато камион се вряза в посетителите,, над 50 бяха ранени.", "date": "2019.12.22", "title": "Евакуираха базар в Берлин"}
{"url": "https://news.bg/int-politics/rusiya-zatvori-kerchenskiya-proliv-za-4-dni.html", "text": "Русия затвори за четири дни Керченския пролив, предаде агенция \"Униан\".Агенцията се позовава на председателя на наблюдателния Съвет по външните работи Андрей Клименко и на Института за черноморски стратегически изследвания.\"На 20 декември Министерството на транспорта на Русия просто фактически блокира движението през Керченския пролив за четири дни - от 21 до 24.12.2019. Защо? Защото на 23 лично президентът на Руската федерация ще премине с локомотив през моста, а на 24 ще премине първият влак.\" - съобщава Клименко.Междувременно руското министерство на транспорта съобщи, че проливът са затваря заради \"технически работи\".Керченският пролив попада периодично в центъра на споровете между Русия и Украйна още от 2003 година, когато с договор, подписан и от двете страни, протокът е признат за съвместни вътрешни води на Русия и Украйна. Все още няма съгласие обаче за разделянето на Азовско море. През 205 година Русия започна строителството на транспортен коридор през Керченския проток, като Кримският мост е официално открит на 15 май 2018 г. от президента на Русия Владимир Путин.Миналата година на , три украински плавателни съда бяха арестувани в района на Керченския пролив. , въпреки че руските власти твърдят, че сблъсъкът се е случил в руски териториални води.Случаят предизвика  с участието на Русия, който стигна и до Съвета за сигурност на ООН. Международната общност настоя Русия незабавно да освободи украинските моряци - нещо, което не се е случило и до този момент. Украйна вече подаде в Европейския съд по правата на човека  заради задържането на 24-мата украински моряци.", "date": "2019.12.22", "title": "Русия затвори Керченския пролив за 4 дни"}
{"url": "https://news.bg/press/mozhe-da-priemem-evroto-prez-2023-g-nova-hakerska-ataka-oshte-diskusii-za-prokuraturata.html", "text": "Финансовите и икономическите перспективи пред държавата са сред водещите теми на медиите във времето на равносметка за годината.\"Финансовият министър Владислав Горанов обяви, че България може да замени лева с евро на 1 януари 2023 г. В ефира на \"Дарик радио\" той уточни, че страната не е подала официално документ за кандидатстване, за да бъде приета в механизма ЕРМ 2, така наречената чакалня на еврозоната. \"Няма да кандидатстваме, преди да сме сигурни, че ще ни приемат. Репутационните щети иначе могат да бъдат много големи\", коментира финансовият министър. Горанов за пореден път обяви, че е напълно реалистично до края на април, дори и по-рано, България да влезе в чакалнята. По думите му заради валутния борд страната няма смисъл да стои в чакалнята и един ден, но ще ѝ се наложи да спази срокът преди да бъде въведено еврото, който е около 2-3 години. \"Ако през април 2020 г. попаднем в механизма ЕРМ 2, то тогава на 1 януари 2023 г. е реалистично да приемем еврото\", допълни финансовият министър.\" - в. \"Стандарт\".\"Традицията повелява в края на годината да се харчат крупни суми от бюджета без особена обосновка, обсъждане или прозрачност и тази година не е изненада . Голям и непредвиден разход за тази година са отпуснатите допълнителни средства за строежа на Етап 3 на автомагистрала \"Хемус\", които според различни медии са 1,38 млрд. лв. Въпреки че тазгодишната история с отпуснатите допълнителни средства е малко по-различна от обикновено, тази практика повдига няколко сериозни въпроса относно планирането и изпълнението на публичните инвестиционни програми. На правителственото заседание на 11 декември 2019 г. са приети две постановления, касаещи АМ \"Хемус\". Едното е за отпускане на допълнителни средства на Министерството на регионалното развитие и благоустройството (МРРБ) в размер на около 10 млн. лв. за изготвяне на технически проект и строителство (инженеринг) на участък от км 78+500 до км 87+800 от пътен възел \"Ябланица\" до пътен възел \"Боаза\" (Лот 0). Средствата се осигуряват чрез преструктуриране на разходи и/или трансфери по централния бюджет, което означава, че не са предвидени в програмния бюджет на министерството. Това обаче е странно, защото в програмния бюджет на МРРБ (стр. 36) са предвидени средства за изготвяне на такъв проект, което означава, че или правителството е платило два пъти за едно и също нещо, или е изхарчило парите за нещо друго. Другото постановление е за отпускане на 483 млн. лв. за Лот 7-9, които отново се осигуряват чрез преструктуриране на разходи и/или трансфери по централния бюджет, като този път наистина средствата не са предвидени по бюджета на министерството. Заедно с отпускането на допълнителни средства обаче Министерският съвет прави и друга промяна - увеличава максималния размер на ангажиментите за разходи на МРРБ за 2019 г. от 571 млн. лв. на 1,38 млрд. лв. С влизане в сила на Закона за публичните финанси през 2013 г. се въвеждат тавани на ангажименти и задълженията за разходи. Първите представляват условни задължения за плащане, които възникват на база сключен договор, международно споразумение, нормативен акт и др., с предварително определен размер, а вторите са реални задължения за плащане, възникнали в резултат на изпълнение на въпросните договори и прочее. С други думи увеличението на максималния размер на ангажиментите за разходи не е отпускане на нови средства за АМ \"Хемус\", а увеличаване на възможността за сключване на нови договори за дейности по нея. Това вероятно е във връзка с постановление на МС от 13 декември 2018 г., с което се отпускат допълнителни средства в размер на 1,35 млрд. лв. за изграждане на Лот 1-6 от магистралата, които обаче постъпват по сметка за чужди средства на МРРБ, а не се харчат в рамките на годината. С други думи през 2018-2019 г. правителството отпуска допълнителни средства за АМ \"Хемус\" в размер на 1,84 млрд. лв., от които до края на 2019 г. ще бъдат изхарчени поне 500 млн. лв., а за останалите липсва информация към момента. Решенията за отпускане на непредвидени средства за финансиране на АМ \"Хемус\" през последните две години, както и финансирането на Национална програма за енергийна ефективност на многофамилни жилищни сгради (по-известна като програмата за саниране) повдигат генерален въпрос относно планирането и изпълнението на държавната инвестиционна програма...\" - в. \"Дневник\".Прокуратурата, съдебната система и обсъжданите във връзка с тях промени в конституцията остават сред актуалните теми.\"Не разбираме правилно всичко, което ни се казва отвън, смята Филип Димитров, който визира препоръките на Венецианската комисия, отправени към България. Като конституционен съдия и наскоро избран заместник-председател на Венецианската комисия, той разясни, че препоръките се отнасят към конкретен казус, с който тя се е занимала и по който носи отговорност главния прокурор. В предаването \"Още от деня\" Филип Димитров обясни какъв е характера на Венецианската комисия към Съвета на Европа. Тя е доброволна структура, която заседава 4 пъти годината и цели хармонизация на европейското законодателство чрез подходите на правото. Нейните доклади нямат задължителен характер. В препоръките си за България тя е набелязала 3 аспекта за решаване на конкретния проблем. По отношение на призивите създаване на институцията независим прокурор Димитров се спря на някои особености на българската конституция, които се коренят назад във времето, когато тя беше създавана. Като цяло конституционният съдия приветства идеята за промени в основния закон, но непременно чрез полемика от сериозни експерти. Иначе, по думите му, \"патосът в призивите за промяна на конституцията е по-скоро вреден\". Запитан за вота на доверие, който той загуби през декември 1992 г., Димитров е убеден, че да поискаш вот на доверие е най-естественото нещо в политиката, когато си разбрал, че губиш политическото доверие. В този смисъл той изрази уважение към сегашния премиер Борисов, който при първото си правителство също поиска вот на доверие...\" - в. \"24 часа\".\"Бившият премиер Иван Костов отправи сериозни критики към прокуратурата, като определи действията ѝ като крайно популистки... \"Прокуратурата трябва да се запита дали не е някакъв популистки орган и не следва тежненията на тълпата. Чува се \"разпни го тоя\" и тръгва да го разпъва независимо дали има доказателства. Всичко се прави, просто защото така казва тълпата\", заяви Костов, намеквайки за редица от акциите на прокуратурата, които се влачат с години по съдилищата заради проблеми в обвинителните актове. По думите му в част от действията на прокуратурата се виждало търсене на одобрение от хората. Той даде за пример засаждането на дръвче от новия главен прокурор Иван Гешев след повторното му избиране от Висшия съдебен съвет. По време на акцията Гешев подкрепи кандидатурата на Сотир Цацаров за председател на Антикорупционната комисия, която след това беше гласувана почти единодушно от депутатите в парламента. Изборът на Цацаров пък накара депутата от БСП Антон Кутев да обяви, че колегата му от ДПС Делян Пеевски е въздействал на парламента при гласуването чрез медиите си. \"Те наистина са неизживени политици. Те искат одобрението на хората и не искат да печелят делата в съда. Те искат хората да ги харесват или поне да не ги ругаят много. Те се държат като най-крайните популисти в страната\", добави Костов. Той даде и друго предположение за действията на прокуратурата в последно време. Според него държавното обвинение може да е станало \"напълно зависимо на определени олигархични кръгове\". Думите му идват на фона на протестите срещу избора на Гешев, които бяха организирани от няколко неправителствени организации. В подкрепа на Гешев пък се организираха акции, водени от издателя на сайта \"Пик\" Недялко Недялков. В тях се включиха и други служители на сайта. По думите на Костов в последно време имало отстъпление от държавността, а това водело до други проблеми. \"Минимална държава е максимална олигархия. Ако не е властта в избирателите и държавата, тогава демокрацията се изражда в олигархия. Силната държава пази демокрацията\", каза още той.\" - в. \"Дневник\".\"Председателят на Конституционния съд и бивш главен прокурор Борис Велчев е на мнение, че изборът на Иван Гешев за главен прокурор е бил напълно публичен и прозрачен. Велчев припомни и че и самият той също е бил потърпевш от въпроса защо не е имало състезание, когато бе номиниран за главен прокурор. \"Не зависеше от мен да си осигуря конкурент. Не зависеше и от г-н Гешев. В крайна сметка какво е виновен той, че системата не е осигурила конкурент?\", коментира Велчев в ефира на \"Дарик радио\". От 2007 г. магистратите в България нямат имунитет за престъпления от общ характер и всеки един прокурор, съобразно неговата компетентност, би могъл да привлече към наказателна отговорност главния прокурор, обясни Велчев. Коментарът му е по повод готвените от кабинета промени в законодателството, свързани с въвеждането на фигурата на т.нар. \"независим прокурор\", който да може да разследва главния. До спешните промени се стигна след критични резолюции на Венецианската комисия и на Комитета на министрите към Съвета на Европа за това, че липсва ефективен механизъм, който да гарантира независимо разследване. Освен това България е длъжна да изпълни решение на Европейския съд за правата на човека по делото \"Колеви срещу България\" от 2009 г. и срокът за изпълнение е до 2020 г. На извънредно заседание кабинетът прие предложения за промени в Наказателно-процесуалния кодекс, а в сряда реши да отправи искане до КС за тълкувателно решение по темата с контрола върху главния прокурор. Според Велчев и в момента е възможно да се проведе разследване срещу главния прокурор...\" - в. \"Дневник\".Водната криза в Перник също е сред темите с продължение.\"Протестиращи блокираха кръговото движение на пернишкия квартал \"Изток\", откъдето е връзката към АМ \"Струма\". След физически сблъсъци обаче полицията предотврати блокирането на магистралата. Целият квартал \"Изток\" е блокиран от жандармерия, съобщи БГНЕС... Основните искания на гражданите са за оставка на министъра на регионалното развитие Петя Аврамова. Те също настояват предишният директор на ВиК дружеството в града да бъде разследван за злоупотреби, които са довели до източването на язовир \"Студена\". По-рано днес кметът Станислав Владимиров обяви бедствено положение в Перник...\" - в. \"Сега\".\"Премиерът Бойко Борисов обяви в предаването \"Годината\" на Дарик радио, че единственият виновник за водната криза в Перник е \"некадърното управление на ВиК сектора в града\". Той отхвърли възможността вина да носят регионалният министър Петя Аврамова или екоминистъра Нено Димов, въпреки че ВиК дружество е собственост на общината и на държавата, която има мажоритарен дял в него. Преди седмица пернишкият прокурор Красимира Минчева излезе с постановление, че отговорност може да се търси и на двамата. От днес Перник е в бедствено положение поне за следващите седем дни. Именно заради това Борисов уточни, че лично е започнал да се занимава с казуса през последните два дни. Според него има хора, \"които си взимат заплати, и трябва да следят веригата от язовира до чешмата\"...\" - в. \"Дневник\".Вестниците публикуват и съвети от специалисти за избягване на хакерски атаки и източване на банкови сметки.\"Нова хакерска атака се разпространява по електронната поща. Разпращат се съобщения, в които се твърди, че са от адвокати или съдебни изпълнители с покана за доброволно погасяване на дългове. Като податели са вписани имената на реални адвокати, предаде БНТ. Изпратените съобщения целят да инсталират зловреден софтуер, за получаване на достъп до пароли и банкови сметки. Нетипичният електронен адрес, от който е получено съобщението, липсата на телефон за обратна връзка, както и самото наименование на прикачения файл могат да подскажат, че става дума за опасен имейл. От Адвокатската колегия в Пловдив уверяват, че не съществува такава практика.\" - в. \"24 часа\".\"Експертът по киберсигурност Борислав Сестримски: Съхранявайте безконтактните си карти в специални кейсове \"Във времето около празниците, случаите с неправомерно източване на пари от картите ни, зачестяват. Това обикновено е един интензивен период, в който хората пазаруват, обменят стоки и стават по-небрежни към това да опазват информацията за банковите си карти\". Това каза пред Нова тв експертът по киберсигурност Борислав Сестримски. Той съветва да съхраняваме безконтактните се карти в специални кейсове. \"Добре е това да се прави, за да не могат тези, които носят скимиращи устройства, да се докосват до парите ни. Разбира се, тези пари също са проследими, така че всеки, който стане жертва на такава атака, може да поиска разследване по случая\", посочи Борислав Сестримски. \"Скимингът остава водещ при измамите, но банките се грижат за банкоматите и сигурността на абонатите. Редовно се правят проверки за скимиращи устройства. Разбира се, потребителите трябва да се стараят да прикриват своя ПИН код, когато го въвеждат, защото дори да има такова устройство, ако камерата не запише кода, картата остава в безопасност\", каза още той.\" - в. \"Труд\".", "date": "2019.12.22", "title": "Може да приемем еврото през 2023 г., нова хакерска атака, още дискусии за прокуратурата… "}
{"url": "https://news.bg/world/18-dushi-sa-ubiti-pri-sblasatsi-v-zatvor-v-honduras.html", "text": "Най-малко 18 души загинаха при сблъсъци в хондураски затвор в пристанищния град Тела, намиращ се в северната част на страната, предаде Би Би Си. Други 16 души са ранени.Инцидентът е най-кръвопролитният за последните години.Съобщава се, че в затвора са изпратени служители на силите за сигурност, за да овладеят ситуацията.Правителството на Хондурас обяви извънредно положение в затворите на страната. В тях се намират над 20 хиляди лишени от свобода, докато официално местата 8000.Стрелбата в град Тела не е изолиран случай. В претъпканите затвори се надигна вълна от насилие.", "date": "2019.12.22", "title": " 18 души са убити при сблъсъци в затвор в Хондурас"}
{"url": "https://news.bg/world/grenlandiya-ostrovat-na-sakrovishtata.html", "text": "\"Всяко зло за добро\", заяви още преди години гренландската депутатка Юлиане Хенингсен по повод промените в климата. Да, гренландските мъже не могат да ловуват през зимата, тъй като ледената покривка е изтъняла, но затова пък жителите на острова вече сами си отглеждат всички необходими им картофи и зеленчуци - нещо, което доскоро бе немислимо.Ледената покривка на Гренландия се топи по-бързо от предвижданията на учените. А това поражда огромни апетити, тъй като под ледовете дремят невероятни съкровища - скъпоценни камъни, железни руди, различни редки почви. Най-могъщите държави в света вече са насочили поглед към Гренландия. Китайският министър на енергетиката няколко пъти посети острова, САЩ от години изпращат там високопоставени дипломати и генерали, периодично пристигат и делегации от ЕС, Канада, Япония, Южна Корея, Австралия. А през лятото на тази година американският президент Доналд Тръмп дори поиска да купи Гренландия.Най-големият остров на света действително придобива все по-голямо значение - не само поради скритите под леда природни богатства, а и заради разкриващите се нови възможности. Внезапно възникват нови морски пътища, които значително ще съкратят пътуванията на корабите от Азия до Европа и Америка. Топенето на ледовете изважда на бял свят и природните богатства на Гренландия. А тези богатства са направо невероятни: предполага се, че край бреговете на острова се крият 13% от световните запаси на нефт и цели 30% от всички залежи на газ. Дълбоко в недрата му дремят находища на цинк, олово, желязна руда, злато, сребро, диаманти, мед, никел, платина, уран и редки метали като лантан, неодим и итрий, които се използват за производството на смартфони, ветрогенератори и автомобилни акумулатори.Топенето на ледниците освобождава и гигантски количества пясък и чакъл. А пясъкът става все по-ценен, тъй като е основна суровина за производството на бетон и асфалт. Който контролира този пазар, налага и цените.Така Гренландия внезапно попадна в полезрението на геополитиката. И едва ли има друго място на планетата, където икономическите, военните и политическите интереси да се сблъскват с такава острота, коментира германският \"Ди Цайт\" и припомня, че и Германия вече проявява по-сериозен ангажимент към региона. Германското правителство прие нови насоки за политиката си в Арктика, а канцлерката Меркел наскоро призна, че е било грешка да се подценява стратегическото значение на полярния регион.НАТО пък наблюдава със загриженост как Русия постоянно разширява своя подводен флот, а военните ѝ бази все повече се приближават към Гренландия. Пекин също не остава по-назад. Когато китайците предложиха да построят летища на острова и да поемат експлоатацията на една бивша военноморска база, САЩ протестираха остро пред Дания, която и до днес определя външната политика и политиката за сигурност на Гренландия. В резултат правителството в Копенхаген отпрати китайците и самó инвестира в региона. Китай и днес е основен доставчик на редкоземни метали. И ако сложи ръка и върху гренландските находища, целият световен пазар на тези суровини ще се окаже в китайски ръце.В момента в Гренландия се добиват почти само рубини и сапфири. Чуждестранните фирми все още се въздържат от големи инвестиции, защото условията за добив си остават трудни: има прекалено малко писти за кацане, няма пътна мрежа, нито пък железници, а много пристанища са недостъпни в продължение на месеци поради непробиваемата ледена покривка. Въпреки това надпреварата за бъдещи печалби от несметните богатства на Гренландия вече е в ход.", "date": "2019.12.22", "title": "Гренландия - островът на съкровищата"}
{"url": "https://news.bg/world/prezidentat-na-afganistan-ashraf-gani-si-osiguri-vtori-mandat.html", "text": "Президентът на Афганистан Ашраф Гани изглежда, че си е осигурил втори мандат, след като от местната избирателна комисия обявиха, че според предварителните резултати от президентските избори Гани е получил подкрепата на мнозинството избиратели, информира АФП.На 28 септември Гани се изправи срещу премиера Абдула Абдула.Независимата избирателна комисия на Афганистан съобщи, че Гани печели изборите с 50,64 на сто, докато Абдула е бил подкрепен от 39,52%. Това е достатъчно на Гани за победа още на първи тур.Кандидатите имат три дни да подадат оплаквания преди да бъдат съобщени окончателните резултати, което вероятно ще стане до няколко седмици. Веднага след обявяването на резултатите от пресцентъра на премиера Абдула заявиха, че ще обжалват резултатите.Няма коментар от Гани, но президентът ще даде пресконференция в 17,00 часа местно време (12,30 часа по Гринуич).Първите данни трябваше да излязат на 19 октомври, но на няколко пъти бяха отлагани на фона на технически проблеми и твърдения от кандидати, особено Абдула, че вотът е опорочен.Изключително ниска избирателна активност на вота. Едва 1,8 милиона души са гласували от 37 милиона афганистанци и общо 9,6 милиона с право на глас.Много отказаха да участват, тъй като талибаните се заканиха да атакуват избирателни секции.От избирателната комисия съобщиха, че 31% от гласувалите са жени.Ако бъде потвърдена победата на Гани, това ще е третата загуба за Абдула, което ще постави под въпрос ръководеното от него правителство, тъй като той изключва ново споделено управление с Гани.", "date": "2019.12.22", "title": "Президентът на Афганистан Ашраф Гани си осигури втори мандат"}
{"url": "https://news.bg/world/makron-se-otkazva-ot-prezidentskata-pensiya-i-poiska-koledno-primirie.html", "text": "Президентът на Франция Еманюел Макрон призова стачкуващите срещу пенсионната реформа, които парализираха железопътния транспорт в страната да се съгласят на коледно \"примирие\". Френският лидер също предложи като отстъпка да се откаже от президентската си пенсия, пише \"Политико\".Вече две седмици стачни действия срещу планираната пенсионна реформа на държавния глава блокират голяма част от Франция. Железопътният транспорт, включително високоскоростните влакове и метрото в Париж, работят на половин капацитет.На пресконференция в Кот д'Ивоар Макрон призова транспортните синдикати да прекратят стачката по време на празниците, за да уважат \"семейния живот\" и французите, за да си починат по празниците.Вестник \"Монд\" пише, че Макрон се отказва от бъдещата си президентска пенсия от 6220 евро на месец, а също така и от пожизненото си членство в Конституционния съвет на Франция. В съвета влиза всеки бивш президент на Франция. Мястото в Конституционния съд идва с възнаграждение от 13 500 евро.Бившият президент Франсоа Оланд също се отказа от възнаграждението си от съвета, но Макрон е първият президент, който се отказва от пенсията си, пише \"Монд\". Говорителят на Елисейския дворец коментира пред АФП, че Макрон също иска предлаганата от него пенсионна реформа да се прилага и за президентската пенсия в бъдеще.Няколко профсъюза отхвърлиха искането за коледно \"примирие\".По-рано тази седмица правителството и синдикатите проведоха двудневни преговори, но не успяха да се договорят и профсъюзите призоваха за масова демонстрация на 9 януари 2020 г.", "date": "2019.12.22", "title": "Макрон се отказва от президентската пенсия и поиска коледно „примирие”"}
{"url": "https://news.bg/world/kim-chen-un-obsadi-s-visshi-voenni-ukrepvaneto-na-armiyata.html", "text": "Лидерът на КНДР Ким Чен-ун проведе среща с висши военни, на която обсъдиха засилване на военния потенциал на страната, съобщава Корейската централна новинарска агенция, цитирана от \"Ройтерс\".Срещата е проведена на фона на притесненията, че КНДР може да се върне към сблъсък с Вашингтон.Ким председателства разширено заседание на Централната военна комисия към Корейската работническа партия за обсъждане на мерки за укрепване на въоръжените сили на страната...военно и политически, уточни медията и допълни, че те също са обсъдили важни въпроси за решително подобряване на националната отбрана и ускоряване на развитието на военните възможности за самоотбрана.Не се разкрива срещата кога се е провела и какво е решено на нея.Комисията е най-висшият военен орган в КНДР, който взема решения в сферата на отбраната. Ким ръководи страната като върховен главнокомандващ и е председател на комисията.Северна Корея наложи ултиматум на САЩ до края на годината да промени позицията си на фона на закъсалите преговори за ядрената програма на азиатската държава.Ким и президентът Доналд Тръмп проведоха три срещи от юни 2018 г., но няма голям напредък в диалога между двете държави, след като Пхенян настоява първо да бъдат отменени международните санкции преди да прекрати ракетната и ядрена програма.Някои експерти се опасяват, че Северна Корея може би се подготвя за тест на междуконтинентална балистична ракета.", "date": "2019.12.22", "title": "Ким Чен-ун обсъди с висши военни укрепването на армията "}
{"url": "https://news.bg/int-politics/tramp-kani-dzhonsan-v-beliya-dom-za-ogromna-targovska-sdelka.html", "text": "Президентът на САЩ Доналд Тръмп покани британския премиер Борис Джонсън да го посети в Белия дом през новата година, съобщиха в неделя британските медии, цитирани от \"Ройтерс\".Поканата на Тръмп е отправена след победата на изборите. Великобритания иска да сключи нова търговска сделка със САЩ, след като напусне Европейския съюз в края на януари.\"В средата на януари са изведени някои потенциални дати, но все още официално нищо не е договорено. Но е ясно, че и двете страни искат да направят това в началото на 2020 г.\", коментира източник, близък до Белия дом.Джонсън не желае посещение преди Брекзит на 31 януари и би предпочел да е след преразпределение в кабинета, предвидено през февруари, когато се очаква да назначи Майкъл Гоув за свой нов търговски преговарящ, съобщава The Mail в неделя.Това може да позволи на Джонсън да вземе и Гоув в САЩ преди разговорите за търговска сделка след Брекзит.Някои вътрешни лица на \"Даунинг стрийт\" обаче имат опасения относно посещението на Джонсън поради притеснения, че премиерът може да бъде въвлечен в продължаващата процедура по импийчмънт на Тръмп, съобщава Sunday Times.Джонсън спечели одобрение за сделката си за Брекзит в британския парламент в петък, първата стъпка към изпълнение на предизборното му обещание да осигури напускането на Великобритания от Европейския съюз до 31 януари.Докато Великобритания се готви да напусне блока, Джонсън и Тръмп се споразумяха в телефонно обаждане да продължат \"амбициозното\" споразумение за свободна търговия Великобритания-САЩ.След победата на Джонсън на изборите на 12 декември, Тръмп коментира, че Великобритания и САЩ вече са свободни да сключат \"огромна\" нова търговска сделка след Брекзит.\"Тази сделка има потенциал да бъде много по-голяма и по-доходоносна от всяка сделка, която може да бъде сключена с ЕС\", заяви Тръмп.", "date": "2019.12.22", "title": "Тръмп кани Джонсън в Белия дом за \"огромна\" търговска сделка"}
{"url": "https://news.bg/world/rusiya-modernizira-su-34-vaz-osnova-na-opita-ot-srazheniyata-v-siriya.html", "text": "Модернизиран вариант на руския изтребител-бомбардировач Су-34 ще бъде създаден до 2022 г. На самолета конкретно ще бъде сменен радиолокаторът. Това съобщиха двама източници от отбранително-промишления комплекс пред ТАСС.Единият от източниците обясни, че в момента са провеждат опитно-конструкторски работи по създаването на модернизирана версия на Су-34. Първият образец трябва да бъде готов до 2022 г.Другият източник потвърди, че разработката на самолета трябва да завърши до две години. Той поясни, че на самолета ще бъде поставен друг радиолокатор, навигационният комплекс и други системи ще бъдат обновени.През август 2019 г. Министерството на отбраната на Русия и компания \"Сухой\" подписаха договор за модернизиране на Су-34 въз основа на опита от сраженията в Сирия.Самолетът е предназначен за поразяване както на наземни, така и на въздушни цели в дневен и нощен режим при всякакви метеорологични услови. Той е въоръжен с управляеми ракети клас \"въздух-земя\" и \"въздух-въздух\". Су-34 е с обсег на действие до 4000 километра и развива максимална скорост от 1900 километра в час.", "date": "2019.12.22", "title": "Русия модернизира Су-34 въз основа на опита от сраженията в Сирия"}
{"url": "https://news.bg/world/livantsite-na-poreden-protest-iskat-noviyat-premier-da-se-ottegli.html", "text": "Хиляди ливанци се събраха в неделя на пореден протест в центъра на столицата Бейрут срещу новия премиер на страната, като заявиха, че той трябва да се откаже от поста, тъй като е член на управляващия елит, предаде АП.След залез слънце протестиращите блокираха няколко пътища и магистрали в Бейрут и други части на Ливан, за да се съберат, който беше подкрепен от групировката \"Хизбула\" и нейните съюзници и не успя да спечели подкрепата на основните сунитски мюсюлмански групи.По-късно те тръгнаха към сградата на парламента, охранявана от редица безредици. За разлика от миналата седмица, когато бяха отчетени разправии между протестиращи и полицаи извън парламента, в неделя нямаше насилие.Назначеният за премиер Диаб, университетски професор и бивш министър на образованието, ще има задачата да ръководи Ливан по време на най-тежката му икономическа и финансова криза от десетилетия. Той също така встъпи в длъжност на фона на продължаващите протести срещу управляващия елит на страната, които протестиращите обвиняват за широко разпространената корупция и лошо управление.Бившият премиер Саад Харири, ръководителят на най-голямата сунитска група в Ливан, подаде оставка на 29 октомври, отговаряйки на ключово искане на протестиращите. Според Ливанската система за споделяне на властта премиерът трябва да бъде сунит.Диаб обеща, че правителството му няма да включва политици и ще се състои само от независими и експерти.Във Вашингтон говорителят на Държавния департамент заяви, че заместник-секретарят на САЩ по политическите въпроси Дейвид Хейл насърчи ливанските лидери по време на двудневното си посещение миналата седмица да оставят настрани партизанските интереси и да подкрепят сформирането на правителство, ангажирано и способно да предприеме смислени, устойчиви реформи.Хейл потвърди дългогодишното партньорство на Америка и трайния ангажимент за сигурен, стабилен и проспериращ Ливан, заяви Морган Ортагюс.", "date": "2019.12.22", "title": "Ливанците на пореден протест, искат новият премиер да се оттегли "}
{"url": "https://news.bg/world/stachka-v-lufthanza-sled-koleda.html", "text": "Германският профсъюз на кабинния екипаж UFO (НЛО) заплаши, че ще организира поредни стачки вследствие на несполучливите преговори с ръководството на \"Луфтханза\" в неделя, предаде \"Дойче веле\".Съюзът обеща, че на 24, 25 и 26 декември стачни действия няма да има.Заплахата идва седмици, след като заради двудневната стачка спряха полетите в Германия.месец компанията беше принудена да отмени 1300 полета за стачки от името на 21 000 души персонал.Впоследствие съюзът се съгласи да се въздържа от по-нататъшни стачки на фона на продължаващите преговори.НЛО и компанията отдавна са в сериозен конфликт.След големи разногласия в ръководството на НЛО, концернът вече не признава борда на съюза за законен представител на стюардесите и се опитва по съдебен път да го лиши от правото да води парични спорове.", "date": "2019.12.22", "title": "Стачка в \"Луфтханза\" след Коледа "}
{"url": "https://news.bg/crime/zhena-zagina-pri-katastrofa-na-stolichniya-bul-balgariya.html", "text": "Жена загина при тежка катастрофа на столичния бул. \"България\" тази вечер, съобщи bTV, като цитира свои източници.Ранен е един мъж, който е откаран в \"Пирогов\".По неофициална информация, колата е самокатастрофирала.", "date": "2019.12.22", "title": "Жена загина при катастрофа на столичния бул. \"България\""}
{"url": "https://news.bg/world/dvama-zaginali-i-31-raneni-pri-pozhar-v-motel-v-yuzhna-koreya.html", "text": "Най-малко двама души са загинали, а 31 други ранени при палеж на мотел в Южна Корея вчера.Властите съобщиха, че пожарът, който избухна в 5,45 ч. в мотела в северната част на южнокорейския град, е бил изгасен в рамките на 22 минути.Броят на загиналите може да се увеличи, тъй като 13 души са получили сериозни травми поради вдишване на дим и изгаряния, според властите.По-голямата част от 32-те стаи от пететажната сграда са били заети към момента на пожара.Полицията е арестувала мъж на 39 години, идентифициран само с фамилията Ким, по подозрение за участие в палежа.Той е в интензивното отделение на болница, но състоянието му не е животозастрашаващо.Ким е признал, че сам е влязъл в мотела, подпалил спалното бельо със самоубийствени намерения и напуснал сградата. Стаята, в която е започнал пожарът, е напълно изгорена.", "date": "2019.12.22", "title": "Двама загинали и 31 ранени при пожар в мотел в Южна Корея "}
{"url": "https://news.bg/world/erdogan-turtsiya-ne-mozhe-da-se-spravi-s-nov-potok-migranti-ot-siriya.html", "text": "Турция няма да може сама да се справи с  вълна от сирийски бежанци, които бягат от засилените бомбардировки в северозападната провинция Идлиб.За това предупреди Европа турският президент Реджеп Ердоган в неделя, цитиран от АФП.Десетки хиляди сирийци са избягали към турската граница след засилен режим и руски бомбардировки в района на Маарет ал Нуман .Доминираният от джихадистите Идлиб в момента е домакин на около три милиона души, включително много разселени бежанци от други части на Сирия. Режимът в Дамаск многократно се обрича да поеме контрола над провинцията.\"Турция не може да се справи с нова бежанска вълна от Сирия\", каза Ердоган и добави, че над 80 000 души от Идлиб вече са избягали в райони близо до турската граница.Ако потокът обаче се увеличи, Турция няма да носи сама тази миграционна тежест, добави той. Отрицателните ефекти от този натиск върху нас ще бъдат проблем, който усещат всички европейски страни, особено Гърция, предупреди той.Европа отново ще изпита същите сцени преди сключеното през 2016 г. споразумение за миграция между Турция и Европейския съюз, каза Ердоган , като припомни най-тежката бежанска криза на континента след Втората световна война, когато през 2015 г. над милион избягаха в Европа.Преди това Ердоган твърди, че Турция може да бъде принудена да отвори вратите за сирийските бежанци, които бягат в Европа.Турските власти твърдят, че в Турция живеят около пет милиона бежанци, сред които 3,7 милиона са сирийци.Въпреки че са на противоположни страни на сирийската гражданска война, Турция и Русия работиха в тясно сътрудничество за разрешаване на конфликта.Ердоган каза също, че турска делегация ще замине за Москва в понеделник за преговори със своите колеги като част от усилията на Турция за прекратяване на атаките в Идлиб.", "date": "2019.12.22", "title": "Ердоган: Турция не може да се справи с нов поток мигранти от Сирия "}
