{"url": "https://news.bg/bulgaria/protestirashtite-v-asenovgrad-blokiraha-patya-za-smolyan.html", "text": "В центъра на Асеновград и тази вечер се проведе протест, участниците в акцията затвориха закратко главния път за Смолян, след което се отправиха към общината, предаде bTV.Малко преди това с тях се срещна вицепремиерът Валери Симеонов, който поиска лично да чуе от какво са недоволни. На мястото пристигна и директорът на полицията в Пловдив старши комисар Атанас Илков.Той увери протестиращите, че е обявен конкурс за назначаване на още 9 служители в асеновградската полиция.По думите му те ще бъдат разпределени в проблемния квартал \"Лозница\".Досега там са назначени трима служители. Старши комисар Илков уточни, че вече е осигурена сграда за полицейско управление в квартала.Протестиращите недоволстват, че до момента местните власти не са изпълнили обещанието си за засилено полицейско присъствие в ромската махала. Според тях, до момента в квартала са съборени само незаконни бараки, но не и къщи.", "date": "2017.08.06", "title": "Протестиращите в Асеновград блокираха пътя за Смолян"}
{"url": "https://news.bg/world/asean-i-kitay-s-parva-stapka-kam-priemane-na-kodeks-za-povedenie-v-yuzhnokitaysko-more.html", "text": "Външните министри на държавите от АСЕАН приеха работна рамка на кодекс за поведение при уреждането на морски спорове, съобщават световни агенции.Това е важна крачка към започване на преговори за приемане на подобен кодекс.Китайският външен министър Ван И обяви, че преговорите ще започнат тази година и каквото и да е било споразумение бъде сключено, то трябва да се спазва.\"\", поясни министърът пред репортери.Според него сега ситуацията е \"по-спокойна, благоприятна за стабилност\".В работната рамка се подчертава, че кодексът за поведение \"не е инструмент за уреждане на териториални или морски гранични спорове\", а е свързан с взаимно доверие, сътрудничество, предотвратяване на инциденти и създаване на благоприятна среда за мирно разрешаване на спорове.Ван И добави, че работната рамка сега ще бъде представена на лидерите, които се очаква да инструктират страните да предприемат стъпки към започване на реални преговори за приемане на такъв кодекс.\"\", каза още китайският министър.Той добави, че втората стъпка е свързана с формиране на работна група, която ще приложи декларация от 2002 г., призоваваща за сдържаност и спиране окупирането на територии в Южнокитайско море, като групата ще разгледа принципите и план относно реалните преговори за новия кодекс, за да може да се постигне консенсус между АСЕАН и Китай.Третата стъпка, по думите му, е официално започване на преговори за приемане на текста за кодекса, когато лидерите на Китай и АСЕАН се срещнат през ноември.Кодексът е необходим заради териториалните претенции на редица държави в Южнокитайско море.От години държавите в региона се опитват да приемат подобен кодекс.Обаче работната рамка не покрива дискусиите дали кодексът ще бъде правно обвързващ.", "date": "2017.08.06", "title": "АСЕАН и Китай с първа стъпка към приемане на кодекс за поведение в Южнокитайско море"}
{"url": "https://news.bg/regions/tri-kilometra-koli-chakat-na-gkpp-makaza.html", "text": "Три километрова колона от автомобили изчаква на българо-гръцката граница на входа на ГКПП Маказа, а 1 км е дълга опашката в обратна посока.От Агенция пътна инфраструктура съветват, хората който пътуват, да използват някой от алтернативните маршрути - ГКПП Златоград, ГКПП Ивайловтрад и ГКПП Капитан Петко войвода.На българо-турската граница на ГКПП Капитан Андреево трафикът е интензивен и в двете посоки има над 3-километрова колона от товарни автомобили.На българо-румънската граница на ГКПП Дунав мост Видин опашката от товарни автомобили е дълга 1 км.Заради ниското ниво на река Дунав, фериботът Оряхово - Бекет работи само в светлата част от деня.", "date": "2017.08.06", "title": "Три километра коли чакат на ГКПП \"Маказа\""}
{"url": "https://news.bg/world/bivshiyat-britanski-voynik-zadarzhan-s-balgarkite-za-terorizam-v-turtsiya-e-nevinen-obyaviha-roditelite-mu.html", "text": "Задържаният в Турция бивш британски войник по подозрения в тероризъм е невинен. Това заявиха родителите на 24-годишния Джо Робинсън пред \"Гардиън\".Припомняме, турски съд ще гледа делото срещу британския гражданин Джоузеф Робинсън, който беше арестуван заедно с две български гражданки по подозрения в тероризъм. Стана ясно още, че преди време британецът Джон Робинсън е бил засечен в страната ни. Тогава българските власти уведомили Великобритания, а когато се разбрало, че Мира и Веселина ще пътуват заедно с него в Турция, властите ни подали сигнал и в Турция. Това довело до ареста на тримата.Турските власти освободиха Веселина, а Мира е на свобода с мярка \"Подписка\" в град Измир. Британецът обаче остана в ареста с обвинение за \"пропаганда на терористични организации\".Родителите на бившия британски войник, който беше задържан в Турция по подозрение в тероризъм, след като се би на страната на кюрдите срещу ДАЕШ (\"Ислямска държава\") в Сирия твърдят, че синът им е невинен.24-годишният от Акрингтън, Ланкашър, беше на ваканция в град Дидим, на около 100 километра от Бодрум, Югозападна Турция, когато на 22 юли въоръжена полиция нахлу в курорта и го задържа с българската му годеница и нейната майка.След продължилия шест дни разпит турските власти освободиха 22-годишната Мира и майка й, но обвиниха Робинсън, че е \"член на терористична организация\".Родителите на британеца заявиха, че не получават никаква информация.\"Просто искам информация\", каза 48-годишната Шарън, майка на задържания британец., обясни майката.53-годишният баща на бившия британски войник, Андрю, който е инженер по телекомуникации, поясни, че се е обаждал в Турция, но не е получил отговор. Според него вината не е в британското външно министерство, а в това, че от Анкара не казват нищо.", "date": "2017.08.06", "title": "Бившият британски войник, задържан с българките за тероризъм в Турция, е невинен, обявиха родителите му"}
{"url": "https://news.bg/politics/pravitelstvoto-podpomaga-varnenskata-infrastruktura.html", "text": "Правителството ще подпомогне Варна за разрешаване на инфраструктурни проблеми, стана ясно от работната среща на министър-председателят Бойко Борисов в общината.На срещата се изтъкна, че от 30 години не е правено нищо, за да се облекчи трафикът във Варна. Борисов обяви, че правителството предлага две мерки в това отношение - разширяване с две допълнителни ленти и с две локални платна на централния транзитен булевард, който свързва входа на града и аерогарата, както и нова пътна отсечка, която да облекчи движението от и към пристанището.Финансирането ще бъде от бюджета и от ЕИБ, а изпълнението към момента зависи от решенията на общинския съвет във Варна.\"Ние сме евтини на брашното и скъпи на триците\", каза премиерът. Според него новият антикорупционен орган трябва да започне с разследванията си оттук и да стигне до НДК, \"за да видим какви приватизационни сделки са правени\".Премиерът поясни, че съществуват много проекти, които се нуждаят от финансиране, а в същото време пари се пилеят за ликвидиране на щети от решения на предишни правителства. Като пример, министър председателят изтъкна и зоните по \"Натура 2000\".Премиерът спомена разследвания, които текат в продължение на 4-5 години срещу неизвестни извършители, макар и според Борисов извършителите да са известни. Министър-председателят обяви, взетото преди дни, решение да се отпуснат 15 млн. лв. на Варна.", "date": "2017.08.06", "title": "Правителството подпомага варненската инфраструктура"}
{"url": "https://news.bg/world/teroristi-atakuvaha-voenna-baza-vav-venetsuela.html", "text": "Лидерът на управляващата партия във Венецуела Диосдадо Кабело заяви, че е извършена \"терористична\" атака срещу военна база, контролирана от лоялни на правителството войници, информира АП.Няколко души са задържани.Кабело написа в \"Туитър\", че войниците са действали бързо, за да си върнат контрола над базата Paramacay.По-рано малка група, облечени с военни униформи, някои от тях въоръжени с автомати, разпространи видео в разбунтувалия се щат Карабобо, където се намира град Валенсия.На видеото групата обявява, че започват въстание срещу президента Николас Мадуро, за да възстановят демокрацията в държавата.", "date": "2017.08.06", "title": "Терористи атакуваха военна база във Венецуела"}
{"url": "https://news.bg/bulgaria/edin-zaginal-pri-tezhka-katastrofa-v-rusensko.html", "text": "Един загинал човек при тежка катастрофа в района на село Писанец, област Русе, съобщиха от полицията, цитирана от bTV.Инцидентът е станал към 13,00 часа и затрудни натоварения трафик от Румъния през Русе към Черноморието в следобедните часове, уточняват от МВР.Според информацията лек автомобил с русенска регистрация е навлязъл в насрещното движение и се е ударил в лека кола с румънска регистрация.Водачът на автомобила с българска регистрация е починал на място.Движението в участъка се осъществява само в една лента, информират от Агенция \"Пътна инфраструктура\".На ГКПП Дунав мост в Русе има интензивно движение за влизане в България.", "date": "2017.08.06", "title": "Един загинал при тежка катастрофа в Русенско"}
{"url": "https://news.bg/world/rusiya-i-kitay-prizovaha-za-dvoyno-zamrazyavane-na-koreyskiya-poluostrov.html", "text": "Москва и Пекин са против ракетните изпитания на КНДР и в същото време призовават САЩ да прекратят военните учения в региона. Това заяви руският външен министър Сергей Лавров, цитиран от RT.Изразената от топ дипломата позиция идва след среща с китайския си колега Ван И в кулоарите на срещата на АСЕАН във филипинската столица Манила.Министрите обсъдиха ситуацията на Корейския полуостров, след като вчера ООН прие нови санкции срещу Северна Корея.Лавров уточни, че Русия и Китай вече са предложили пътна карта за разрешаване на корейската криза.\"\", каза Лавров след срещата си с китайския външен министър и американския държавен секретар Рекс Тилърсън.По-рано Ван И заяви, че новите рестриктивни мерки срещу Пхенян са \"необходим отговор\" за блокиране ракетната и ядрена програма на Северна Корея. Според него санкциите не са крайната цел и призова за възобновяване на диалога.Лавров повтори съвместната руско-китайска инициатива за \"двойно замразяване\", която преди беше отхвърлена от САЩ. Инициативата, предложена от Лавров и Ван И на 4 юли, включва замразяване на ракетните и ядрени изпитания от КНДР и прекратяване на мащабните съвместни военни учения на САЩ и Южна Корея.Според руския дипломат новата резолюция цели да върне КНДР на масата за преговори, докато рестриктивните мерки трябва да блокират ракетната и ядрена програма на изолираната държава.", "date": "2017.08.06", "title": "Русия и Китай призоваха за „двойно замразяване” на Корейския полуостров"}
{"url": "https://news.bg/world/izrael-planira-da-spre-al-dzhazira.html", "text": "Израел планира да отнеме журналистическите акредитации на телевизия Ал Джазира, да затвори редакцията им в Йерусалим и да изтегли базираната в Катар телевизия от местната кабелна телевизия и доставчиците на сателитна телевизия.Това заяви израелският министър на комуникациите Аюб Кара, цитиран от Ройтерс.Кара обвини телевизията, че \"подкрепя тероризма\". По думите му одобрено е предложението му да се спре телевизията на английски и арабски език. Но според Кара за затварянето на офиса на телевизията ще са необходими законодателни действия.Припомняме, няколко арабски държави прекъснаха дипломатически и икономически отношения с Катар, обвинявайки емирството, че подкрепя тероризма.", "date": "2017.08.06", "title": "Израел планира да спре Ал Джазира"}
{"url": "https://news.bg/world/v-belgiya-znaeli-za-zarazenite-yaytsa-oshte-v-nachaloto-na-yuni.html", "text": "Още в началото на юни белгийската агенция по безопасност на храните започнала разследване за възможно заразяване на яйца с пестициди - няколко седмици преди публично да бъде обявено, че в няколко държави в Европа се продават опасни за човешкото здраве яйца, информира АП.Опасни яйца са засечени в Германия, Холандия и Белгия. В тях откриха токсичния препарат \"Фипронил\", който е забранен за използване при производство на храна.\"Фипронил\" често се използва при пръскане срещу бълхи, въшки и кърлежи по животните. Забранява се използването му върху животни, които са предназначени за консумиране от хората, тъй като може да засегне черния дроб, щитовидната жлеза и бъбреците, ако се погълне в големи количества.Хранителните вериги в трите държави изтеглиха милиони яйца.Кати Брисон от белгийската агенция по безопасност на храните поясни, че през юни местна ферма е уведомила властите за случая. Тя добави, че веднага е започнало разследване и белгийската прокуратура е била уведомена.Германските власти са недоволни от очевидното забавяне на белгийските власти да информират европейските си съседи. Германският министър на земеделието Кристиан Шмид планира да разговаря с белгийския си колега по въпроса в понеделник.Брисон добави, че властите са смятали, че това е изолиран случай и не са осъзнали мащаба на проблема до края на юли.Междувременно холандските власти обявиха, цитирани от Дойче веле, че са публикували списък със 170 кода на заразените яйца, но няма да съобщават имената на производителите на яйцата.Холандски представител добави пред ДПА, че списъкът с кодовете не означава, че 170 производители са затворени., допълни представителят.", "date": "2017.08.06", "title": "В Белгия знаели за заразените яйца още в началото на юни"}
{"url": "https://news.bg/world/napadatelyat-do-ayfelovata-kula-iskal-da-ubie-voynik.html", "text": "Задържаният до Айфеловата кула мъж, размахвал нож пред туристи и служители на реда, е заявил пред разследващи, че е искал да убие войник. Това заявиха пред АФП източници, близки до случая.Припомняме, френската полиция задържа мъж, въоръжен с нож, който се е опитал да проникне в Айфеловата кула. Инцидентът се случи вчера около 23:30 часа местно време.Нападателят, който е на около 19 г. и има психически проблеми, е арестуван вечерта, след като крещял \"Аллах е велик\".Въоръжените войници край туристическия обект го обградили и го принудили да пусне хладното оръжие. Той е задържан без съпротива, поясни източник от полицията.Пред следователите арестуваният заявил, че е искал да извърши нападение срещу войник и че поддържа контакт с член на джихадистката мрежа ДАЕШ (\"Ислямска държава\"), който го насърчил да предприеме действия, каза друг източник от полицията.Първоначално случаят беше разглеждан като криминален, но впоследствие прокурорите за борба с тероризма го поеха и те ще проведат разследването.Арестуваният е носел тениска на футболния отбор \"Пари Сен Жермен\". Вчера вечерта кулата беше в цветовете на отбора във връзка с посрещането на бразилския футболист Неймар, който се присъедини към клуба от \"Барселона\".Според източник задържаният е французин, роден в Мавритания. През юли е освободен от психиатрична клиника.Днес кулата отвори врати в 09,00 ч.", "date": "2017.08.06", "title": "Нападателят до Айфеловата кула искал да убие войник"}
{"url": "https://news.bg/world/kitayski-turisti-arestuvani-za-natsistki-pozdravi-pred-germanskiya-parlament.html", "text": "Двама китайски туристи са арестувани в Берлин за нацистки поздрави пред германския парламент, съобщава БиБиСи.Арестите са извършени в събота. Срещу тях са предприети наказателни действия за използване на символи на забранена организация.Туристите са освободени, след като всеки от тях е платил гаранция от 500 евро.В Германия има стриктни закони, които забраняват реч на омразата и символи, свързани с Адолф Хитлер и нацистите.Мъжете - на 36 и 49 г., могат да бъдат глобени или да бъдат вкарани в затвора до три години, обяви полицията.Подобни обвинения често се налагат при преследването на членове на крайнодесни организации.Говорител на полицията поясни пред АФП, че мъжете могат да напуснат страната по време на разследването и че ако бъде наложена глоба, платената гаранция ще я покрие.", "date": "2017.08.06", "title": "Китайски туристи арестувани за нацистки поздрави пред германския парламент"}
{"url": "https://news.bg/world/zakleymiha-strannoto-povedenie-na-iranski-deputati-napravili-si-selfi-s-mogerini.html", "text": "Членове на иранския парламент са атакувани заради \"странното си\" поведение по време на посещение на шефа на ЕС за външната политика Федерика Могерини, информира БиБиСи.В събота Могерини беше в Иран за встъпването в длъжност на президента Хасан Рохани. Тя се превърна в център на внимание в иранския парламент.Снимки показват Могерини, обградена от ирански депутати, които си правят селфита.Потребители в социалните мрежи разкритикуваха депутатите, дори ги осмиваха или осъждаха \"унижението\".Новинарската агенция \"Фарс\" публикува снимка, която според много потребители в социалната мрежа показва, че Могерини не се впечатлява от \"странното\" поведение на депутатите.Депутатът Алиреза Салими нарече поведението \"капитулация пред Запада\" и поясни, че комисията за поведението на депутатите може да разследва случая, ако друг депутат се оплаче, че селфитата сe възприемат като \"неуважение\" към парламента.Много потребители в социалните мрежи осмяха поведението на депутатите.На едно съобщение в \"Туитър\" е качена снимка със сцена от филма \"Малена\", където тълпа от мъже бърза да запали цигарата на актрисата Моника Белучи.Друг потребител пък качи от анимацията Снежанка и седемте джуджета на Уолт Дисни.Ахмад Мазани, един от депутатите на противоречивите снимки, написа в \"Туитър\", че на депутатите им е било забранено да комуникират със специалните гости по време на церемонията и заради това депутатите са се струпали около Могерини след това.Но според други потребители в мрежата депутатите са \"изложили страната\".Хесам Ашена, съветник на президента по културата, смята, че това е по-скоро културен, а не политически проблем. Тя добави, че депутатите трябва да бъдат сериозни разпитани.ЕС излезе със съобщение за визитата на Могерини в Иран, но няма коментар по случая.", "date": "2017.08.06", "title": "Заклеймиха „странното” поведение на ирански депутати, направили си селфи с Могерини"}
{"url": "https://news.bg/world/asean-uspya-da-izleze-s-obshta-pozitsiya-za-yuzhnokitaysko-more.html", "text": "Страните членки на АСЕАН излязоха от безизходицата и успяха да договорят общо комюнике по казуса с Южнокитайско море, съобщава Ройтерс.Вчера беше съобщено, че външните министри на държавите не могат да постигнат единна позиция за спора с Китай в акваторията.Обаче днес те излязоха с общо комюнике, в което се призовава да се избягва милитаризирането на спорния регион и подчертават тревогата си от действията на Пекин, свързани със създаването на изкуствени острови.Въпросът за Южнокитайско море от дълго време е най-спорният в АСЕАН.В договореното тази вечер комюнике държавите членки заемат по-твърда позиция в сравнение с първоначалния вариант.Министрите се съгласиха на текста, че \"подчертават важността да не се милитаризира\" и държавите да се \"въздържат\".Те поясняват, че след дълги преговори някои членки изразяват безпокойството си от териториалните претенции и \"действия в района, които подкопават доверието, увеличават напрежението и могат да подкопаят мира, сигурността и стабилността\".Няколко дипломати заявиха, че Виетнам е сред страните членки, които са настоявали за декларация, в която да се запазят по-спорните елементи. Виетнам е част от няколко държави, които спорят с Китай за Параселските острови и архипелага Спратли.Друг дипломат обаче заяви, че не е имало реално разногласие за съдържанието на комюникето и поясни, че първоначалната чернова е била разглеждана от някои членове като слаба.По-рано днес външните министри на страните членки и Китай приеха работна рамка на кодекс за поведение в Южнокитайско море.Според някои ходът е добра стъпка в правилната посока, но други смятат, че това е тактика на Китай, за да спечели време и да консолидира придобивките си в акваторията.", "date": "2017.08.06", "title": "АСЕАН успя да излезе с обща позиция за Южнокитайско море"}
{"url": "https://news.bg/world/mozhe-bi-tryabva-da-priemem-aneksiraneto-na-krim-smyata-germanski-lider.html", "text": "Лидерът на Свободните демократи в Германия Кристиян Линднер заяви в интервю, че Берлин трябва да приеме анексирането на Крим от страна на Русия през 2014 г. като \"постоянно условно споразумение\", информират руски медии и Ройтерс.Той поясни пред Funke Mediengruppe, че това е необходимо, за да се позволи на руския лидер Владимир Путин да промени политиката си.\"Конфликтът за украинския полуостров, анексиран от Русия, трябва да бъде \"разкапсулован\", за да се постигне напредък в други области\", смята той и добави, че трябва да се излезе от безизходицата.\"\", поясни Линднер.След интервюто във видео германският политик подчерта, че признаването на анексиран Крим все още е неприемливо.Според германски медии коментарите на политика противоречат с официалната предизборна платформа на партията.В платформата се казва, че партията призовава руското правителство незабавно да прекрати незаконната окупация в Крим и войната в Източна Украйна.Позицията на Линднер е остро разкритикувана от Гернот Ерлер, член на социалдемократите и координатор по руската политика.Той каза, че европейците са се съгласили да се фокусират първо върху прекратяването на насилието в Източна Украйна преди да търсят разрешение на въпроса за Крим.", "date": "2017.08.06", "title": "Може би трябва да приемем анексирането на Крим, смята германски лидер"}
{"url": "https://news.bg/world/makedoniya-obyavi-izvanredno-polozhenie-v-rayoni-zaradi-pozhara.html", "text": "Македония обяви извънредно положение в югозападен планински район, тъй като има опасения, че горещата вълна може да предизвика нови пожари, съобщава АП.Страната вече се бори с огромни пожари в югозападната част.Вътрешният министър Оливер Спасовски обяви 30-дневно извънредно положение.Пожарникари и доброволци се опитват да локализират горските пожари в няколко района на Македония вече около две седмици.Полицията потвърди, че е открито изгорено човешко тяло в село до столицата Скопие. Две къщи и плевня са изгорели в село Могилец в централната част на балканската държава.Български военни и хеликоптер Ми-17 помагат на властите за овладяването на пожарите.", "date": "2017.08.06", "title": "Македония обяви извънредно положение в райони заради пожара"}
{"url": "https://news.bg/world/ne-se-hvashtay-na-ulovkite-na-lazhata.html", "text": "\"Безплатен секс за бежанци - общината плаща!\" - тази \"новина\" плъзна из социалните мрежи през април 2017 година. За пръв път тя беше публикувана в новинарския блог \"Народен наблюдател\", който през следващите седмици разпространи още такива: \"Бежанец краде работата на германец\" или пък \"Не им харесва името: Зелените искат да затворят кафене \"Мавърска глава\"\".Тези три съобщения имат едно общо нещо помежду си: и трите са пълна измишльотина. Безплатен секс не са получавали нито бежанци, нито други хора в град Бад Ойлен, какъвто град, впрочем, не съществува. Въпреки това многобройни потребители харесаха тази \"новина\" и ѝ повярваха.Блогът \"Народен наблюдател\" и неговият профил във Фейсбук са част от експеримента на професор Волфганг Швайгер и екипа му от университета \"Хоенхайм\" в Щутгарт. Техният експеримент има за цел да покаже колко бързо се разпространяват фалшивите новини и колко рядко хората проверяват източника на една или друга новина.Редом с уебсайта, екипът на професора създаде и четири фалшиви потребителски профила, които влязоха във връзка със свои съмишленици и се абонираха за сайтове с крайно дясна ориентация. Само след две седмици един от фалшивите профили вече имаше 251 \"приятели\" във \"Фейсбук\". \"Прави впечатление, че нито \"Фейсбук\" като платформа, нито пък другите потребители поставиха под въпрос автентичността на тези профили\", разказва професор Швайгер.Лесните уловки на лъжатаТой обръща особено внимание на еднообразието на темите, които започнали да се появяват в таймлайна на четиримата потребители с фалшива идентичност. И предупреждава, че ако социалните мрежи продължат да набират скорост като разпространители на новини, това ще увеличи поляризацията в обществото.След като четиримата потребители и блогът \"Народен наблюдател\" придобиха известна популярност сред хората с крайно десни нагласи, техните фалшиви новини започнаха да се разпространяват все по-нашироко. И почти никой не проверяваше автентичността им. Така например никой не подложи на съмнение името \"Народен наблюдател\", което много напомня за името на органа на националсоциалистите \"Фьолкишер беобахтер\". Под новината за \"безплатния секс\" няколко потребители отбелязаха, че в Германия няма град на име Бад Ойлен, но останалите изобщо не се разтревожиха от това - важно им беше най-вече, че тази \"новина\" отговаря на техните възгледи. Професор Швайгер обяснява, че техният експеримент показал колко лесно може да се манипулира общественото мнение в мрежата: с минималната инвестиция от един час на ден неговият екип успял да разпространи много нашироко своите фалшиви новини.В края на експеримента учените публично опровергаха своите фалшиви новини. Техните сайтове вече са ясно обозначени като фалшиви, но това съобщение достигна до значително по-малко потребители, в сравнение с онези, които консумираха фалшивите новини.", "date": "2017.08.06", "title": "Не се хващай на уловките на лъжата!"}
{"url": "https://news.bg/world/islyamska-darzhava-zagubi-poreden-grad-v-siriya.html", "text": "Ислямска държава загуби пореден град в Сирия, съобщава Ройтерс. Агенцията се позовава на Сирийската обсерватория за човешките права.В ръцете на правителствените сили е паднал град Сухна. Той се намира на 50 км североизточно от античния град Палмира. Сухна е последният голям град до границата със сирийската провинция Дейр ал Зор, която продължава да е под контрола на Ислямска държава.През последните месеци шиитските милиции на Хизбула, които се бият на страната на президента Башар Асад, отбелязват стремителни успехи срещу джихадистите.Силите на Хизбула са единствените проправителствени боеспособни части на терен, които успяват да се противопоставят на Ислямска държава. Те се ползват с подкрепата от въздуха от руската авиация.В същото време подкрепяните от САЩ кюрдски милиции напредват към град Рака в северна Сирия.", "date": "2017.08.06", "title": "Ислямска държава загуби пореден град в Сирия"}
{"url": "https://news.bg/bulgaria/preobrazhenie-gospodne-e.html", "text": "На 6 август православната църква отбелязва празника Преображение Господне, който води началото си от първите векове на християнството.Според народните вярвания, с идването на празника небето се отваря и откликва на съкровените стремежи на хората. Смята се, че на този ден природата, която досега е била подвластна на лятото, се преобразява и се обръща към зимата.За вярващите християни и Преображение Господне отбелязва едно от знаменателните евангелски събития от земния път на Спасителя - явяването му в небесната слава пред неговите ученици Петър, Йоан и Яков.Иисус Христос често беседвал с учениците си за своите страдания. Той казвал, че ще бъде отхвърлен от първосвещениците и книжниците, ще бъде и на третия ден ще възкръсне.Сърцата на учениците се изпълвали със скръб от думите му. За да утвърди вярата им, Христос се показал на трима от апостолите в небесна слава.Като взел със себе си Петър, Яков и Йоан, той се изкачил с тях на Таворската планина близо до Галилея. Тук той се отдалечил малко от тях и започнал да се моли. Учениците в това време заспали. Когато се пробудили, видели Иисус преобразен - лицето му било променено и светело като слънце, а дрехите му станали бели като сняг. С него имало двама мъже, сияещи в слава - това били Мойсей и Илия.Петър, поразен от това, което видял, казал на Иисус, че е добре да останат на това място, като направят три сенника за Него, Мойсей и за Илия. Изведнъж светъл облак осенил всички и из облака се чул глас, който казвал: \"Този е Моят възлюбен Син, в Когото е Моето благоволение, Него слушайте!\" (Матей 17:5)Учениците от страх паднали ничком. Но Господ се допрял до тях и им казал: \"Станете, не бойте се!\" (Матей 17:7)Като станали, те видели само Иисус Христос в обикновения негов вид. Те слезли от планината, а той им забранил да говорят за това, което видели, докато Синът Човечески не възкръсне от мъртвите.Учениците чули гласа на самия Бог, а двамата пророци Мойсей и Илия, засвидетелствали със своето явяване, че Иисус е действително оня, за когото са предсказвали пророците. Това събитие имало за цел да предпази апостолите от униние и съмнение при вида на Христовите страдания и да ги укрепи във вярата.За християните празникът Преображение носи божествена промяна, надежда, възраждане на духа.", "date": "2017.08.06", "title": "Преображение Господне е"}
{"url": "https://news.bg/health/zhegite-dnes-prodalzhavat.html", "text": "В страната днес ще бъде слънчево, а в следобедните часове горещо, според прогнозата на НИМХМаксималните температури ще бъдат между 36 и 41 градуса, а минималните 18 -25. Атмосферното налягане ще се задържи близко до средното за август.Ще духа слаб вятър от изток-североизток.Оранжев код е обявен в 16 области в страната заради жегите. Останалите 12 области са с обявен жълт код.", "date": "2017.08.06", "title": "Жегите днес продължават"}
{"url": "https://news.bg/int-politics/erdogan-oblicha-prevratadzhiite-v-kafyavi-drehi.html", "text": "Турският президент Таип Ердоган потвърди намерението си подсъдимите за опита за преврат от 15 юли миналата година да бъдат облечени в специални дрехи, след като един от тях се яви в съдебната зала с тениска с надпис \"Герой\".Преди това Ердоган предложи участниците в преврата да бъдат обличани с оранжеви гащиризони, подобно на затворниците от \"Гуантанамо\".Своето намерение да издаде такава заповед Ердоган потвърди в реч от вчера вечерта, като обаче допълни, че задължението ще бъде подсъдимите да носят риза и панталон в тъмен кафяв цвят /на бадем/.Те повече няма да се явяват в съда, облечени както им се харесва, цитира \"Ройтерс\" заканата на Ердоган.През юли, малко преди годишнината от преврата, бивш войник от турската армия се яви на съдебно заседание с риза с надпис \"Герой\". В следствие десетки граждани облякоха такива тениски по улиците на Истанбул и Анкара, но бяха арестувани с обвинения за пропаганда на тероризма.По обвинения за участие и съпричастност за опита за преврат и до този момент в турските затвори се намират около 50 хиляди души.", "date": "2017.08.06", "title": "Ердоган облича превратаджиите в кафяви дрехи"}
{"url": "https://news.bg/society/otmyanata-na-klas-prosluzheno-vreme-shte-uvelichi-opashkite-na-terminal-2.html", "text": "Отмяната на клас \"прослужено време\" ще бетонира заплатите и ще увеличи опашката на Терминал 2. Това мнение изрази омбудсманът Мая Манолова в ефира на Нова телевизия.Скандалът между синдикати и работодатели е пример за това как не трябва да се води диалог, смята Манолова.Омбудсманът е категорично против отмяната на допълнителното възнаграждение за прослужено време, защото по думите й, хората са достатъчно бедни.Относно двете предложения на Манолова - да се забрани прехвърляне на фирми, преди да са си изчистили задълженията към работниците и да стане по-работещ фондът, подкрепящ работници от фалирали предприятия, тя коментира, че депутатите са направили една парламентарна комисия, с която са \"изяли\" една цяла парламентарна сесия. На първо четене народните представители са приели голяма част от предложенията й. По думите на Манолова, по двете най-важни предложения обаче все още няма парламентарен консенсус. Тя посочи едно от тях, а именно предложението фонд \"Гарантирани вземания на работниците и служителите\" да заработи ефективно.\"Там трябва да бъде удължен един срок, така че тези 250 млн., които са във фонда и които си ги стискат работодателите, да станат използваеми\", каза Манолова.", "date": "2017.08.06", "title": "Отмяната на клас \"прослужено време\" ще увеличи опашките на Терминал 2"}
{"url": "https://news.bg/world/frenskata-politsiya-arestuva-vaorazhen-v-podnozhieto-na-ayfelovata-kula.html", "text": "Френската полиция е задържала мъж, въоръжен с нож, който се е опитал да проникне в Айфеловата кула, предаде ИТАР-ТАСС, позовавайки се на информация от френски медии от тази сутрин.Инцидентът се е случил вчера около 23:30 часа парижко време. \"Мъж, въоръжен с нож, се е опитал да премине през полицейския контрол в подножието на Айфеловата кула. Той е бил незабавно хванат и неутрализиран.Причините за действията му не са известни, гласи информацията от френската полиция.След инцидента всички посетители в атракциона са били изведени, а полиция и сапьори са проверили всички етажи на конструкцията. Не са открити подозрителни предмети.От миналата година на входа на площадката на Айфеловата кула, където са билетните каси, бяха монтирани металдетектори и въведен щателен контрол. Периметърът за входа е ограден.Предвижда се следващата година да бъде изградена ограда от бронирано стъкло, така че мерките по охрана да не развалят гледката на пилоните на Айфеловата кула.", "date": "2017.08.06", "title": "Френската полиция арестува въоръжен в подножието на Айфеловата кула"}
{"url": "https://news.bg/health/manolova-prizova-zhenite-da-otdelyat-vreme-za-profilaktika.html", "text": "Омбудсманът Мая Манолова се е включила в кампанията на Нана Гладуиш \"Сърдечни приятелки\", която подкрепя жени, борещи се с рак на гърдата. Това съобщи омбудсманът пред Нова телевизия\"Подкрепата, вдъхването на кураж, на сила за живот на жени с тази диагноза е трудно, но е много важно\", подчерта Манолова.Когато Манолова е чула диагнозата, подкрепата на близките й е помогнала най-много и е била най-важна.\"Диагнозата съвпадна с моето решение да оставя политиката и да се включа в състезанието за омбудсман\", каза Манолова.Половин година преди диагнозата, Манолова е организирала безплатни прегледи за шивачки в Кюстендил. Тогава лекарите, които са преглеждали жените, многократно са й казали да отдели време и да я прегледат.\"Тогава аз не отделих тези 10 минути. Когато половин година по-късно чух диагнозата при един профилактичен преглед, това бе най- големият ми кошмар. Бях бясна на себе си\", каза Манолова и призова хората да отделят време, за да се прегледат.\"Ако не за себе си, направете го за близките си, които ви обичат\", допълни тя.", "date": "2017.08.06", "title": "Манолова призова жените да отделят време за профилактика"}
{"url": "https://news.bg/entertainment/9-godishen-kandidatstva-za-zashtitnik-na-planetata-v-nasa.html", "text": "Деветгодишно американче кандидатства за длъжността планетарен защитник в НАСА.Той е пуснал кандидатурата си на обявата на НАСА за заемане на вакантното място за специалист-физик с годишна заплата от 124 хиляди до 187 хиляди долара годишно.Името ми е Джак Дейвис и бих искал за подам заявлението си за заемане на длъжността защитник на планетата. Аз съм само на 9 години, но считам, че съм годен за тази работа, цитира телевизионния канал Fox News думи от писмото на американчето.Джак е изложил и аргументи в полза на кандидатурата си - \"Моята сестра твърди, че съм от друга планета, а и аз на практика съм изгледал всички филми за космоса и извънземните.\" Джак допълва също, че е изгледал шоуто \"Марвел\", както и че възнамерява да изгледа филма \"Мъже в черно\".\"Аз съм млад, затова и с лекота мога да се науча да мисля като извънземните\", допълва Джак.Директорът на НАСА Дейвид Грийн сметнал за добре да отговори лично на кандидатурата на младия кандидат-учен. \"Ние постоянно търсим начинаещи учени и инженери, така че се надявам, че ти ще учиш прилежно и ще успееш в училище. Надявам се и един прекрасен ден да се срещнем с теб в НАСА\", посочва Грийн.Припомняме, в агенцията \"офицер за планетарна защита\" преди няколко дни.Кандидатите също така трябва да имат висше образование по математика и физически науки.Работата на планетарния офицер е да пази планетата Земя от евентуално замърсяване с материали, които могат да се пренесат на Земята при завръщането на космическите мисии на НАСА.Служителят ще трябва да следи всички излитащи и кацащи космически мисии да не изнасят или внасят различни по вид микроби и други видове частици.", "date": "2017.08.06", "title": "9-годишен кандидатства за \"защитник на планетата\" в НАСА"}
{"url": "https://news.bg/regions/pozharat-v-izvorishte-e-lokaliziran.html", "text": "Пожарът в село Изворище е локализиран, съобщава БНР. Огънят в района на бургаските села Изворище, Миролюбово и квартал Банево беше обхванал над 300 дка иглолистна гора. Екип на пожарната са на място, в случай, че отново се възпламени терен, обясни комисар Васил Василев от противопожарната служба в Бургас.Военнослужещи и техника от състава на Сухопътните войски участват и днес, 6 август 2017 г., в гасенето на горския пожар, съобщават от Министерството на отбраната. По разпореждане на генерал-майор Михаил Попов тази сутрин в борбата с огъня са се включили 30 военнослужещи от Центъра за подготовка на специалисти - Сливен и 35 военнослужещи от 42-ри механизиран батальон - Ямбол от състава на Втора механизирана бригада, с общо 8 броя спецтехника.Вече няма и ограничение по пътя Миролюбово - Изворище в участъка от км 0 до км 9. Движението се случва свободно и в двете посоки.Кметът на Бургас Димитър Николов обяви снощи частично бедствено положение в района.", "date": "2017.08.06", "title": "Пожарът в Изворище е локализиран"}
{"url": "https://news.bg/int-politics/germaniya-ochakva-zasilvane-na-bezhanskiya-potok.html", "text": "Германските власти очакват нарастване на мигрантския поток в страната през оставащите месеци до края на годината.Това пише в днешния си брой изданието Welt am Sontag, позовавайки се на аналитичен доклад на Единния център за анализи и развитие на стратегията за борба с нелегалната миграция (GASIM).Според доклада няколко са факторите, които предвещават увеличаване на търсещите убежище в Германия, включително и на нелегалните мигранти.На първо място в последните месеци се увеличава бежанският поток към Европа през Средиземно море, а Италия е достигнала предела на възможностите си за приемане на бежанци. Друг фактор е затягането на миграционната политика на скандинавските страни.Данните на германската полиция за противодействие на опитите за нелегално преминаване на границата за юли месец също сочат повече случаи на предотвратени опити за нелегално преминаване на границата. В доклада са отбелязва, че напоследък се увеличават случаите на пресичане на границата от имигранти в товарни влакове. За първите шест месеца на годината федералната полиция е разкрила 220 нарушители, които по този начин се опитвали да попаднат в Бавария, а само през юли са регистрирани 174 случая.Освен това експертите напомнят, че съдейки по опита от предишни години, през втората половина на годината в Германия винаги са пристигали повече кандидати за убежище отколкото през първата.", "date": "2017.08.06", "title": "Германия очаква засилване на бежанския поток"}
{"url": "https://news.bg/regions/dvizhenieto-po-am-hemus-e-vazstanoveno.html", "text": "Възстановено е движението и в двете посоки на АМ \"Хемус\", което беше затворено след катастрофа на ТИР в участъка от Ветрино до Невша, е освободено и движението на автомобили е възстановено.Движението по АМ \"Хемус\" около 385 км беше ограничено в двете посоки, заради обърнат ТИР и разпиляно зърно, съобщават от Агенция пътна инфраструктура.Катастрофата е станала към 5 и 30 ч. сутринта днес, 6 август, между два тира като единият се е обърнал и товарът от житни култури се е разпилял по пътя. Инцидентът се е случил в района на с.Ветрино, община Провадия.Шофьорът на единия товарен автомобил е откаран в болница.Движението е отклонено от пътен възел Невша през път I-2 до пътен възел Ветрино - пътят Нови Пазар - Варна.", "date": "2017.08.06", "title": "Движението по АМ \"Хемус\" е възстановено"}
{"url": "https://news.bg/regions/chetirima-mladezhi-sa-tezhko-raneni-pri-katastrofa-okolo-kresna.html", "text": "Към 22 и 30 снощи, 5 август, е получен сигнал за катастрофа по пътя между хижа Синаница и Кресна. Автомобилът е излязъл от пътя и е паднал в близо 70-метрово дере. В колата са пътували петима младежи между 25 и 30 години. Петимата са с различни наранявани, всички са откарани в болница.По първоначална информация четирима от пострадалите са в тежко състояние с опасност за живота.", "date": "2017.08.06", "title": "Четирима младежи са тежко ранени при катастрофа край Кресна"}
{"url": "https://news.bg/politics/balgarskata-zemya-e-na-balgarskiya-narod-otseche-borisov-po-kazusa-kaliakra.html", "text": "Премиерът Бойко Борисов, вицепремиерът Валери Симеонов и екоминистърът Нено Димов водиха преговори между различните страни в казуса около \"Комплекс Калиакра\".\"С цялото ми уважение към всички, българската земя е на българския народ\", посочи министър-председателят Бойко Борисов при срещата си с кметовете на общините от района на крайморска Добруджа и инициативни комитети за обсъждане на ситуацията.\"Със сигурност ще се наложи да се плаща и да се компенсира. Това имаме да решаваме\", каза Борисов.Премиерът акцентира, че целта на срещата е да се намери решение, което да не увреди нечии интереси. Както тези на собствениците на имоти, така и тези на данъкоплатците.Борисов предлага на Министерски съвет във вторник да се проведе ново обсъждане, но този път и с участието на екоорганизациите.\"Във вторник започваме отначало... Когато има три страни, с общи усилия трябва да намерим решение. Нека се изслушаме. Имот по имот, нива по нива ще разглеждаме. По-добре, вместо да плащаме глоба, тези пари на българи да ги дадем, да останат в Добруджа, там, където е неразрешим проблемът... Имаме компенсаторни инструменти, с които да започнем. Трябва да намерим едно българско решение, което да не ощети нито вас, нито останалите български данъкоплатци.\", каза министър-председателят на срещата във Варна.Премиерът призова протестиращите да не превръщат екоорганизациите в свои врагове.Ще се търси съдействие от Европейската комисия и ще бъде отправена покана към комисаря по околна среда, морско дело и рибарство Кармену Вела, за да посети района и да види на място цялата ситуация и да се увери, че \"ние по никакъв начин не сме съсипали природата\".По-рано от гражданска инициатива \"Да спасим Крайморска Добруджа\" разпратиха до медиите отворено писмо-декларация, в което апелират първо да се приеме Общият Устройствен план на Общините Шабла, Каварна и Балчик и след това да се въвеждат зони със забрани и ограничения, както и Интегриран план за управлението им.В писмото си от инициативата апелираме Главният прокурор Сотир Цацаров да се самосезира и да извърши разследване на замесените държавни служители и експерти за законността на Обществените обсъждания и приложените насилствени мерки срещу българските граждани.Оплакванията им са свързани и с това, че твърдят,че екипи на жандармерията са нападали протестиращите вчера, 5 август, а са пазили еколози.Сред исканията им са още стартиране на нова процедура по картиране на Защитените зони в Крайморска Добруджа. От гражданската инициатива изтъкват, че лично министър Нено Димов е съобщил, че подадените данни в Стандартния формуляр от Зелени НПО през 2006-7г към Европейската Комисия са грешни. По този повод те искатуволнението на всички експерти от Софийски университет и БАН, изготвили предишното картиране.", "date": "2017.08.06", "title": "Българската земя е на българския народ, отсече Борисов по казуса \"Калиакра\""}
{"url": "https://news.bg/world/eur40-mlrd-plashta-london-za-brekzit.html", "text": "До €40 млрд. е готова на плати Великобритания за излизането си от ЕС, съобщава в. \"Сънди Телеграф\".Лондон е готов да плати тази сума като част от по-голяма сделка, включваща и търговско споразумение с ЕС.Европейският съюз иска от Великобритания да плати около €60 млрд. за поетите ангажименти към бюджета на Общността.Други източници посочват, че €30 млрд. е цената, която премиерът Тереза Мей е готова да плати на ЕС.", "date": "2017.08.06", "title": "€40 млрд. плаща Лондон за Брекзит"}
{"url": "https://news.bg/world/desetima-raneni-pri-silna-turbulentsiya-vav-filadelfiya.html", "text": "Най-малко десет души бяха ранени при силна турбуленция по време на полет на \"Американ еърлайнс\" от Атина за Филаделфия, съобщи АП.Агенцията се позовава на комюнике от авиокомпанията.Самолетът с 287 пътници и десетина души екипаж навлязъл в зоната на силна турбуленция малко преди приземяване.След кацането трима пътници и седмина члена на екипажа са приети в болница.", "date": "2017.08.06", "title": "Десетима ранени при силна турбуленция във Филаделфия"}
{"url": "https://news.bg/world/271-dzhihadisti-sa-se-varnali-vav-frantsiya.html", "text": "271 джихадисти са се върнали във Франция. Властите смятат, че близо 700 французи се биели в Ирак и Сирия за радикалната ислямска групировка Ислямска държава.Това заяви за сп. \"Журнал ди диманш\" вътрешният министър Жерар Коломб. Той все пак не се нае да разкрие колко французи са били убити под знамената Ислямска държава.Освен това 54 непълнолетни също са се сражавали за исляма и са се върнали във Франция. Франция вече потвърди, че нейни елитни части са били въвлечени в уличните боеве за освобождението на Мосул.Париж вече участва във военна кампания в Мали в опит да спре напредването на радикалния ислям в Африка.През ноември 2015 г. при бомбени атентати и стрелба бяха убити около 130 души в Париж. Други стотина французи загинаха при последвали нападения във Франция.", "date": "2017.08.06", "title": "271 джихадисти са се върнали във Франция"}
{"url": "https://news.bg/world/tezhka-katastrofa-v-salvador.html", "text": "Най-малко седем души загинаха, а други 15 бяха ранени при катастрофа в Салвадор, съобщи Ройтерс.Инцидентът е станал в събота на 23 км югоизточно от столицата Сан Салвадор. Властите съобщават, че автобусът се е движел с висока скорост и паднал в пропаст.Властите предупредиха, че има и ранени в тежко състояние.", "date": "2017.08.06", "title": "Тежка катастрофа в Салвадор"}
{"url": "https://news.bg/world/sinite-kaski-sa-otkrili-masovi-grobove-v-mali.html", "text": "Сините каски са открили масови гробове в северните райони на Мали, съобщава Ройтерс. Мироопазващият контингент смята, че там са погребани загиналите при сраженията между различни групировки.В момента не могат да се изнесат данни за броя на погребаните в масовите гробове.Все пак сините каски са засекли около 34 случая на нарушаване на човешките права, сред които и насилствено разселване на малцинства.", "date": "2017.08.06", "title": "Сините каски са открили масови гробове в Мали"}
{"url": "https://news.bg/disasters/yaponiya-otbelyaza-72-godini-ot-atomnata-bomba-v-hiroshima.html", "text": "Япония отбеляза 72 години от падането на първата атомна бомба в света в Хирошима, съобщават международните агенции.Япония е единствената държава, която е претърпяла атомни атаки през 1945 г.Министър-председателят на държавата Шинцо Ейб, заяви на траурната церемония, че се надява да живеем в един свят без ядрени оръжия, съобщава \"АлДжазира\".Целта е да се постигне напредък в посока премахване на ядрените оръжия, добави Абе, без да се позовава директно на договора на ООН.Япония претърпя две ядрени атаки от САЩ в края на Втората световна война - в Хирошима на 6 август 1945 г. и в Нагасаки три дни по-късно.Бомбените атентати доведоха до смъртта на 140 000 души в Хирошима и 74 000 жертви в Нагасаки.", "date": "2017.08.06", "title": "Япония отбеляза 72 години от атомната бомба в Хирошима"}
{"url": "https://news.bg/world/venetsuelski-opozitsionen-lider-varnat-pod-domashen-arest.html", "text": "Венецуелският опозиционен лидер Леополдо Лопес беше върнат под домашен арест вчера, след като прекара четири дни във военен затвор, съобщи съпругата му Лилиан Тинтори, цитирана от АФП.Те тъкмо върнаха Леополдо вкъщи, написа тя в \"Туитър\" и подчерта, че ще продължат да се стремят към мир и свобода на Венецуела.46-годишният Лопес беше под домашен арест, след като в понеделник през нощта венецуелското разузнаване нахлу в дома му и го отведе. Това се случи един ден след изборите за конституционно събрание, което ще има за цел в продължение на две години да изготви нова конституция.Лопес беше арестуван през 2014 г. и освободен под домашен арест през миналия месец.Друг голям опозиционер в страната, 62-годишният Антонио Ледесма, също беше върнат под домашен арест в петък, след като за кратко беше отведен от разузнаването на същия ден, когато и Лопес. Ледесма беше под домашен арест от 2015 г.Задържането им предизвика международна критика. Според Доналд Тръмп двамата са политически затворници на незаконен режим.По-рано стана ясно, че новият законодателен орган е уволнил главния прокурор Луиса Ортега.", "date": "2017.08.06", "title": "Венецуелски опозиционен лидер върнат под домашен арест "}
{"url": "https://news.bg/energy/chez-iskat-novi-pravila-i-sanktsii-za-krazhbite-na-tok.html", "text": "Цената, по която се наказват нарушенията, все още не е по-висока от цената за коректните потребители, алармират от ЧЕЗ Разпределение България. От електроразпределителната компания искат налагането на нови правила и санкции.Според тях с приемането на нови правила, чрез които цената и периодът за доткасуване да бъдат увеличени, ще бъде създаден баланс и ще бъдат реално предприети възпиращи мерки срещу некоректните потребители.За последното полугодие компанията ръст с  14% на случаите на кражби на електроенергия за първите. За първите 6 месеца на 2017 г. случаите са 3778, а през миналогодишният период броят им е 3322.Дори и след увеличението на цената за технологичен разход, по която се дотаксува електроенергия на нарушителите, тя все още не е по-висока от цената, която заплащат коректните потребители.ЧЕЗ Разпределение извършва регулярни проверки, акции на случаен принцип и работи по сигнали, за да се намали броят кражбите на електроенергия.", "date": "2017.08.06", "title": "ЧЕЗ искат нови правила и санкции за кражбите на ток"}
{"url": "https://news.bg/world/lavrov-razyasni-na-tilarsan-otgovora-na-moskva-sreshtu-antiruskite-sanktsii.html", "text": "Държавният секретар на САЩ Рекс Тилърсън и руският му колега Сергей Лавров проведоха разговори в кулоарите на АСЕАН в Манила, съобщи руската агенция Интерфакс.Това е първата среща между двамата, откакто САЩ наложиха нови икономически санкции на Русия.РИА \"Новости\" информира, позовавайки се на думите на Лавров, че Тилърсън е повдигнал въпроса за ответните мерки на Москва във връзка с антируските санкции. Лавров добави, че е разяснил причината за този ход.Лавров изтъкна, цитиран от Ройтерс, че вярва, че американският му колега е готов да продължи диалога с Москва по сложните въпроси, въпреки че отношенията между двете държави се обтегнаха след новите санкции на САЩ.\"\", изтъкна руският министър, който проведе дълга среща с Тилърсън във филипинската столица.Руският топ дипломат съобщи още, че специалният американски посланик за Украйна Кърт Волкър ще пътува до Русия, за да обсъди с руските власти конфликта в Източна Украйна. Волкър ще се срещне с Владислав Сурков, руският специален посланик за украинската криза.Лавров каза още след разговорите с Тилърсън, че Москва очаква сериозни трудности при изпълнението на \"режима на тишина\" в зоните за деескалация в Сирия.Междувременно Лавров проведе разговори с турския си колега Мевлют Чавушоглу. Те обсъдиха Сирия и меморандума за зони за деескалация в страната в кулоарите на срещата на АСЕАН, съобщи руското външно министерство.", "date": "2017.08.06", "title": "Лавров разясни на Тилърсън отговора на Москва срещу антируските санкции"}
{"url": "https://news.bg/world/tramp-blagodari-na-pekin-i-moskva-za-novite-sanktsii-sreshtu-kndr.html", "text": "Американският президент Доналд Тръмп публикува в \"Туитър\" официалното съобщение на Белия дом, огласено от говорителя Сара Сандърс, във връзка с постигнатия от световните сили консенсус за налагане на нови санкции срещу КНДР.Президентът Доналд Тръмп поздравява Съвета за сигурност на ООН за приемането на новата резолюция, която ще увеличи санкциите срещу Северна Корея в отговор на последните ракетни изпитания, се казва в съобщението., се заключава.", "date": "2017.08.06", "title": "Тръмп благодари на Пекин и Москва за новите санкции срещу КНДР"}
{"url": "https://news.bg/sport/zlato-za-nevi-i-ansambala-v-minsk.html", "text": "Невероятен спортен дух показаха момичетата от националния отбор по художествена гимнастика на турнира от световната купа в Минск след трудното начало на състезанието.Публиката в беларуската столица на два пъти аплодира българския химн - след като Невяна Владинова спечели златен медал във финала на обръч, а ансамбълът победи в съчетанието с пет обръча.Ансамбълът заслужи и бронз в съчетанието с топки и въжета, още два медала за Неви - сребърен на бухалки и бронзов на лента, както и седмо място във финала на топка.Катрин Тасева беше отличена с приза \"Мис Експресия\" за най-изразителна гимнастичка на турнира.Тя участва на три от финалите на уредите, като се класира пета на бухалки и лента, шеста на топка.Златните медали на бухалки и лента бяха спечелени от рускинята Юлия Бравикова, а на топка първа е представителката на домакините Катарина Халкина.Заради прецизирането на съчетанията по новия правилник се наложиха промени практически във всички композиции на националния ни отбор и грешките на този етап са обясними. След като допуснаха неточности в многобоя, Владинова и Тасева се класираха съответно на пето и шесто място, ансамбълът също се нареди пети.Днес обаче момичетата играха смело и вдъхновено и показаха високата класа на съчетанията си.Титлата в многобоя спечели представителката на Русия Александра Солдатова, а при ансамблите - отборът на Италия.Въпреки множеството изисквания на правилника, които унифицират гимнастичките, българският отбор за пореден път се отличи със собствен стил и оригиналност.Съчетанията на ансамбъла се отличават с артистичен замисъл и оригинален избор на музика, както и с идеално съчетаване на музика и хореография.Свръхдинамичните бухалки и огненият заряд в лентата на Невяна Владинова не оставят равнодушна никоя публика, а топката на Катрин Тасева се превърна в еталон за женственост.През настоящия сезон това е поредното състезание , на което отборът ни се утвърди с две гимнастички в топ 8 при индивидуалните състезателки - успех, какъвто не сме имали от години.Българския щаб вече гледа с оптимизъм към световното първенство в Италия, което ще се проведе в края на август.Отборът се прибира у нас утре, в 9:45 ч., с полет от Виена, съобщиха от Българската федерация по художествена гимнастика.\"Браво, момичета! В началото на годината казах пред медиите, че ако си направим съчетанията по правилника на макс, ако ги изиграят с всичко заложено като елементи и без грешка, няма да се борят само за медали, а за златни медали! Казвам го всеки ден и на треньорите, и на момичетата. Защото имаме отлични и качествени състезателки и прекрасни треньори.Днешните финали в Минск го доказаха. Иска се да играят смело, с контрол и отговорност, с вдъхновение и артистичност. Някъде успяхме и взехме високи оценки и златни медали. Някъде не успяхме. Имаме много работа още, но нашите планове са дългосрочни - Олимпиадата в Токио. Пътят е този, но трябва да се следва с пълна отдаденост и отговорност, с вяра и любов! Трябва да стоим здраво стъпили на земята и да имаме отлична преценка както за нас, така и за силните ни съперници, за да се радваме на финалната права.Поздравления за треньорите и екипите им, за състезателките, за Мария Гигова и Даниела Велчева!Честито на всички ни пореден огромен успех на българската художествена гимнастика!\"\"Завърши успешно поредната Световна купа, която се проведе с столицата на Беларус Минск. И в трите дни и двете момичета - Невяна Владинова и Катрин Тасева играха силно. Допуснаха грешки, които би трябвало да изчистим до Световното първенство.Невяна Владинова заслужено спечели медали на финалите на отделните уреди със силна и смела игра!Катрин Тасева взе участие на три финала. Беше много добре приета от съдии и специалисти. Катрин стана носителка и награда за най-атрактивните състезателка на турнира.Като цяло съм доволна и от двете - успяха да се съберат след допуснатите грешки и да играят на много високо ниво! Особено Невяна за пореден път показа, че е боец и успява да преодолява по-най-добрия начин и най-трудно тръгналото състезание.Катрин също игра смело, при нея трябва да се засили работата с трудностите, да си прави всичко, което е заложено и нещата ще изглеждат още по-добре!Чака ни много работа, но ние знаем как да работим и ще се справим!\"\"Много поучително и полезно състезание за нашия отбор! След сериозната грешка вчера, днес момичетата показаха че са в много добра форма! Както споменах и по-рано, ние се учим и се опитваме от всяка ситуация да извличаме максималното за да трупаме опит! Днес момичетата показаха, че с концентрация и обща екипна работа са сериозни конкуренти за медалите! Трудностите с уред и тяло са зачетени от съдиите, което за нас беше изключително важно! Получихме две оценки по 10 за трудност! ! Продължаваме да работим още по-концентрирани и уверени! Дай Боже, само всички да са здрави!\"\"Завърши още едно състезание, проверка преди световно първенство по художествена гимнастика. Малките големи деца на България показаха,че са готови да се справят не само в спортно-техническо отношение, но и да преодолеят психологическа бариера от лошия старт. По отношение на съдийството все още има тенденция към уточняване на компонентите на трудност на съчетанията на всички отбори. Промените, които бяха направени в композициите на нашите гимнастички са много навременни и одобрени от чуждите специалисти.\"", "date": "2017.08.06", "title": "Злато за Неви и ансамбъла в Минск "}
{"url": "https://news.bg/bulgaria/oranzhev-kod-za-goreshtini-v-tsyalata-strana.html", "text": "Оранжев код за високи температури е в сила за утре, 7 август, в цялата страна.Времето ще бъде предимно слънчево. Максималните температури на сянка ще са между 35 и 39 градуса.В следобедните часове се очаква купеста облачност. Краткотрайни валежи са възможни на отделни места, предимно в Северна България.Лекарите препоръчват да се приемат много течности, но не ледено студени. Да се избягва излагането на слънце след 10 ч. сутринта и преди 17 ч. Особено внимателни трябва да бъдат хората със сърдечно-съдови заболявания.Децата и хората в напреднала възраст също са уязвими при толкова горещо време.", "date": "2017.08.06", "title": "Оранжев код за горещини в цялата страна "}
{"url": "https://news.bg/world/mazh-s-nozh-e-zadarzhan-pri-ayfelovata-kula.html", "text": "Френската полиция задържа мъж, който тази вечер се е опитал да влезе в Айфеловата кула, размахвайки нож, предаде Би Би Си.Съобщава се, че той е бил арестуван незабавно и никой не е пострадал.Посетителите са евакуирани.Според информация на \"Франс прес\", мъжът е бил облечен с тениска на футболния клуб \"Пари Сен Жермен\" и е крещял \"Аллах акбар\".Припомняме, във Франция остава в сила извънредното положение, което беше въведено през ноември 2015 г., след атентатите в Париж, при които загинаха 130 души.Тази вечер Айфеловата кула беше осветена с цветовете на ПСЖ и върху нея беше прожектиран надпис \"Неймар\" - в чест на бразилския футболист, който от \"Барселона\", след рекорден трансфер.", "date": "2017.08.06", "title": "Мъж с нож е задържан при Айфеловата кула "}
{"url": "https://news.bg/int-politics/gernot-erler-v-evropa-ima-konsensus-za-krim-bez-otstapki-pred-moskva.html", "text": "В Европа има консенсус по въпроса за анексирането на Крим.Това заяви германският омбудсман Гернот Ерлер, който е упълномощен от правителството по отношенията с Русия, Централна Азия и Източното партньорство.Той се обяви категорично против каквото и да било обсъждане на статута на Крим докато трае конфликтът в Донбас, посочва Дойче веле.Коментарът му беше предизвикан от позиция председателя на германската Свободна демократична партия Кристиан Линднер, който по-рано се изказа за преразглеждане на позицията на Берлин по отношение на руската окупация на полуострова.След реакциите, които предизвика изявлението му, Линднер отстъпи от позицията си. Той заяви, че не трябва да се признава присъединяването на Крим към Русия, но не бива всички теми, свързани с Москва, да се поставят в зависимост от анексията на полуострова.Ерлер предупреди, че санкциите срещу Москва не може да бъдат смекчени докато не бъдат изпълнени споразуменията от Минск, включително пълното спиране на огъня в Донбас.", "date": "2017.08.06", "title": "Гернот Ерлер: В Европа има консенсус за Крим, без отстъпки пред Москва"}
{"url": "https://news.bg/world/pentagona-izdirva-trima-morski-pehotintsi.html", "text": "Пентагона издирва трима морски пехотинци. Те са изчезнали, след като хеликоптер се разби край бреговете на Австралия, съобщава Ройтерс.Конвертоплан Ем Ви-22 Оспри на морската пехота на САЩ катастрофира край австралийското крайбрежие. На борда му е имало 26 души. От тях 23 са спасени.Екипажът на конвертоплана е бил от четирима души.Провежда се издирвателно-спасителна операция, в която са включени катери и самолети. В момента не се съобщават за причините за инцидента.", "date": "2017.08.06", "title": "Пентагона издирва трима морски пехотинци"}
{"url": "https://news.bg/world/v-estoniya-pogrebaha-otnovo-202-savetski-voynitsi.html", "text": "В Естония погребаха отново 202 съветски войници. Техните тленни останки бяха положени е братска могила в Синимя, съобщава Делфи.В траурната церемония взеха участие ветерани от Втората световна война и руски дипломати.Тленните останки на съветските войници са издирени и открити от местни неправителствени организации. Те се грижат загиналите във Втората световна война да получат погребение.", "date": "2017.08.06", "title": "В Естония погребаха отново 202 съветски войници"}
{"url": "https://news.bg/world/hvarliha-bomba-v-dzhamiya-v-sasht.html", "text": "Бомба беше хвърлена в джамия в САЩ. За щастие няма пострадали, предаде АП.Нападението е станало в град Блумингтън, близо до Минеаполис. Взривът е избухнал около 5 часа сутринта.По това време в джамията е имало около двайсетина души. Те са били събрали за сутрешната молитва.Свидетели посочват, че непознат е хвърлил бомбата и след това е изчезнал.", "date": "2017.08.06", "title": "Хвърлиха бомба в джамия в САЩ"}
{"url": "https://news.bg/world/3500-voenni-po-ulitsite-na-rio.html", "text": "Над 3500 бразилски военни окупираха няколко бедняшки квартала в Рио де Жанейро, предаде АП.Министърът на отбраната Раул Жунгман заяви пред телевизия Глобо, че операцията по гарантиране на сигурността в града ще продължи.Властите хвърлиха армията и полицията в борба срещу рязко нарасналата престъпност. Войниците навлязоха във фавелите Комплексо ду Линс и съседната Камариста Мейер в събота призори.Военните се движили по улиците с бронетранспортьори.\"Някои пътища са блокирани и въздушното пространство е ограничено до цивилни полети над секторите, в които въоръжените сили работят\", каза държавната служба за сигурност. Летищата в Рио обаче не бяха засегнати.", "date": "2017.08.06", "title": "3500 военни по улиците на Рио"}
{"url": "https://news.bg/press/mario-s-busa-v-koyto-umryaha-9-migranti-e-samo-svidetel-lutsifer-mori-evropa.html", "text": "Марио с буса, в който умряха 9 мигранти, е само свидетелМъжът карал до Бургас белия бус, в който при катастрофа на връщане от морския град край Пазарджик на 4 юни загинаха 16-годишният шофьор Трайчо Димитров и 9 мигранти, е само свидетел по делото.Луцифер мори ЕвропаГореща вълна със страховитото име Луцифер удари половин Европа. Властите в десет страни обявиха червен код заради температури над 40 градуса. Жегата е най-нетърпима в Румъния, Сърбия, Босна, Хърватия, Италия и част от Полша. В Подгорица живакът закова на 42 градуса, а в Белград по обяд вчера бяха измерени 39 градуса на сянка. Рекордните горещини предизвикаха пожари на Балканите, а на север от Дунав взеха втора жертва в рамките на два дни. В Полша също съобщиха за загинал. Гърция, която се бори с десетки пожари, изпрати помощ на Албания, където огънят бушува на трудно достъпен терен. В България температурите също бяха много високи - над 35 градуса. Изключително горещото време се очаква да продължи и през уикенда преди леко захлаждане в началото на следващата седмица и нова гореща вълна след това.Премиерът разпореди спиране на заповедта за забрана на дейности в района на Крайморска ДобруджаПремиерът Бойко Борисов разпореди на министъра на околната среда и водите Нено Димов да спре изпълнението на заповедта, с която се забраняват всякакви дейности в териториите в района на Балчик, Каварна и Шабла, попадащи в \"Натура 2000\", съобщи пресслужбата на кабинета.Министър-председателят възложи на министър Димов и екипа му утре да проведат среща с кметовете на трите общини и с представители на инициативните комитети, за да бъде обсъдена ситуацията, възникнала след решението на Съда на Европейския съюз, и заедно с тях да бъде търсено най-правилното решение за всички страни и за държавата след причинената огромна щета от предишни управления.", "date": "2017.08.06", "title": "Марио с буса, в който умряха 9 мигранти, е само свидетел, Луцифер мори Европа"}
{"url": "https://news.bg/world/germanskite-sotsialdemokrati-protiv-2-ot-bvp-za-otbrana.html", "text": "Германските социалдемократи са против 2% от БВП да отиват за отбрана и атакуваха германския канцлер Ангела Меркел, че се огъва пред искането на американския лидер Доналд Тръмп, информира Ройтерс.Страните членки на НАТО приеха решение да увеличат разходите за отбрана до минимум 2% от БВП. Това е едно от ключовите искания на Тръмп към съюзниците, за да ги защитава.Малко повече от месец преди парламентарните избори Мартин Шулц и Томас Оперман, който ръководи парламентарната група на социалдемократите за първи път предприеха толкова остра атака срещу Меркел, по въпроса за военните разходи на НАТО и срещу военния министър Урсула фон дер Лейен в статия за Funke Mediengruppe.Категорично се обявяваме против искането на Тръмп и на Християндемократическия и Християнсоциалния съюз за 2%, пишат двамата лидери, имайки предвид партията на Меркел и нейните баварски съюзници.Това не само не е реалистично, но и е грешната цел, допълват те.Според тях Берлин трябва да се съсредоточи върху изграждането на силен европейски отбранителен съюз и в крайна сметка създаването на европейска армия.Меркел и консерваторите са слаби пред Доналд Тръмп, когато отговарят на провокациите му за целта от 2%, заявявайки: \"Добре, ще отделим повече пари\", тъй като нямат по-добри идеи какво да правят, допълват Шулц и Оперман.По думите им увеличаването на военните разходи трябва да съвпадне с по-високи разходи за дипломация, хуманитарна помощ и превенция на кризи.В статията те също така нападат военния министър за продължаващите проблеми с техниката, липсата на планиране и предизвикателствата, свързани с наемането на военнослужещи.", "date": "2017.08.06", "title": "Германските социалдемократи против 2% от БВП за отбрана"}
{"url": "https://news.bg/regions/vazstanoveno-e-dvizhenieto-po-am-trakiya.html", "text": "Движението по магистрала \"Тракия\" е възстановено. Пътят при 226 км в посока София бепе временно затворен заради катастрофа. В отсечката по-рано днес, 6 август, към 12 и 20 ч. се е запалил автомобил. Инцидентът е станал в района на Стара Загора. Няма информация за пострадали. ", "date": "2017.08.06", "title": "Възстановено е движението по АМ \"Тракия\""}
{"url": "https://news.bg/world/kitay-prizova-kndr-da-deystva-umno-sled-novite-sanktsii.html", "text": "Външният министър на Китай Ван И призова Северна Корея да вземе \"умно решение\", след като ООН наложи нови тежки санкции на изолирания режим заради ракетната и ядрена програма, информира АФП.\"\", каза Ван пред журналисти след обсъждането на санкциите със севернокорейския си колега преди регионален форум за сигурност във филипинската столица Манила.Обаче министърът на външните работи на Китай подчерта, че преговорите са единственият начин за разрешаване на проблема, след като САЩ си запазиха опцията за военни действия срещу режима на Ким Чен-ун.Ван И призова за възобновяване на диалога във формат шест държави - Китай, САЩ, Япония, Русия и двете Кореи, за да се обуздаят ядрените амбиции на КНДР.Няма да е лесно, но трябва да работим съвместно. Диалогът и преговорите са единственият правилен път за разрешаване на казуса на Корейския полуостров, добави той.Според Пекин санкциите тласкат казуса към \"критична фаза\".Топ дипломатите на всички тези държави са в Манила за Регионалния форум към АСЕАН, който започва в понеделник.Държавният секретар на САЩ Рекс Тилърсън не планира да проведе разговори със севернокорейския си колега във Филипините, казаха източници, но подчертаха, че могат да се засекат на една от срещите.", "date": "2017.08.06", "title": "Китай призова КНДР да действа „умно” след новите санкции"}
