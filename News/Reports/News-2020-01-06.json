{"url": "https://news.bg/world/espar-sasht-ne-planirat-izteglyane-ot-irak.html", "text": "САЩ не са взели решение за изтеглянето на войски от Ирак на фона на засиленото напрежение със съседен Иран.Това заяви министърът на отбраната Марк Еспър, цитиран от АП. Еспър разговаря с репортери в понеделник след писмо от генерал на американската армия, което изглежда подсказва оттегляне в отговор на гласуване от иракския парламент през уикенда.\"Не е взето никакво решение да напуснем Ирак.\", категоричен бе Еспър.Еспър каза също, че удари на САЩ по Иран няма да бъдат насочени към културни обекти. Това изявление противоречи на коментари на президента Доналд Тръмп през уикенда, когато той заяви чрез Туитър, че е включил ирански културни обекти в списъка си в 52-те цели за нападение.Припомняме, че водената от Съединените щати военна коалиция срещу срещу групировката \"Ислямска държава\" заяви в понеделник, че се изтегля от Ирак и ще препозиционира сили през следващите няколко дни и седмици.Това се казва в писмо до съответните власти, с което агенция \"Ройтерс\" разполага.Автентичността на писмото, адресирано до обединените съвместни операции на иракското министерство на отбраната Багдад, е било потвърдено от иракски военен източник.\"Ние уважаваме вашето суверенно решение да поискате заминаването ни\", се казва в съобщението.Припомняме, че , че иракските власти са започнали подготовката за извеждането на американските военнослужещи от страната. Това обяви пред журналисти Абдул-Карим Халаф, който е говорител на премиера на Ирак по въпросите на сигурността.Той каза, че на международната коалиция, предвождана от САЩ, ще бъде разрешено да консултира, въоръжава и обучава иракски военнослужещи и силите за сигурност, но военнослужещите ще бъдат отстранени.Халаф добави, че иракското правителство е ограничило движенията на чуждестранни сили по земя и въздух.Процесът започна ден след като , изискващо от правителството да прекрати присъствието на чуждестранни войски в страната. Засега от иракското правителство не са съобщавали дали са одобрили решението на парламента.САЩ и съюзниците им от Запада се намесиха в Ирак по искане на местното правителство през 2014 г., след възхода на джихадистите от ДАЕШ (\"Ислямска държава\"), само три години след прекратяването на американската окупация, която започна през 2003 г. Международната коалиция е представена на място предимно от американски войски, като приблизително 5200 американски войници се сражават с остатъците от ДАЕШ в Ирак и в съседна Сирия.Вчерашното решение на иракския парламент беше прието под официалния предлог, че терористите са били победени, въпреки че истинската причина изглежда е възмущението от ракетното нападение с дрон на САЩ, при което беше  в петък в иракската столица Багдад.Президентът на САЩ Доналд Тръмп вече заплаши Ирак със сурови санкции, ако американските войски бъдат принудени да си заминат от страната.", "date": "2020.01.06", "title": "Еспър: САЩ не планират изтегляне от Ирак "}
{"url": "https://news.bg/economics/inflatsiyata-prodalzhava-da-e-zaplaha-za-vlizaneto-ni-v-erm-ii.html", "text": "В края на годината министърът на финансите Владислав Горанов за пореден път потвърди увереността си, че през април 2020-та, т.е. само след 4 месеца, България ще получи покана за влизане в едновременно и в Банковия съюз на ЕС, и в двегодишния механизъм за въвеждане на еврото ERM II, известен като \"чакалнята за еврозоната\". Това, което според него оставало да се направи, е две от банките, преминали през прегледа на качеството на активите, да изпълнят плановете си за засилване на капиталовите си буфери.Когато се дискутира темата за влизане в ERM II и в Банковия съюз на ЕС, е добре да се знае, кои са императивните условия, които страната ни трябва да изпълнява, за да получи покана за присъединяване към тях. Стабилността на банките и адекватното законодателство, уреждащо правилата за работа в този сектор, са много важен елемент за приемане и в Банковия съюз, и в ERM II. След приемането през 2018-та и 2019-та на редица изменения в Закона за БНБ и в Закона за кредитните институции и след успешното приключване на прегледа на качеството на активите през 2019-та изглежда, че проблемите в тези сфери са преодолени или са на път да бъдат преодолени. И докато за влизането в Банковия съюз това може и да е достатъчно, то за приемането на страната ни в ERM II, освен изпълнението на тези изисквания трябва да спазим и т. нар. Маастрихтски критерии. При това да докажем, че ги спазваме устойчиво.Първият критерий е за бюджетния дефицит, който не бива да надхвърля 3% от БВП. Вторият е за държавния дълг, който не бива да превишава 60% от БВП. На трето място по ред, но не и по значение, са лихвите по държавните ценни книжа, които не бива да надвишават с по-високи от 2 процентни пункта в сравнение с лихвите на трите държави от Еврозоната с най-ниска инфлация.Много важно е четвъртото изискване. То е за инфлацията в България, измерена по хармонизирания индекс на потребителските цени. Тя не бива да нахвърля с 1.5 процентни пункта усреднения инфлационен показател, измерен на базата на индекса на потребителските цени, в три от държавите в Еврозоната с най-добра ценова стабилност.Първите три изисквания България вече дълги години изпълнява. При тях можем да покажем голяма устойчивост. С инфлацията обаче имаме проблем. И той се знае и от Европейската комисия, и от държавите-членки на Еврозоната, които в рамките на т.нар. ERM комитет вземат решение дали една страна да влезе или да не влезе в двегодишния механизъм за въвеждане на еврото.Когато през 2018-та правителството на Борисов декларира, че България иска да влезе в процедура по приемането на страната ни в Банковия съюз и в ERM II, в своя конвергентен доклад ЕЦБ ни предупреди, че инфлацията може да се окаже сериозно препятствие пред страната ни. \"Гледайки в перспектива, съществуват сериозни опасения за дългосрочната устойчивост на конвергенцията по отношение на инфлацията в България\", пишеше в доклада.Какво се случва с този Маастрихтски показател през изминалите две години? За 2018-та според Евростат трите държави с най-ниска инфлация са Гърция - 0.6%, Португалия - 0.6% и Дания - 0.7 процента. В същото време Евростат отчита, че инфлацията в България е 2.3 процента. Близо сме до изпълнението на изискването, но не го изпълняваме. За ноември 2019-та, пак според Евростат, трите държави с най-ниска годишна инфлация са Италия - 0.2%, Португалия - 0.2% и Белгия - 0.4 процента. Отчетената за България инфлация е 2.2%, а за да сме в определените от Маастрихт граници, тя трябва да е не повече от 1.8 процента.С други думи устойчивостта ни по отношение на този критерий е меко казано спорна. Разбира се отдавна е ясно, че решенията за приемане в банковия съюз и особено в ERM II не са принципни, а политически. Но държавата ни от край време не се радва на политическата благосклонност на държави от Еврозоната като Нидерландия, Финландия и Дания. А сега неприятното е, че проблемите ни с инфлацията могат да им дадат коз да кажат принципно \"не\" за приемането ни в ERM II, ако решат, че не ни искат таМ.", "date": "2020.01.06", "title": "Инфлацията продължава да е заплаха за влизането ни в ERM II"}
{"url": "https://news.bg/int-politics/poslanikat-na-sasht-v-germaniya-se-nahvarli-na-evropa-zaradi-iran.html", "text": "Посланикът на САЩ в Германия Ричард Гренел се нахвърли срещу европейските правителства за това, че не осъждат Техеран заради нападения, които организира през последните няколко месеца, докато  Касем Солеймани, съобщава \"Политико\".\"Когато Западът стои заедно и Западът казва много ясно, че тероризмът е грешен и тероризмът не трябва да се използва, тогава това послание се чува от иранците и те виждат колективна сила на Запада\", заяви Гренел.\"Видяхме, че иранците ескалират напрежението през последните няколко месеца. И не е имало или трябва да кажа е имало малък отговор от европейските правителства\", допълва той.Позовавайки се на коментари от европейските съюзници на Америка, които призовават за деескалация вследствие на убийството, Гренел коментира: \"Ако искате да деескалирате и смятате, че наистина е важно, бих казал, че трябва да осъдите по целия път нагоре по стълбата на ескалацията, а това не беше направено.\"В съвместно изявление, лидерите на Германия, Франция и Великобритания заявиха, че има \" на ситуацията в Близкия изток и призоваха Иран да се съобрази с ядрената сделка.Гренел допълни, че американците \"не искат война\" с Иран.НАТО ще проведе специално заседание този следобед, за да разгледа ситуацията в Близкия изток.", "date": "2020.01.06", "title": "Посланикът на САЩ в Германия се нахвърли на Европа заради Иран"}
{"url": "https://news.bg/world/yunesko-sasht-sa-strana-po-dogovorite-da-ne-se-razrushava-kulturno-nasledstvo.html", "text": "Организацията на обединените нации за образование, наука и култура (ЮНЕСКО) обяви, че САЩ са се подписали под договорите, свързвани с опазване на културното наследство в случай на въоръжен конфликт, информира \"Ройтерс\".В неделя президентът на САЩ Доналд Тръмп, че може да удари културните обекти на Иран като \"голямo отмъщение\", ако Ислямската република си От ЮНЕСКО поясниха, че според положенията в конвенциите от 1954 и 1972 г., които са ратифицирани от САЩ и Иран, подписалите се страни се ангажират да не предприемат преднамерени мерки, които могат да навредят на културното и природното наследство на територията на други държави, които са се присъединили към конвенциите.Правителството на Великобритания предупреди, че  на международните конвенции при водене на война.", "date": "2020.01.06", "title": "ЮНЕСКО: САЩ са страна по договорите да не се разрушава културно наследство"}
{"url": "https://news.bg/politics/sasht-i-balgariya-obmenyat-nou-hau-za-po-golyama-nezavisimost-na-sada.html", "text": "Посланикът на САЩ и представители на Министерството на правосъдието на САЩ се срещнаха с министъра на правосъдието, за да обсъдят принципите на върховенството на закона, съобщиха от посолството на САЩ. Tова се случи преди срещата за стратегическия диалог между САЩ и България.Двете страни се споразумяха да развиват диалог и да споделят ноу-хау за по-голяма независимост на съда и отчетност на прокуратурата.На срещата присъства и Пол Веки, регионален директор за Централна и Източна Европа / Близкия Изток в Службата за развитие, подпомагане и обучение на чуждестранни прокурори.На срещата също така присъства и Джесика Ким, новият постоянен съветник по юридическите въпроси към Посолството на САЩ. Ким пристигна миналия месец, за да заеме поста си на постоянен юридически съветник за България и Румъния към Министерството на правосъдието на САЩ, като в това си качество ще отговаря за предоставянето на помощ за правосъдната система, за изграждане на капацитет в борбата срещу обществената корупция, прането на пари и организираната престъпност.", "date": "2020.01.06", "title": "САЩ и България обменят ноу-хау за по-голяма независимост на съда "}
{"url": "https://news.bg/world/naslednikat-na-dzheremi-korbin-shte-bade-obyaven-na-4-april.html", "text": "Новият лидер на Лейбъристката партия на Великобритания ще бъде обявен на 4 април, реши ръководството на партията, цитирано от британски медии.С решението партията даде начало на тримесечна битка за лидерския пост.От утре ще започне кампанията за наследник на Джереми Корбин. Гласуването ще се проведе между 21 февруари и 2 април, обяви Националният изпълнителен комитет.Фаворити за поста са Киър Стармър, Ребека Лонг-Бейли, Джес Филипс, Лиса Нанди, Клайв Люис и Емили Торнбъри.Британците могат да вземат участие в избора на лидер, ако се присъединят към Лейбъристката партия до следващата седмица или ако платят 25 лири, за да се регистрират само за гласуването. 48-часов прозорец ще позволи на хората да се включат като \"регистрирани поддръжници\" с право на глас.Корбин обяви, че   от поста след катастрофалната ", "date": "2020.01.06", "title": "Наследникът на Джереми Корбин ще бъде обявен на 4 април"}
{"url": "https://news.bg/int-politics/silite-na-haftar-prevzeha-letishteto-i-pristanishteto-v-sirt.html", "text": "Силите на Халифа Хафтар твърдят, че са завзели летището в Сирт, а по-рано заявиха, че са напреднали в позиции около града, за да поемат контрола над него, съобщава \"Ройтерс\".Превземането на Сирт е важна стратегическа стъпка за Хафтар, който от април води военна офанзива срещу столицата Триполи, където е международно признатото правителство на националното споразумение в Либия (GNA).Сирт се намира в центъра на средиземноморския бряг на Либия и е контролиран от сили, ориентирани към GNA, които отблъскват \"Ислямска държава\" от града с помощта на американски въздушни удари в края на 2016 г.Армията на Хафтар заяви, че са завзели райони около Сирт, включително въздушна база Ал-Кардабия.\"Армейските сили контролират всички райони около град Сирт. Ние се отправяме към сърцето на града, за да завършим освобождението му\", коментира Халед ал Маджюб.Жител в центъра на града коментира пред \"Ройтерс\", че \"можем да видим конвои (на Хафтар) в град Сирт ... те контролират големи части от града сега. Чуваме и стрелба.\"Силите на Хафтар са поели контрол и над пристанището, освен повечето квартали на града и въздушна база, допълва либийската телевизия al-Hadath.Сирт е трамплин към град Мисрата, чиито силни милиции помагат на премиера Файез ал Сарадж в защитата на столицата. Контолът над Сирт помага за затвърдяване на контрола на Хафтар над богатите на петрол региони на Либия.Войната на Либия се превърна в прокси конфликт между регионалните сили, като ОАЕ, Египет и руски наемници, които подкрепят Хафтар, а Сарадж получава помощ от Турция, съобщава \"Блумбърг\".", "date": "2020.01.06", "title": "Силите на Хафтар превзеха летището и пристанището в Сирт"}
{"url": "https://news.bg/bulgaria/arh-ignatov-alarmira-che-chast-ot-stroezhite-ne-se-proveryavat.html", "text": "Опасно е да има надстрояване и подсичане на партера на сгради за магазинчета, които не са предвидени в първоначалния проект. При земетресение това може да доведе до рухване на конструкцията. Това заяви арх. Борислав Игнатов пред bTV.Той даде за пример достроените обекти на терасата на Пламен Георгиев и обясни, че подобни конструкции натежават на сградите.По думите част от строежите не се и проверяват по време на изпълнението им от специалните експерти, понеже възложителите не проследяват дали строителите канят подобни.А те няма как да разберат кога е положена плочата ,поясни Игнатов. Друг проблем с контрола има и при бутане на стени вътре в апартаментите, което е изключително сложно за проследяване, добави той.По думите му ДНСК няма ресурс да проверява на терен строителните обекти и основно контролът е по документи, което според него е голям проблем. Арх. Игнатов поясни и че панелените сгради още в началото на своето проектиране са били предвидени за земетресения, но е много важно да се обследват заварките и връзките на панелите.Експертът обясни и че по време на социализма се е пестяло от материал на места и затова е изключително важно в програмата за енергийна ефективност да се включи това обследване много сериозно, като по думите му това не се е правило по време на предния период на програмата за саниране, а е било предвидено в нея. Той уточни, че това е скъп процес и неудобен за живущите, но необходим.Относно предвидената за детска болница сграда в двора на медицинска академия арх. Игнатов препотвърди мнението си, че тя не е подходяща, понеже скелетът на сградата е строен през 70-те и не отговаря на съвременните стандарти при земетресение, както и че е бил изложен доста години на метеорологичните условия. Той поясни, че вероятно ще се наложи укрепване, което ще е много скъпо.Според него трябва скелетът да се събори и да се построи съвременна болница с необходимото количество асансьори и коридори с нужната височина, което старата основа на сградата няма как да предложи.", "date": "2020.01.06", "title": "Арх. Игнатов алармира, че част от строежите не се проверяват "}
{"url": "https://news.bg/crime/razrushenata-stena-na-tyutyuneviya-sklad-v-plovdiv-ne-bila-saborena-umishleno.html", "text": "Стената на тютюневия склад в Пловдив се е срутила в следствие на инцидент, а не е съборена умишлено. Това стана ясно след направена проверка от Дирекцията за строителен контрол, съобщи БНТ.Припомняме, че пострадалият тютюнев склад е един от четирите, които горяха при пожара през август 2016 година. Конструкцията на сградата е силно увредена.Димитър Ахрянов, гл. архитект на община Пловдив поясни, че още от 2016-а е започната процедура за укрепителни дейности по фасадата, но тя не е завършена. По думите му няма одобрена документация за събаряне и няма издадено разрешение за събаряне.Стената на тютюневия склад на улица \"Г.М.Димитров\" падна в събота при разчистване на терен за строителство в съседен имот.Таха Рахман, възложител на обекта твърди, че никой няма вина за падането на стената. Днес комисия от експерти на Министерството на културата, строителния контрол и община Пловдив дойде на място, за да потърси има ли виновен.Нашата проверка установи, че става въпрос за инцидент, подчерта арх. Ахрянов. Той допълни, че докладът на експертите ще бъде готов до края на седмицата.", "date": "2020.01.06", "title": "Разрушената стена на тютюневия склад в Пловдив не била съборена умишлено"}
{"url": "https://news.bg/int-politics/stoltenberg-vsichki-v-nato-sa-zad-sasht-iran-da-se-vazdarzha-ot-provokatsii.html", "text": "Всички страни от НАТО на спешно заседание на Северноатлантическия съвет \"се съгласиха, че Иран никога не трябва да получава ядрени оръжия\" или ракети, които могат да достигнат Европа. Това обяви в понеделник генералният секретар на НАТО Йенс Столтенберг на брифинг след срещата, съобщава ТАСС.Столтенберг заяви, че всички членове на Атлантическия алианс застават зад САЩ в Близкия изток, след като американски въздушен удар уби иранския генерал Касем Солеймани, съобщава \"Ройтерс\".Столтенберг призова и за деескалация на напрежението, повтаряйки призива и изявленията на някои европейски лидери.\"Ние сме обединени в осъждането на подкрепата на Иран за различни терористични групи\", обясни той.\"На днешната среща съюзниците призоваха за сдържаност и деескалация. Нов конфликт не би бил в интерес на никого. Затова Иран трябва да се въздържа от по-нататъшно насилие и провокации.\"В събота НАТО прекрати обучението на иракските сили за сигурност и въоръжени сили, за да осигури безопасността на няколкостотин членове на мисията в отговор на убийството на Солеймани.\"Безопасността на нашия персонал в Ирак е от първостепенно значение\", каза в изявление говорителят на НАТО Дилън Уайт. \"Продължаваме да предприемаме всички необходими предпазни мерки. Мисията на НАТО продължава, но тренировъчните дейности временно са прекратени.\"Той каза, че Столтенберг е разговарял по телефона с американския министър на отбраната Марк Еспър след атаката срещу Солеймани на летището в Багдад.НАТО наблюдава внимателно ситуацията в региона, добави той, на фона на нарастващата загриженост, че \"убийството на втория по сила човек в Иран може да предизвика пожар в Близкия изток\".", "date": "2020.01.06", "title": "Столтенберг: Всички в НАТО са зад САЩ, Иран да се въздържа от провокации"}
{"url": "https://news.bg/regions/bez-tok-ostanaha-nyakolko-sela-kray-sliven-zaradi-silniya-vyatar.html", "text": "Няколко села край Сливен са без ток заради силния вятър, съобщи БНТ. Екипи на електроразпределителното дружество работят по отстраняване на авариите. Част от покрива на кметството и читалището в село Глушник е била съборена от силния вятър.Кметът на селото Димитър Петков обясни, че са предприети мерки, като е обезопасено мястото, тъй като в кметството и читалището постоянно влизат хора.Съборени керемиди и покривни конструкции има и в Сливен. Няма пострадали хора. Съборени са дървета, огради, билбордове и светофари.Секции от светофарни уредби са били изтръгнати, а няколко автомобила са пострадали от паднали предмети. Получени са и сигнали за запалени комини.След оценяване на нанесените щети, община Сливен има готовност да потърси финансова помощ от държавата.", "date": "2020.01.06", "title": "Без ток останаха няколко села край Сливен заради силния вятър "}
{"url": "https://news.bg/int-politics/boltan-e-gotov-da-svidetelstva-pred-senata-na-sasht-za-impiychmenta-na-tramp.html", "text": "Джон Болтън, бивш помощник на президента на Доналд Тръмп за националната сигурност, заяви, че е готов да даде показания пред Сената на САЩ като част от импийчмънта на американския президент.Ако му изпратят писмена призовка с искане да присъства на изслушването, той ще присъства, това изявление е публикувано на уебсайта на Болтън.\"Тъй като въпросът да свидетелствам отново е на дневен ред... стигнах до извода, че ако Сенатът ме повика да дам показания, аз съм готов да свидетелствам\".\"По време на спора за импийчмента се опитах да изпълня задълженията си и като гражданин, и като бивш съветник по националната сигурност. Колегата ми, Чарлз Куперман, изправен пред призовка на комисията на Камарата от една страна и директива на президента да не дава показания, от друга, поиска окончателно разрешаване на този конституционен конфликт от Федералната съдебна система\", пише Болтън.", "date": "2020.01.06", "title": "Болтън е готов да свидетелства пред Сената на САЩ за импийчмента на Тръмп"}
{"url": "https://news.bg/world/kosovo-bez-pravitelstvo-3-mesetsa-sled-izborite.html", "text": "Властите в Косово възобновиха усилията си в понеделник за съставяне на коалиционно правителство. Това се случва три месеца след , които не успяха да дадат на никоя партия управляващо мнозинство, предаде АП.Президентът Хашим Тачи заяви, че е провел консултативна среща с Албин Курти, ръководител на лявото Движение \"Самоопределение\". Курти се очаква да бъде номиниран за премиер, ако успее да състави ново коалиционно правителство.\"Формирането на правителството е жизненоважна необходимост за Косово и неговите граждани\", каза Тачи след срещата. Той добави, че ще изчака още 48 часа, преди да предприеме следващата стъпка, но не уточни каква ще бъде тя.Курти, води коалиционни преговори с десноцентристката Демократична лига на Косово, която зае второ място в изборите и спечели 28 места. Партиите не постигнаха кой ще бъде назначен за нов президент на Косово след изтичането на мандата на Тачи през 2021 година. За да избегне правителството на малцинството, Курти ще се нуждае и от подкрепата на по-малки партии.Новият кабинет трябва да включва представител на етническото сръбско малцинство според конституцията на Косово.Припомняме, че в края на август, президентът на Косово Хашим  като дата за предсрочни парламентарни избори след оставката на премиера Рамуш Харадинай.Харадинай подаде оставка на 19 юли, след като беше призован за разпит от прокурора на страната за военни престъпления относно ролята му във въстанието през 1998 г. - 1997 г. срещу сръбските сили.Косово обяви независимост от Сърбия през 2008 г., но Сърбия и много други страни не я признават.Въпреки опитите за преговори, отношенията между тях отново се обтегнаха заради създаването на косовска армия и въвеждането на драстични мита върху вноса на сръбски стоки. ", "date": "2020.01.06", "title": "Косово без правителство 3 месеца след изборите "}
{"url": "https://news.bg/world/finlandiya-predlaga-4-dnevna-rabotna-sedmitsa.html", "text": "Властите във Финландия ще предложат въвеждането на 4-дневна работна седмица и 6-часов работен ден, съобщиха световните информационни агенции.Финландският премиер Санна Марин заяви, че тези промени биха позволила на хората да прекарват повече време със семействата си.Тя призова за по-гъвкав работен график в страната, който да подобри производителността на работниците и да създаде по-голям баланс между професионалния и личния живот.В момента във Финландия е обичайно да се работи по осем часа на ден, пет дни в седмицата.Предложението следва съседна Швеция, където шестчасовият ден се прилага от 2015 година.Предложението среща подкрепа от водещи политици във Финландия, сред които министъра на образованието Ли Андерсон, лидер на Левия алианс.34-годишната Марин света, който встъпи в длъжност на 10 декември 2019 година.Марин има бърз възход във финландската политика, откакто на 27 години стана ръководител на градския съвет на своя индустриален град Тампере.Тя е бивш министър на транспорта на Финландия.Марийн беше избрана от нейната Социалдемократическа партия в неделя, за да бъде направен опит, за да се спаси петпартийната управляваща коалиция, която беше разклатена след оставката на Анти Рин.Правителствената рокада във Финландия стана в ключов момент. Скандинавската страна бе ротационен председател на Европейския съюз до края на годината. Хелзинки играе централна роля в усилията за приемането на нов бюджет за Съюза.", "date": "2020.01.06", "title": "Финландия предлага 4-дневна работна седмица "}
{"url": "https://news.bg/world/netanyahu-sdava-ministerstva-naznachava-novi-ministri.html", "text": "Израелският премиер Бенямин Нетаняху се оттегли официално от министерските постове, които заемаше и назначи новите министри в кабинета, съобщиха израелски медии.Нетаняху назначи заместник-министъра на външните работи Ципи Хотовели от неговата партия Ликуд за министър по въпросите на диаспората; Дейвид Битан от Ликуд за министър на земеделието; заместник-министъра на финансите Ицхак Коен за министър на строителството; и настоящият министър на строителството Ифат Шаша-Битон от партията Кулану за социален министър.Миналата седмица той назначи заместник-министъра на здравеопазването Яков Лицман за здравен министър -  спорен ход, тъй като Лицман е разследван за твърдение, че блокира екстрадицията на обвиняем за насилие над дете.Решението му бе очаквано. По-рано, обяви, че ще подаде оставка като министър на здравеопазването, социалната дейност, диаспората и земеделието от 1 януари 2020 година.В момента той ръководи тези ведомства в допълнение към премиерския пост.Въпреки обвине нията срещу него, премиерът не е задължен да се оттегли от този пост.Припомняме, че , Нетаняху реши да поиска депутатски имунитет от наказателно преследване във връзка с повдигнатите му обвинения за корупция.Този ход вероятно ще забави съдебния процес срещу него за периода чак след провеждането на новите парламентарни избори през март.През ноември израелският премиер беше обвинен от главния прокурор в подкуп, измама и нарушаване на доверието по три отделни казуса.Нетаняху, който отрича да е извършвал неправомерни действия, ще се нуждае от подкрепата на повече от половината депутати в Кнесета (израелския парламент), за да му бъде осигурен депутатски имунитет.Твърди се, че Нетаняху, който е най-дългогодишният ръководител в историята на Израел, е приемал подаръци от заможни бизнесмени и е насочвал публични средства, за да се опита да получи по-положително отразяване в печата.Израел ще проведе предсрочни избори на 2 март 2020 година.Това е третият вот в страната за година.В края на декември, Нетаняху обяви победа в предварителните избори на своята партия Ликуд. \"Бог желае, ще водя Ликуд до голяма победа на следващите избори\", каза той. Според изходните анкети Нетаняху получи малко над 70% от гласовете, оставяйки Гедеон Саар на далечното второ място.", "date": "2020.01.06", "title": "Нетаняху сдава министерства, назначава нови министри "}
{"url": "https://news.bg/world/rohani-kam-tramp-nikoga-ne-zaplashvayte-iran.html", "text": "Иранският президент Хасан Рохани заяви в понеделник, че никой не трябва да заплашва нацията му, предаде \"Ройтерс\".Той направи това в отговор на съобщението в \"Туитър\" от президента на , че ще удари 52 обекта в Иран.\"Онези, които се позовават на числото 52, трябва също да помнят числото 290. Никога не заплашвайте иранската нация.\", заяви Рохани.Той също отправи посланието си чрез \"Туитър\".С \"числото 290\" в съобщението на държавния глава се припомнят 290-те граждани, предимно иранци, загинали в самолетна катастрофа през 1988 година.Сред тях има и 66 деца.Тогава кораб на САЩ изстрелва ракета, която сваля самолета, изпълнявал полет от Иран за Дубай ( (IR655).Според Вашингтон, гражданският самолет погрешно е бил идентифициран като Ф-14, но Техеран твърди, че атаката е нарочно извършена срещу граждански самолет.Тръмп обяви, че всякога, ако Ислямската република извърши нападения като отмъщение за .\"Ако те продължат да нападат, нещо, което категорично не ги съветвам да вършат, ще ги ударим по-силно, отколкото някога са били удряни\", заплаши Тръмп в профила си в \"Туитър\".Американският държавен глава също така написа, че може да изпрати част от най-новата и най-добрата военна техника, с която САЩ разполагат, срещу Иран, ако Ислямската република атакува някоя американска военна база.Тръмп заплашително предупреди: \"САЩ тъкмо похарчиха два трилиона долара за военна техника. Ние сме най-големите и НАЙ-ДОБРИТЕ в света! Ако Иран атакува американска база, или който и да е американец, ние ще изпратим част от това ново красиво оборудване срещу тях... и без колебание!\"Тръмп също така предупреди Иран, че никога няма да има ядрено оръжие и продължава своята Caps Lock дипломация в \"Туитър\".В същото време, Washington Post цитира служител в американската администрация, че държавният секретар Майк Помпео изиграва важна роля да накара Тръмп да одобри въздушните удари.На 29 декември Помпео, Еспър и Мили пътуват до частния клуб на президента във Флорида, където двамата служители на отбраната предлагат възможни отговори на иранската агресия, включително , заявяват високопоставени американски представители.Решението на Тръмп срещу Солеймани е изненада и дори шок за някои служители, информирани за това, пише изданието.Вашингтон оправда убийството, като твърди, че Солеймани планира саботаж срещу американски активи в Близкия изток.Не са представени доказателства за предполагаемия заговор.", "date": "2020.01.06", "title": "Рохани към Тръмп: Никога не заплашвайте Иран "}
{"url": "https://news.bg/crime/pozhar-v-kazanlashko-po-chudo-se-razmina-bez-zhertvi.html", "text": "Голям пожар в село Долно Изворово, Казанлъшко днес по чудо се размина без жертви и ранени, предаде БГНЕС.Огнената стихия е лумнала в къща след 17 и 30 часа.Не е ясно каква е причината, но се предполага късо съединение заради силния вятър.Именно вятърът затруднява гасенето на пожара.Обитателите на къщата, която е пламнала, са били изведени на безопасно място.", "date": "2020.01.06", "title": "Пожар в Казанлъшко по чудо се размина без жертви "}
{"url": "https://news.bg/int-politics/sauditska-arabiya-zove-za-spokoystvie-sled-ubiystvoto-na-gen-soleymani.html", "text": "Външният министър на Саудитска Арабия обяви, че кралството не желае да вижда по-нататъшна ескалация на напрежението в Близкия изток в \"много опасен момент\" след  Касем Солеймани при ракетно нападение с дрон, извършено от САЩ, съобщава \"Ройтерс\".\"Много държим ситуацията в региона да не ескалира повече. Това със сигурност е много опасен момент и трябва да сме наясно с рисковете и опасностите не само за региона, но и за по-широката глобална сигурност\", изтъкна принц Фейсал бин Фархан по време на пресконференция в Рияд.\"Надяваме се всички участници да предприемат всички необходими стъпки, за да предотвратят по-нататъшна ескалация и всякакви провокации\", подчерта още той.Саудитска Арабия и Иран са главните врагове в мюсюлманския свят, като САЩ имат много близки отношения с Рияд и се смята, че те \"угаждат\" на саудитския кралски двор, заклеймявайки Техеран като най-големия спонсор на тероризма в света. ", "date": "2020.01.06", "title": "Саудитска Арабия зове за спокойствие след убийството на ген. Солеймани"}
{"url": "https://news.bg/world/ubiystvoto-na-soleymani-e-chast-ot-borbata-mezhdu-sasht-i-iran-za-irak-obyavi-izrael.html", "text": "Топ представител на армията на Израел коментира, че убийството на иранския генерал Касем Солеймани е част от борбата между САЩ и Иран за Ирак, пише \"Таймс ъв Израел\".Ръководителят на Южното командване генерал-майор Херци Халеви дистанцира Израел от извършената от САЩ атака с \"Солеймани вредеше на американските интереси и представляваше значителна опасност за американците в региона. Ние трябва да гледаме на убийството като част от борбата между Иран и САЩ за лицето на Ирак\", коментира Халеви.\"Убийството също има последици за нас, и ние трябва да следим отблизо, но ние не сме основната история тук, и добре е, че се случи далеч\", каза той, цитиран от Ynet.", "date": "2020.01.06", "title": "Убийството на Солеймани е част от борбата между САЩ и Иран за Ирак, обяви Израел"}
{"url": "https://news.bg/crime/15-godishen-sedna-piyan-zad-volana-i-si-spretna-gonka-s-politsiyata-v-knezha.html", "text": "Полицията задържа пиян 15-годишен младеж, седнал пиян зад волана, след кратко преследване.Около 1.00 часа вчера на улица в Кнежа служители на автопатрул подали светлинен и звуков сигнал за спиране към водача на лек автомобил \"Ауди А6\". Шофьорът обаче продължил движението, като спирал колата, за да бъде доближен от патрула, след което форсирал двигателя и потеглял отново.За да сложат край на гонитбата, полицаите произвели два изстрела със стоп патрони, като единият бил насочен към задната броня автомобила. Колата била спряна, но водачът отказал да излезе. Когато служителите на реда опитали да го изведат, той оказал съпротива, а след задържането си не пожелал да се представи.При последвалата проверка било установено, че той е 15-годишен местен жител. Младежът е задържан за 24 часа.Тест с дрегер показал, че е седнал зад волана след употреба на алкохол.По случая е образувано бързо производство, работа по което продължава.", "date": "2020.01.06", "title": "15-годишен седна пиян зад волана и си спретна гонка с полицията в Кнежа"}
{"url": "https://news.bg/world/velikobritaniya-nyama-da-podkrepi-sasht-pri-bombardirane-na-kulturni-obekti-v-iran.html", "text": "Правителството на Великобритания предупреди, че атакуването на културни обекти в Иран би било в нарушение на международните конвенции при водене на война. Така Лондон се противопостави на американския президент Доналд Тръмп, който заплаши да , пише \"Гардиън\".Говорителят на премиера Борис Джонсън отказва да разкритикува директно Тръмп, но заяви ясно, че правителството на Обединеното кралство няма да подкрепи подобни действия, след като Тръмп обяви, че може да удари 52 обекта, ако Иран отговори наКоментарите на американския президент граничат със заплаха САЩ да извършат военни престъпления, защото подобни действия биха били в нарушение на международните договори.Но Лондон не посмя да разкритикува Тръмп. Вместо това говорителят подчерта, че партньорството със САЩ в сигурността остава \"много близко\", въпреки че Джонсън не е бил предварително уведомен от Вашингтон за ликвидирането на Солеймани.Запитан дали Джонсън е убеден, че ударът на САЩ е бил законен, говорителят отговори: \"Държавите имат право да предприемат такива действия за самоотбрана и САЩ са ясни, че Солеймани е подготвял нападения срещу американски дипломати и военни\".Говорителят защити мълчанието на Джонсън след убийството, който е бил на почивка на карибски остров, като отбеляза, че британското външно министерство е излязло с позиция.", "date": "2020.01.06", "title": "Великобритания няма да подкрепи САЩ при бомбардиране на културни обекти в Иран"}
{"url": "https://news.bg/bulgaria/prevozvachite-mogat-da-kupyat-virtualno-marshrutna-karta.html", "text": "Шофьорите или собствениците на тежкотоварни камиони и автобуси, които след въвеждането на тол системата в търговска експлоатация ще плащат за ползването на пътната мрежа на база на изминато разстояние - тол система от 6 януари, могат да се запознаят с един от начините за това, съобщиха от сайта bgtoll.bgПри тази тол услуга превозвачите плащат предварително за изминаването на точно определен маршрут като посочват начална и крайна точка, както и до четири междинни локации по желание. Необходимо е да се посочат още максималното натоварване на превозното средство, емисионния му клас, броя оси и регистрационния му номер. След коректно въвеждане на данните, системата предоставя на водача подробна информация за платените участъци от пътя и дължимата такса. Превозвачът има 24 часа от часа на активирането на маршрутната карта, за да измине предварително определеното разстояние като следва строго маркираните точки.Началната и крайната точка са от изключителна важност. Маршрутната карта е с посока на движение, която трябва да се спазва.Тестването на услугата позволява и виртуалното й заплащане, като в края на процедурата се изписва напомняне към потребителя да провери отново всички данни, преди да се пристъпи към плащане.Агенция \"Пътна инфраструктура\" ще предлага маршрутни карти чрез познатите канали за продажба на е-винетки досега -сайта bgtoll.bg, мобилното приложение BGTOLL, терминалите за самотаксуване, както и на гише на основните гранични контролно-пропускателни пунктове - ГКПП \"Калотина\", ГКПП \"Капитан Андреево\", ГКПП \"Кулата\", Дунав мост - Русе, Дунав мост - Видин, ГКПП \"Силистра\", ГКПП \"Станке Лисичково\" и ГКПП \"Илинден\", а също и в 27 областни пътни управления в цялата страна. Маршрутна карта ще се предлага и в търговската мрежа на партньорите на АПИ - националните и европейски доставчици на услуги.Тя ще може да се активира до два дни предварително, ако потребителят не е регистриран в системата, и до седем дни предварително, ако се регистрира с електронен адрес.При възникнали въпроси водачите или собствениците на тежкотоварни превозни средства могат да се обръщат към информационния център на Националното тол управление на телефон 0700 10 876.", "date": "2020.01.06", "title": "Превозвачите могат да купят виртуално маршрутна карта "}
{"url": "https://news.bg/crime/otkriha-boen-arsenal-v-doma-na-50-godishen-podpalil-kolata-na-saseda-si.html", "text": "Полицията откри боен арсенал в дома на 50-годишен мъж, арестуван за палеж на колата на съседа си, съобщи .Мъж видял в пламъци колата на зет си. Колата е била паркирана пред къщата им в Долна Баня.След като извършителят бил задържан, в дома му открили газови револвери, газови пистолети и три въздушни пушки. Единият от пистолетите бил разглобен.В дома на 50-годишния мъж полицаите открили и самоделно направена пушка с патрон в цевта. Освен него, мъжът кътал 44 патрона от различен вид и калибър.По случая е образувано досъдебно производство.", "date": "2020.01.06", "title": "Откриха боен арсенал в дома на 50-годишен, подпалил колата на съседа си"}
{"url": "https://news.bg/world/22-godishen-spad-na-proizvodstvoto-na-avtomobili-v-germaniya.html", "text": "22-годишен спад на производството на автомобили в Германия през 2019 г., обявиха от индустриалната федерация VDA, цитирана от АФП.През изминалата година са произведени само 4,7 милиона автомобила. Това означава спад от 9% на годишна база и най-слабото производство от 1997 г.\"По-слабото международно търсене\" е причината за спада, отбелязват в съобщение от VDA. Като други причини федерацията посочва технологичните промени и усложненията пред компаниите във връзка с ограниченията за емисиите.Секторът традиционно е стълб в най-голямата икономика на Европа.", "date": "2020.01.06", "title": "22-годишен спад на производството на автомобили в Германия"}
{"url": "https://news.bg/world/zatvor-za-dvama-balgari-iztochvali-bankomati-v-malta.html", "text": "Осъдиха на затвор двама българи за източване на банкомати в Малта, съобщава БНР.Сънародниците ни са били заловени при съвместно разследване с Европол.Двамата, идентифицирани като Благой Китанчев и Спас Полихиноров, ще останат зад решетките съответно 6 и 5 години.Преди две години властите в Малта получили сигнал от българските власти, че двамата мъже са отговорни за източване на карти със скимиращи устройства у нас и в други страни. Те били арестувани във Виетнам през 2013 г. и пътували към Малта, вероятно за да вземат катамаран до Сицилия, където да продължат престъпната си дейност.На 16 декември 2017 г. двамата били задържани в хотела си в Малта, след като в багажа на единия били открити скимиращи устройства.", "date": "2020.01.06", "title": "Затвор за двама българи, източвали банкомати в Малта"}
{"url": "https://news.bg/int-politics/iran-razpolaga-s-nad-500-hil-voenni-i-raketi-s-do-2-hil-km-obhvat.html", "text": "Колко силна е иранската армия, коментира БиБиСи, като според оценките, 523 000 са активни ирански военнослужещи, според Международния институт за стратегически изследвания, базиран в Обединеното кралство.Това включва 350 000 в редовната армия и най-малко 150 000 в Ислямския революционен гвардейски корпус (IRGC). В военноморските сили на IRGC има още 20 000 служители. Тази група оперира с редица въоръжени патрулни лодки в пролива Ормуз, мястото на няколко конфронтации, включващи танкери под чуждестранен флаг през 2019 г.IRGC също контролира отряда Басидж, доброволчески сили, които помагат за притискане на вътрешното несъгласие. Това звено може да мобилизира стотици хиляди. IRGC е създаден преди 40 години за защита на ислямската система в Иран и се превърна в основна военна, политическа и икономическа сила. Въпреки че има по-малко войски от редовната армия, тя се счита за най-авторитетната военна сила в Иран.Силите Кудс, ръководени от генерал Солеймани, провеждат тайни операции в чужбина за IRGC и докладват директно на върховния лидер на Иран, аятолах Али Хаменей. Смята се, че са около 5000 души.Разположени са в Сирия, където съветват военни елементи, лоялни на сирийския президент Башар Асад и въоръжават шиитските милиции. В Ирак те подкрепят доминираните от шиитите паравоенни сили, които помагат за разгрома на ДАЕШ.САЩ обаче твърдят, че Кудс имат по-широка роля, като осигуряват финансиране, обучение, оръжие и оборудване на организации, които Вашингтон определя като терористични групи в Близкия изток. Те включват Хизбула в Ливан и палестинския Ислямски джихад.Икономическите проблеми и санкциите затрудняват вноса на оръжие в Иран, който е сравнително малък в сравнение с този на други страни в региона.Стойността на вноса за отбрана на Иран между 2009 г. и 2018 г. е равна на едва 3,5% от вноса на Саудитска Арабия за същия период, според Международния институт за изследване на мира в Стокхолм. Повечето ирански внос идва от Русия, а останалата част от Китай.Ракетните способности на Иран са ключова част, като се има предвид относителната липса на въздушна сила в сравнение с конкуренти като Израел и Саудитска Арабия.Доклад на американското министерство на отбраната описва ракетните сили на страната като най-големите в Близкия изток, съдържащи главно ракети с малък и среден обсег на действие. Също така се казва, че Иран тества космическата технология, за да разработва междуконтинентални ракети.Ракетната програма с далечен обсег е спряна от Иран като част от ядрената сделка от 2015 г., според проучвателния център на Кралския институт за обединени услуги (Руси), но може да се възобнови, предвид несигурността около тази сделка.Във всеки случай много цели в Саудитска Арабия и в Персийския залив ще бъдат в обсега на сегашните ракети със среден обсег на Иран и евентуално цели в Израел.През май миналата година САЩ разположиха на Близкия изток система за противоракетна отбрана \"Пейтриът\", тъй като напрежението с Иран се увеличи, като противодействие на балистични ракети, крилати ракети и дронове.В момента Иран няма програма за ядрено оръжие и по-рано заяви, че не иска такава. Той обаче има много от необходимите елементи и знания за създаване на военна ядрена способност.През 2015 г. правителството на САЩ при президента Обама прецени, че Иран се нуждае само от два до три месеца, за да произведе достатъчно ядрен материал, за да направи оръжие.Ядреното споразумение между Техеран и шестте световни сили - от което президентът Тръмп се оттегли през 2018 г. - въвежда ограничения и международни проверки на ядрените дейности на Иран. Целта бе да се затрудни и да отнема много време разработването на материал за оръжие.След убийството на генерал Солеймани от САЩ, Иран заяви, че няма да бъде обвързан от тези ограничения, но също така коментира, че ще продължи да си сътрудничи с ядреният орган на ООН, МААЕ.Въпреки годините санкции, Иран успя да развие способности с дронове. В Ирак, иранските дронове се използват от 2016 г. в борбата срещу ДАЕШ. Иран също така навлиза в израелското въздушно пространство с въоръжени дронове от бази в Сирия, според Руси.През юни 2019 г. Иран свали американски дрон за наблюдение, твърдейки, че е нарушил иранското въздушно пространство над протока Ормуз. Другият аспект на иранската програма за дронове е готовността да продаде или прехвърли технологията на своите съюзници и пълномощници в региона, коментира Джонатан Маркус от БиБиСи.През 2019 г. атаки на дронове и ракети повредиха две ключови саудитски петролни съоръжения. И САЩ, и Саудитска Арабия свързват тези атаки с Иран, въпреки че Техеран отрече всяко участие и посочи бунтовниците в Йемен.След голяма кибератака през 2010 г. върху иранските ядрени съоръжения, Иран разшири собствената си способност в киберпространството. Смята се, че Ислямският революционен гвардейски корпус (IRGC) има свое киберзвено, което работи за търговски и военен шпионаж.През 2012 г. американски служители обвиниха Иран в серия от атаки срещу американски банки, които целяха да нарушат трафика към техните уебсайтове. В американски военен доклад през 2019 г. се казва, че Иран също се е насочил към космическите компании, контрагентите за отбрана, компаниите за енергийни и природни ресурси и телекомуникационни фирми за операции в кибершпионаж по целия свят.Също през 2019 г. Microsoft заяви, че хакерска група, която \"произхожда от Иран и е свързана с иранското правителство\", е насочена към президентската кампания в САЩ и се опитва да пробие в сметките на американски правителствени служители.", "date": "2020.01.06", "title": "Иран разполага с над 500 хил. военни и ракети с до 2 хил. км обхват"}
{"url": "https://news.bg/regions/novi-25-tramvaya-i-30-troleya-pristigat-v-sofiya-prez-2020-g.html", "text": "И през 2020 г. продължава модернизацията на столичния градски транспорт, съобщава БНР.Очаква се до края на януари да приключат две от процедурите за закупуване на нови 25 трамвая и 30 тролея.Миналата седмица в София пристигнаха и последните 7 нови електрически автобуса, които са част от проект, опериран от \"Столичния електротранспорт\".Всички 15 електробуса от първия етап на проекта на Столичния електротранспорт вече са в София, като първият от тях вече се движи по линия 123. Кметът Йорданка Фандъкова посочи, че останалите ще бъдат пуснати в движение до началото на март и ще се движат по линии 84 и 184.До средата на годината ще бъдат пуснати в движение и 13-те нови трамвая. Те пристигат поетапно и след като бъдат подготвени за движение, всички ще обслужват пътуващите по линия 18. По този начин ще се направи поредна крачка към по-екологичен транспорт, целящ по-чист въздух в столицата.С новата доставка тролеите ще бъдат изцяло подновени.Фандъкова съобщи, че продължават процедурите и за нови 82 електробуса. Едната процедура е за 30 електробуса с възложител \"Столичен електротранспорт\". За нея са подадени оферти от 5 участници, като 4 от тях са европейски компании.По думи на кмета веднага след като бъде отстранена и техническата грешка, спряла процедурата за закупуване на малки електробуси като довеждащ до метрото транспорт, ще бъде пусната нова поръчка.", "date": "2020.01.06", "title": "Нови 25 трамвая и 30 тролея пристигат в София през 2020 г."}
{"url": "https://news.bg/world/tramp-vednaga-da-razsekreti-prichinite-za-likvidiraneto-na-soleymani-prizovaha-demokrati.html", "text": "Двама топ сенатори от Демократическата партия призоваха президента Доналд Тръмп незабавно да разсекрети причините за , пише \"Гардиън\".По-рано бившият шеф на разузнаването на САЩ Лидерът на малцинството в Сената Чък Шумър и членът на Комисията по външни работи към горната камара Робърт Менендес изпратиха писмо на Тръмп. В него пишат, че класифицираното известие на Белия дом до Конгреса миналата събота е незадоволително и неподходящо.Изключително важно е въпроси от националната сигурност от такава важност да бъдат споделяни с американския народ навреме, пишат те.В неделя председателят на Камарата на представителите Нанси Пелоси заяви, че долната камара ще внесе и ще гласува тази седмица резолюция за ограничаване на правомощията на президента за предприемане на военни действия срещу Иран. В писмо до демократите в Камарата на представителите Пелоси определя удара по Солеймани като провокация и непропорционален ход. Според нея действията на Вашингтон подлагат на риск американските войници, дипломати и други.Подобна резолюция е внесена и в Сената.", "date": "2020.01.06", "title": "Тръмп веднага да разсекрети причините за ликвидирането на Солеймани, призоваха демократи"}
{"url": "https://news.bg/bulgaria/otbelyazaha-172-godini-ot-rozhdenieto-na-hristo-botev.html", "text": "Илияна Йотова бе гост на честването в Калофер на 172-годишнината от рождението на Христо Ботев\"Христо Ботев, героите на българските революции създадоха българската нация и държава, дадоха ни самочувствието на българи. Моят прочит днес, 172 години след рождението на Ботев, е за силата на единението. Дългата и трагична българска история ни даде много уроци, но най-важният е, че успяваме тогава, когато сме заедно, рамо до рамо. С тези думи вицепрезидентът Илияна Йотова се обърна към множеството хора, събрали се пред паметника на Христо Ботев в Калофер, за да отбележат 172 години от рождението на поета и революционера.В приветствието си вицепрезидентът Йотова припомни великите дела в твърде краткия живот на Ботев. По думите на Илияна Йотова в биографията на Ботев са събрани десетилетия на борби за просвета, за народност, за българщина, за освобождение. \"В тази биография няма място за слаби и примирени, за блюдолизци и страхливци. Няма място за полуистина, полусвобода, лъжеидеали. Затова неговото перо беше безпощадно към онези, които бяха срещу народа си, безпощадно бе срещу потисниците\", заяви вицепрезидентът и подчерта, че Ботевите думи силно стряскат и днес. \"Но хвалете, не бойте се, хваленето не иска хляб и топли обуща, а за лъжите не вземат мито...\" Не само през 1875 г., но днес през 2020-а тези думи толкова актуално\", отбеляза Илияна Йотова.Вицепрезидентът Йотова завърши словото си с думите: \"Днес моята молитва е за душата на поета и революционера, а моята вяра е за бъдещето на България.\"", "date": "2020.01.06", "title": "Отбелязаха 172 години от рождението на Христо Ботев"}
{"url": "https://news.bg/society/spryaha-detskite-na-nad-200-semeystva-ot-shumenska-oblast-za-1-godina.html", "text": "За една година са спрени детските надбавки на 213 семейства от Шуменска област, съобщи БНР.Причината - установено е, че децата им са направили пет неизвинени отсъствия от училище за един месец или са отсъствали 3 дни от задължителната предучилищна подготовка. Данните са за месеците септември, октомври и ноември, поясни Мартина Драгнева, директор на \"Социално подпомагане\" - Шумен.Според нея трябва да се обърне сериозно внимание на посещаваемостта на деца в училище.Има деца, които още през септември са направили пет неизвинени отсъствия, допълни Мартина Драгнева и уточни, че от януари тази година е увеличен с 10 лева средномесечният доход, при който семействата имат право да кандидатстват за детски надбавки. Така от 400 той става 410 лева.Размерът на месечната надбавка за едно дете е 40 лв., а за две деца - 90 лв. Право на помощта имат и семействата със среден доход на месец до 510 лева, но те получават 80% от сумата за детската надбавка.", "date": "2020.01.06", "title": "Спряха детските на над 200 семейства от Шуменска област за 1 година"}
{"url": "https://news.bg/world/rusiya-i-turtsiya-obmislyat-savmestni-deystviya-za-namalyavane-na-naprezhenieto-v-blizkiya-iztok.html", "text": "Русия и Турция могат да предприемат съвместни действия за намаляване на напрежението в Близкия изток, съобщават световни агенции.Министерството на отбраната на Русия информира, че Анкара и Москва са обсъдили възможни съвместни действия, които могат да \"намалят напрежението и да уредят кризисни ситуации\" в Близкия изток. Руският военен министър Сергей Шойгу проведе телефонен разговор с шефа на разузнаването на Турция Хакан Фидан.Освен Иран двамата обсъдиха и Напрежението в Близкия изток се увеличи от началото на годината, след като САЩ , а Шойгу разговаря и с шеф на генщаба на иранската армия.В същото време Министерството на външните работи на Русия съобщи, че не вижда заплаха от разпространение на ядрени оръжия след решението на Техеран. Според Москва ядрената сделка трябва да остане \"приоритет\" за всички страни.Ведомството призова всички страни \"да не създават допълнително напрежение и несигурност\" около ядрената сделка. Москва пояснява, че споразумението от 2015 г. остава \"глобален актив\".", "date": "2020.01.06", "title": "Русия и Турция обмислят съвместни действия за намаляване на напрежението в Близкия изток"}
{"url": "https://news.bg/int-politics/tramp-iran-nikoga-nyama-da-ima-yadreno-orazhie.html", "text": "Президентът на САЩ Доналд Тръмп предупреждава Иран, че никога няма да има ядрено оръжие и продължава своята Caps Lock дипломация в \"Туитър\".В същото време, Washington Post цитира служител в американската администрация, че държавният секретар Майк Помпео изиграва важна роля да накара Тръмп да одобри въздушните удари.На 29 декември Помпео, Еспър и Мили пътуват до частния клуб на президента във Флорида, където двамата служители на отбраната предлагат възможни отговори на иранската агресия, включително , заявяват високопоставени американски представители.Решението на Тръмп срещу Солеймани е изненада и дори шок за някои служители, информирани за това, пише изданието.Решението на Тръмп да одобри убийството на Солеймани е кулминацията на решително подтикване от страна на Майк Помпео и вицепрезидента Майк Пенс, цитирани от длъжностните лица при условие за анонимност.Като важен фактор е цитираната координация за операцията между Помпео и Еспър, и двамата завършили един клас във военната академия на САЩ. Допълва се, че Пенс също е одобрил решението, въпреки че не присъства на срещата във Флорида.\"Елиминирането на Солеймани нямаше да се случи при (бившия министър на отбраната Джим) Матис. Матис бе против всичко това... Мили и Еспър са различни. Сега има сплотен екип за национална сигурност и държавен секретар и министър на отбраната, които се познават през целия си възрастен живот\", обяснява официалният служител.В дните след атаката, Помпео разговаря със съюзници и прави публични изказвания за операцията.\"Отстранихме лош човек от бойното поле. Взехме правилното решение ... Гордея се с усилията, които президентът Тръмп пое\", коментира Помпео пред СиЕнЕн.Критиците вътре и извън администрацията поставят под въпрос оправданието на Помпео за атаката, основаващо се на твърденията му, че \"десетки, ако не и стотици\" американски животи са били изложени на риск.Притиснат в неделя за характера на заплахите, Помпео отхвърли въпросите. \"Ако сте американец в региона, дни и седмици - това не е нещо, което е от значение\", добави Помпео.Вашингтон оправда убийството, като твърди, че Солеймани планира саботаж срещу американски активи в Близкия изток.Не са представени доказателства за предполагаемия заговор.", "date": "2020.01.06", "title": "Тръмп: Иран никога няма да има ядрено оръжие"}
{"url": "https://news.bg/crime/dans-i-mvr-tragvat-po-sledite-na-bokluka-u-nas.html", "text": "Главният прокурор Иван Гешев разпореди на министъра на вътрешните работи и на председателя на ДАНС извършване на съвместни проверки за спазване на Закона за управление на отпадъците и на Закона за опазване на околната среда, съобщават от прокуратурата.Проверката е с цел извършване на преценка за наличие на предпоставки за упражняване на правомощията на Прокуратурата на Република България.В хода на проверката следва да бъдат установени всички \"притежатели на отпадъци\" на територията на страната, като се изискат и приложат следните документи - разрешение, комплексно разрешително или регистрационен документ по чл. 35 от ЗУО за съответната дейност и площадка и др.Ще бъде извършена проверка за спазване на задълженията на лицата по т.1 по чл. 8, ал.2 от ЗУО. Разпоредено е да бъде изискана информация за извършвани проверки от контролните органи на лицата по т.1 - съответните РИОСВ и кметове на общини, и предприети мерки, в случай на установени нарушения.Гешев е разпоредил и при непосредствено установяване на данни за извършено престъпление от общ характер, незабавно да се уведоми и съответната компетентна прокуратура.Припомняме, от news.bg съобщихме за  още на 20 декември. От РИОСВ-Плевен обаче обясниха, че става дума за на \"Феникс Плевен\" ЕООД, което има разрешително за третиране на неопасни отпадъци от 2013 г.За отпадъците от Италия, предназначени за страната ни, се заговори в началото на декември, когато италианските власти заловиха Незаконният товар беше открит във влак. Търговската стойност на боклука се изчислява на 130 хиляди евро.От Министерството на околната среда и водите увериха, че  за приемане на отпадъците. Те за задържаните незаконни тонове боклук.Ден по-късно започна Предполага се, че тя е трябвало да бъде изгорена или погребана в депа у нас.По-късно стана ясно, че спрените в Италия отпадъци били , а не, както било посочено в документите - пластмасови отпадъци, които тепърва трябва да бъдат обработени.Преди два месеца главният прокурор, тогава  на четири топлоелектрически централи - ТЕЦ \"Република\" в Перник, \"Топлофикация - Сливен\" и ТЕЦ \"Брикел\" във връзка със замърсяване на въздуха. Проверката започна от ТЕЦ - Перник, който бе и спрян временно. Тогава министър Нено Димов обяви, че камери ще следят пътя на цялото гориво.", "date": "2020.01.06", "title": "ДАНС и МВР тръгват по следите на боклука у нас"}
{"url": "https://news.bg/world/avstraliya-mobilizira-armiyata-za-borba-s-pozharite-i-otdelya-usd1-4-mlrd.html", "text": "Властите мобилизираха войници от резерва за борба с опустошителните пожари в три щата на Австралия след ужасяващ уикенд. Правителството обеща да отпусне 1,4 милиарда долара през следващите две години за възстановяване от унищожителната криза, информира АФП.Катастрофални пожари унищожиха територия с размер на остров Ирландия. Властите предупредиха, че катастрофата ще продължи седмици и дори месеци.Премиерът Скот Морисън, чието правителство е критикувано за бавния отговор, обеща да отпусне 1,4 милиарда щатски долара за национален фонд за възстановяване.Дълъг път пред нас и ние ще бъдем с тези общности всяка крачка по пътя на възстановяване, обяви Морисън.Пожарникари, подпомагани от свежи екипи от САЩ и Канада, се възползват от дъждовните и по-хладни условия за овладяване на пожарите преди температурите отново да се покачат по-късно тази седмица.Австралия обяви най-голямото мобилизиране на резерва в историята си. Армията е изпратена в Източна Австралия да помага на властите за оценка на щетите, възстановяване на електрозахранването и доставяне на храна, вода и гориво за откъснатите райони.За първи път в историята правителството на Австралия също изпрати екипа си за медицинска помощ, за да помага за евакуация. Обикновено екипът се изпраща в други държави след природни бедствия.Почти 5 милиона хектара (50 000 квадратни километра) са унищожени в Нов Южен Уелс и повече от 1,2 милиона хектара във Виктория от края на септември. Близо 8 милиона хектара са изгорели. Това е колкото остров Ирландия или Южна Каролина.24 души са загинали до момента, а над 1800 домове са унищожени. Двама души са изчезнали в най-многолюдния австралийски щат Нов Южен Уелс.Междувременно \"Гардиън\" пише, че съседи на Австралия, Нова Зеландия, Папуа Нова Гвинея и Вануату, са предложили помощ в борбата с горските пожари. Нова Зеландия изпраща военни в допълнение към 157 новозеландски пожарникари в Австралия, които подпомагат колегите си от октомври.", "date": "2020.01.06", "title": "Австралия мобилизира армията за борба с пожарите и отделя $1,4 млрд."}
{"url": "https://news.bg/int-politics/zhozep-borel-sazhalyava-che-iran-namalyava-angazhimenta-si-kam-yadrenata-sdelka.html", "text": "Ръководителят на външната политика на ЕС Жозеп Борел изрази съжаление за последното решение на Техеран да намали ангажиментите си към ядрената сделка.\"Дълбоко съжалявам за последното съобщение на Иран за JCPOA. Както винаги, ние ще разчитаме на проверката на ИАЕА\", пише в \"Туитър\" Борел.\"Пълното пълното изпълнение на ядрената сделка от всички, сега е по-важно от всякога за регионалната стабилност и глобалната сигурност. Ще продължа да работя с всички участници и да продължим напред\", допълва той.", "date": "2020.01.06", "title": "Жозеп Борел съжалява, че Иран намалява ангажимента си към ядрената сделка"}
{"url": "https://news.bg/regions/mazh-pochina-sled-sbivane-zaradi-zapalena-kashta-v-pleven.html", "text": "65-годишен мъж почина след сбиване в Плевен, съобщават от полицията.Инцидентът станал на 3 януари. В полицията постъпил сигнал за запалени къщи във вилна зона \"Текийски орман\" в землището на града. Пристигналите на място екипи на пожарната потушили огъня, който унищожил покривната конструкция и покъщнина на вилна постройка, в която живеел 70-годишен мъж.Огънят засегнал и съседната вила, в която живеел загиналият 65-годишен мъж - частично обгорели покривната конструкция и домашно имущество.Било установено, че заради пожара между двамата обитатели възникнал скандал и сбиване, като на страната на по-възрастния се включил и 23-годишен мъж. Пострадалият при спречкването 65-годишен мъж бил откаран в болница, където по-късно е починал.На местопрестъплението е извършен е оглед и е иззет дървен кол, с който са били нанасяни удари. Двамата участници в сбиването са задържани за 24 часа.Работата на разследващите по образуваните досъдебни производства продължава.", "date": "2020.01.06", "title": "Мъж почина след сбиване заради запалена къща в Плевен"}
{"url": "https://news.bg/society/za-treta-godina-aleksandar-lebeshkovski-spasi-krasta-v-sofiya.html", "text": "22-годишният Александър Лебешковски от София \"спаси\" за трета поредна година кръста от ледените води на езерото в столичния квартал \"Дружба\" на традиционния годишен ритуал на Йордановден.Пред медиите той пожела на хората здраве, щастие и късмет. Развиваме се в добра посока, но нека достигнем големите европейски държави, пожела си Лебешков. Според него България си има всичко и няма да бъдем по-зле от другите държави, ако се използват правилно даденостите.Той изтъкна, че всяка година опитът се трупа. Лебешковски се радва, че спасяването на кръста е част от живота му. Той е студент в последната си година и заедно с баща си имат собствен бизнес. Иначе Лебешковски е треньор на деца по плуване и ще дари спечелената сума на Сдружение за деца с онкохематологични заболвания.Той посочи, че неговата фамилия е лесно разпознаваема, хората могат да го намерят в социалната мрежа Фейсбук и който желае може да дари парична сума за сдружението.От своя страна столичният кмет Йорданка Фандъкова изрази удовлетвореност, че за поредна година е спазена традицията за спасяване на кръста от ледените води на езерото в столичния квартал \"Дружба\". Тя пожела на всички хора здраве, благоденствие и мир през настоящата година.В по-големите градове на страната също се провежда ритуал по \"спасяването\" на кръста.Най-младият участник извади кръста в Монтана18-годишният Мартин Васко Миланов извади Богоявленския кръст в Монтана. Мартин Миланов се конкурира с още 15 смелчаци. Само те, от предварително записаните 29-има, дръзнаха да скочат в ледените води на езерото в парк \"Монтанезиум\". Ветеран в традиционния ритуал беше 52-годишният Замфир Борисов. Температурата на въздуха на Йордановден беше 1 градус под нулата.Всички участници в \"спасяването\" на кръста бяха благословени от архимандрит Антим - протосингел на Видинска митрополия. Те получиха от Община Монтана по 20 лв. като поощрение за тяхната съпричастност към големия християнски празник и към традицията. Мартин бе възнаграден със 100 лв. от заместник-кмета на Община Монтана Тихомир Антонов. Младежът получи подарък и от областния управител Росен Белчев.На Богоявление, Негово Високопреосвещенство Старозагорският отслужи литургия в Катедралния храм \"Св. Николай\" в гр. Стара ЗагораПо-късно в парк \"Йордан Капсамунов\" бе извършен традиционния ритуал по хвърлянето на Богоявленския кръст. 21 смелчаци се престрашиха да скочат в ледените води. 21-годишният Мирослав Тачев от Раднево, участва за трети път, като днес успя да стигне пръв до кръста.Тринадесетгодишният Йоан Николов извади кръста на Богоявление от водите на река ВитНа 6-ти януари отбелязваме един от най-големите християнски празници - Богоявление (Йордановден). Традиционно и в град Тетевен се проведе служба в църквата \"Св. Всех Святих\" и литийно шествие до моста, в близост до НПГГСД \"Сава Младенов\". Пред погледите на присъстващите, се състоя ритуалът по хвърляне на богоявленския кръст. В ледените води, за да извадят кръста, се хвърлиха седем смелчаци. Сред тях бе и Йоан Николов - само на 13 години, който извади кръста от водите на река Вит. Той бе поздравен за смелостта си от д-р Мадлена Бояджиева - Кмет на Община Тетевен и Мария Стойчева - Председател на ОбС-Тетевен, след което получи и заслужена парична награда.22-годишният Яким Георгиев извади кръста от морето в Бургас22-годишният бургазлия Яким Георгиев извади кръста от морето в Бургас. Яким учи бизнес администрация в Англия. 34 мъже между 17 и 51 години скочиха за кръста, който беше хвърлен от Сливенския митрополит Йоаникий.Калоян Ников извади кръста от водите на река Тунджа в ЯмболНа брега до моста се състоя ритуалът по хвърляне и изваждане на Светия кръст от река Тунджа. Дванадесет смелчаци пренебрегнаха силния вятър и ниските температури и се гмурнаха във водата. 27-годишният Калоян Николаев Ников от Ямбол беше най-бърз и извади Светия кръст, хвърлен от архимандрит Димитрий.За първа година всички участници получиха парични награди, лично осигурени от кмета на Община Ямбол Валентин Ревански.По традиция в Ямбол кръстът се хвърля от моста до Минералната баня, но тази година ръководството на Община Ямбол реши да се отмени пускането на вода по бетонираната част на коритото на реката, поради належащите ремонтни дейности на саваците в жилищен комплекс \"Златен рог\". Това наложи избирането на ново място за извършване на Богоявленския ритуал.Общо 31 мъже скочиха в морето на ЙордановденВ Поморие Светият кръст беше хвърлен на две места лично от Агатополския епископ Иеротей. На крайбрежната алея в центъра на града, най-бърз беше помориецът Николай Николов, на 24 години, сред още 17 смелчаци. Николай скача в морето за четвърта година, но за първи път хваща кръста. На кея в квартал \"Свети Георги\" надпреварата беше между седем смели мъже, а пръв Светия кръст извади 18-годишният Теодор Михнев.В гр. Ахелой мераклиите да спасят хвърления от отец Божидар кръст също бяха седем. Най-бърз сред тях беше Тодор Илиев, на 24 години от гр. Ахелой, който вади кръста от ледените води за четвърта поредна година.Въпреки ветровитото време в днешния празничен ден, стотици поморийци и гости на града придружиха традиционните литийните шествия от храмовете в Поморие и Ахелой, където бяха отслужени празнични литургии, до морския бряг.Кметът на община Поморие Иван Алексиев награди за смелостта всички участници, скочили в студените води на януарското море, с парични и предметни награди. Народният представител Ася Пеева, заместник-кметовете Янчо Илиев и Кунчо Гайдов, председателят на Общински съвет-Поморие Адам Адамов и кметът на Ахелой Иван Георгиев също поздравиха смелчаците.В град Варна на площад \"Св.св. Кирил и Методий\" се състоя ритуал \"Водосвет и благославяне на частите и техните бойни знамена\"В град Варна на площад \"Св.св. Кирил и Методий\", непосредствено след завършване на Богоявленската литургия, се състоя военен ритуал \"Водосвет и благославяне на частите и техните бойни знамена\" с участието на Представителния духов оркестър на ВМС и представителни части от Варненския гарнизон, организиран съвместно с Варненска и Великопреславска митрополия и община Варна.Строят на представителните блокове на Военноморските и Военновъздушните сили бе приет от началника на гарнизона контраадмирал Kирил Михайлов - командир на Военноморските сили. Тържествен водосвет за благославяне на частите и техните бойни знамена отслужи негово Високо преосвещенство Варненски и Великопреславски митрополит Йоан, по време на който бяха благословени бойните знамена на Пункт за базиране Варна, ВВМУ \"Н.Й.Вапцаров\", военни формирования 26800 и 36940 от Военноморските сили и военно формирование 52860 от Военновъздушните сили.След благославянето на бойните знамена се проведе шествие от площад \"Св. Св. Кирил и Методий\" до Морската градина, където на Алеята на Възрожденците пред паметника на Христо Ботев с военен ритуал бяха положени венци и цветя по случай 172 години от рождението му.Шествието продължи до Първа буна на варненския плаж, където се проведе църковният ритуал \"Велик Богоявленски водосвет\" и хвърляне на кръста в морето, за който в студената морска вода скочиха десетки смелчаци.На ритуалите присъстваха кметът на град Варна Иван Портних, областният управител Стоян Пасев, народни представители от Варненски регион в 44-то Народно събрание, представители на военно-патриотични и родолюбиви съюзи, правителствени и неправителствени организации, много гости и граждани на град Варна.За четвърта поредна година Ивайло Енчев - Рони (34 г.) извади кръста, хвърлен от Богоявленския мост в леденостудените води на река Осъм в Ловеч. Заедно с него на 6 януари, Богоявление, в реката влязоха още 11 смели младежи.Това е осмият пореден път, в който Енчев участва в традиционното вадене на кръста на Богоявление, като половината му опити са успешни.\"Тази година е особено важна за нас с поредицата юбилеи и годишнини, които сочат колко е бил важен нашият град през вековете. Благодаря на всички институции, които са представени тук, защото този празник показва символично единството между духовната и светската власт и всички нас, човеците. Радвам се, че малкият Михаил е с нас, защото той представлява нашето бъдеще.\" Така се обърна в своя кабинет кметът Корнелия Маринова към присъстващите и към победителя в това своеобразно състезание.Ивайло Енчев е баща на две деца - дъщеря и син. Той сподели идеята си да спонсорира една от бъдещите инициативи на Началното православно училище \"Свети Седмочисленици\". Разказа още, че много родители се интересуват дали могат да запишат децата в него, но това ще стане, когато се разширят паралелките. Малкият Мишо също се почувства горд с баща си, като спомена пред гостите, че той е бил войник гвардеец.В церемонията участваха областният управител Ваня Събчева, председателят на ОбС Петър Цолов, зам.- кметовете Венцислав Христов, Даниел Колев и Цветан Георгиев. Сред гостите на празника бяха още старши комисар Милен Маринов, директор на ОД на МВР Ловеч, главен инспектор Златин Михайлов - началник РУ на МВР Ловеч, главен инспектор Явор Абаджиев, началник на Районна служба \"Пожарна безопасност и защита на населението\", полк. Светослав Църовски, началник на Ловешки гарнизон и на троянското поделение, подполковник Красимир Костов, началник на Военно окръжие Ловеч, Еленко Начев, началник на РУО -Ловеч и други.По-рано през деня пред катедралния храм \"Св. св. Кирил и Методий\" бе отслужен Велик водосвет и бяха осветени бойните знамена. В почетния караул за празника участваха военнослужащи от ВФ 24430 - Троян и ВФ 24480 - Ловеч, гарнизон \"Ловеч\", както и доброволци от Националното дружество \"Традиция\" - \"34-ти пехотен Троянски полк\" Априлци и Троян и клон \"Васил Левски\" в Ловеч.След това шествието, начело с Общинския духов оркестър, хоругвите и Ловчанския митрополит Гавриил, се отправи към Богоявленския мост, където бе извършено вадене на кръста от реката. Стотици ловчалии се струпаха от двете страни на реката да наблюдават зрелището. Денят бе сравнително благоприятен за януари, прехвърчаше слаб сняг.Денят започна с традиционната Василиева Св. Литургия в Катедралния храм \"Св. св. Кирил и Методий\", отслужена от митрополит Гавриил в съслужение със свещеници, на която присъстваха и кметът Корнелия Маринова и председателят на ОбС Петър Цолов.", "date": "2020.01.06", "title": "За трета година Александър Лебешковски спаси кръста в София"}
{"url": "https://news.bg/int-politics/frantsiya-naprezhenieto-v-blizkiya-iztok-vliyae-na-globalniya-ikonomicheski-rastezh.html", "text": "Френският финансов министър заяви, че настоящото напрежение в Близкия изток може да повлияе на глобалния икономически растеж и да засили позициите на екстремистите от \"Ислямска държава\", съобщава АП.Министърът на финансите Бруно Льо Мер обясни, че \"винаги трябва да се запиташ, кого обслужва и кой печели от тази нестабилност. Нестабилността в Близкия изток днес е от полза само за една организация: групата на Ислямска държава.\"Льо Мер добави, че нестабилността \"ще увеличи терористичната заплаха за Франция и Европа\" и че \"цялото напрежение винаги влияе на глобалния икономически растеж.\"", "date": "2020.01.06", "title": "Франция: Напрежението в Близкия изток влияе на глобалния икономически растеж "}
{"url": "https://news.bg/politics/bsp-vnasyat-vota-na-nedoverie-na-20-yanuari.html", "text": "БСП внася вота на недоверие на 20 януари. Това заяви на днешната пресконференция в Перник лидерът на левицата Корнелия Нинова, цитирана от БНТ.Тя посочи, че от 15 януари червените ще бъдат готови с мотивите, а на 16 и 17 ще предложат консултации на всички други парламентарно представени партии с изключение на ГЕРБ. Внасянето на вота на недоверие ще стане на 20 януари.Нинова обясни, че от ръководството на парламента зависи кога той ще се гледа в пленарната зала.Манипулацията и внушенията, че БСП яха протеста, че този вот на недоверие не е необходим изразяват само едно: страх и притеснение от създалата се ситуация и опит да се потушава напрежението, заяви соцлидерката.Относно за ситуацията в Перник, Нинова заяви, че той сам преценява с кого да се среща и с кого не, а работата на БСП била да търсят истината.По тази причина тя посочи, че е задала въпросите си към обвинител номер едно писмено, а те са: Има ли образувани досъдебни производства във връзка с водната криза в Перник, ако има такива - срещу кои длъжностни лица са те и по кой член на НК, както и дали се води разследване по договора за ремонт на стената на яз. \"Студена\" на стойност 32 млн. лв.Припомняме, в края на декември  срещу правителството на премиера Бойко Борисов в областта на политиката на околната среда и водите. Причината е водната криза в Перник.За кризата с водата в миньорския град се разбра дни след местните избори, които бяха спечелени от БСП и Станислав Владимиров. Той обаче е категоричен, че вина носят управляващите и . Кризата струва постовете както на областния управител Ирена Соколова, така и на .Премиерът Бойко Борисов срещу управлението (с протести срещу поскъпването на тока падна неговият първи кабинет - б.р. На 20 февруари 2013 г. правителството \"Борисов-1\" подаде оставка след Антимонополните протести, започнали на 5 февруари 2013 г.).В отговор на обвиненията на Корнелия Нинова министърът на околната среда и водите Нено Димов определи именно", "date": "2020.01.06", "title": "БСП внасят вота на недоверие на 20 януари"}
{"url": "https://news.bg/world/frantsiya-navliza-v-reshavashta-sedmitsa-za-pensionnata-reforma.html", "text": "Френският президент Еманюел Макрон се подготвя за решаваща седмица в преговорите със синдикатите на фона на национални протести и транспортни стачки срещу пенсионната реформа на правителството, информира АП.Френският финансов министър Бруно льо Мер коментира пред радио \"Франс интер\", че \"компромисът никога не е бил толкова близо\". Разговорите между премиера и синдикатите ще бъдат възобновени във вторник. Макрон ще ръководи среща на кабинета днес преди преговорите.Правителството \"не е непреклонно\", каза той, като намекна, че има място за преговори, включително и за финансирането на пенсионната система.Няколко профсъюза призоваха за национални протести в четвъртък и събота. Крайнолевият синдикат CGT призова работниците да блокират петролните складове и рафинерии по-късно тази седмица.От националната железопътна компания SNCF обявиха, че трафикът се е подобрил в понеделник, като 8 от 10-те високоскоростни влака са в движение.Парижкото метро все още е засегнато. Повечето линии са отворени само за ограничено време, няколко метростанции са затворени.Макрон иска да обедини в една 42 различни пенсионни схеми, някои от тях гарантират ранно пенсиониране. Една от важните промени е вдигане на възрастта за пенсиониране и за получаване на пълна пенсия от 62 до 64 г. Това е най-критикуваната мярка.Френският лидер уверява, че новата система ще бъде по-справедлива и финансово по-стабилна.Синдикатите се опасяват, че ще принуди хората да работят по-дълго за по-малки пенсии. Социологическите проучвания показват, че повечето французи все още подкрепят протестното движение.", "date": "2020.01.06", "title": "Франция навлиза в решаваща седмица за пенсионната реформа"}
{"url": "https://news.bg/int-politics/irak-ogranichava-dvizheniyata-po-zemya-i-vazduh-na-predvozhdanata-ot-sasht-koalitsiya.html", "text": "Иракските власти са започнали подготовката за извеждането на американските военнослужещи от страната. Това обяви пред журналисти Абдул-Карим Халаф, който е говорител на премиера на Ирак по въпросите на сигурността.Той каза, че на международната коалиция, предвождана от САЩ, ще бъде разрешено да консултира, въоръжава и обучава иракски военнослужещи и силите за сигурност, но военнослужещите ще бъдат отстранени.Халаф добави, че иракското правителство е ограничило движенията на чуждестранни сили по земя и въздух.Процесът започна ден след като , изискващо от правителството да прекрати присъствието на чуждестранни войски в страната. Засега от иракското правителство не са съобщавали дали са одобрили решението на парламента.САЩ и съюзниците им от Запада се намесиха в Ирак по искане на местното правителство през 2014 г., след възхода на джихадистите от ДАЕШ (\"Ислямска държава\"), само три години след прекратяването на американската окупация, която започна през 2003 г. Международната коалиция е представена на място предимно от американски войски, като приблизително 5200 американски войници се сражават с остатъците от ДАЕШ в Ирак и в съседна Сирия.Вчерашното решение на иракския парламент беше прието под официалния предлог, че терористите са били победени, въпреки че истинската причина изглежда е възмущението от ракетното нападение с дрон на САЩ, при което беше  в петък в иракската столица Багдад.Абдул-Карим Халаф нарече този удар, който не е бил предварително договорен с Ирак, \"глупост, за която е невъзможно да се мълчи\".Иракското външно министерство вчера привика посланика на САЩ, за да осъди ракетното нападение като \"крещящо нарушение на иракския суверенитет\".Това става във време на изострена конфронтация между САЩ и Иран, така че може да се очаква Вашингтон да проявява интерес да запази войските си близо до границите на Иран като сдържащ елемент. Президентът на САЩ Доналд Тръмп вече заплаши Ирак със сурови санкции, ако американските войски бъдат принудени да си заминат от страната.", "date": "2020.01.06", "title": "Ирак ограничава движенията по земя и въздух на предвожданата от САЩ коалиция"}
{"url": "https://news.bg/regions/3-koli-zakasaha-v-snezhni-prespi-na-patya-shipka-buzludzha.html", "text": "Три автомобила закъсаха в снежни преспи на пътя Шипка-Бузлуджа, съобщи БНТ.Няма данни за пострадали хора към този момент. На място са изпратени екипи на пожарната и полицията. Все още не е ясно колко души има в колите.Пътят е забранен за движение през целия зимен период, тъй като не се почиства и не се поддържа.Това не е първият случай, когато младежи нарушават правилата за движение и влизат в забранената отсечка, за да си вдигнат адреналина, карайки автомобилите си в дълбок сняг, уточняват от властите.От пожарната в Казанлък съобщиха, че 11 души са били бедстващите в трите коли. От тях 4 мъже, 2 деца и 5 жени. Хората са били евакуирани до Казанлък, а колите с помощта на доброволци ще бъдат изтеглени и прибрани в града. Престояли са там около 3-4 часа. От пожарната уточниха още, че пътят Шипка-Бузлуджа е затворен от октомври до март за всякакви моторни превозни средства. ", "date": "2020.01.06", "title": "3 коли закъсаха в снежни преспи на пътя Шипка-Бузлуджа"}
{"url": "https://news.bg/energy/knsb-balgariya-e-nay-golemiyat-gubesht-ot-zelenata-sdelka-na-ek.html", "text": "България ще е най-губещата страна членка на ЕС от така наречената \"Зелена сделка\" на новата Европейска комисия. До този извод стигнаха присъстващите на днешната среща между вицепремиера Томислав Дончев, синдикатите и бизнеса.Президентът на КНСБ Пламен Димитров заяви пред БНР, че страната ни спешно трябва да поиска особен статут по отношение на новите екологични изисквания, които подготвя Брюксел.Според него всъщност не може да се говори за сделка, тъй като в нея България не получава нищо, което да е реципрочно на това, което се иска от нея да поеме като негативи.Това, което чухме от министъра на енергетиката, е, че до 2030 г., за да може България да изпълни съответните изисквания, най-вероятно ще са нужни около 25 млрд. евро, в това число и новата атомна централа, която се оценява на около 10 млрд. евро, посочи той.По думи на Димитров губещи у нас от новите европейски политики ще са и секторите транспорт, земеделие и добивните индустрии.Той отрече с бизнеса да е договорено да се увеличават часовете извънреден труд от 150 на 300 за година. Ние сме доказали с конкретни разчети, че нашите правни норми в момента са в нарушение на Конвенцията на Международната организация на труда, с други думи позволяват повече извънреден труд, обясни президентът на КНСБ.", "date": "2020.01.06", "title": "КНСБ: България е най-големият губещ от \"Зелената сделка\" на ЕК"}
{"url": "https://news.bg/int-politics/pakistan-nyama-da-predostavi-teritoriya-za-ataki-sreshtu-druga-darzhava.html", "text": "Министърът на външните работи на Пакистан заяви, че страната му няма да позволи територия му да бъде използвана срещу друга държава и ислямската нация няма да стане част от регионален конфликт, съобщава АП.Коментарите на Шах Махмуд Куреши последваха контактите му с външните министри на Иран, Саудитска Арабия, Обединените арабски емирства и Турция.Той призова за сдържаност и деескалация, след повишаване на напрежението.Куреши коментира в \"Туитър\", че позицията на Пакистан е много ясна в отстояването на мира и стабилността и че \"насилието трябва да се избягва\".Пакистан е ключов съюзник на САЩ във войната срещу тероризма след атентатите на 11 септември 2001 г.Освен това Пакистан е тясно свързана със Саудитска Арабия, но се опитва да поддържа дипломатическа балансираност между Рияд и Техеран.По-рано пакистанци шиити изгориха американско знаме и протестираха, докато държат снимки на генерал Касем Солеймани.", "date": "2020.01.06", "title": "Пакистан няма да предостави територия за атаки срещу друга държава"}
{"url": "https://news.bg/world/eksshef-na-razuznavaneto-na-sasht-postavi-pod-samnenie-motivite-na-tramp-za-iran.html", "text": "Джеймс Клапър, бившият директор на Националното разузнаване на САЩ, изрази съмнения относно твърденията на администрацията на Доналд Тръмп, че Касем Солеймани е представлявал пряка заплаха за американци, информира Си Ен Ен.Самият Солеймани не поставя бомби. Той не изстрелва ракети при атаки срещу американци и обекти. Така че за мен е малко пресилено, че правейки това, те са осуетили неминуема атака. Обикновено под Солеймани атаките са извършвани от шиитска милиция в Ирак, коментира той пред Си Ен Ен.Според Клапър администрацията на Тръмп е изправена пред проблем с доверието с избора на разузнавателна информация, на която се вярва.Като цяло има проблем с доверието. През последните три години президентът дискредитира разузнаването, което носи тази разузнавателна информация. Има история, която хората трябва да помнят от преди 17 г., когато администрацията гарантира за разузнавателна информация, довела до инвазия в Ирак, предупреди бившият топ разузнавач.Съветникът по национална сигурност на Белия дом Робърт О'Брайън твърди, че има солидна разузнавателна информация, че Солеймани е пътувал в региона, за да планира нападение срещу американски войници.Клапър обясни, че не може да повярва на такива уверения, докато не провери разузнавателната информация. Той намекна, че може би трябва да се публикува разузнавателната информация, която показва, че Солеймани е бил заплаха за американците.Солеймани беше убит при ", "date": "2020.01.06", "title": "Ексшеф на разузнаването на САЩ постави под съмнение мотивите на Тръмп за Иран"}
{"url": "https://news.bg/comments/po-sredata-na-okolnata-sreda.html", "text": "Извинявайте, че пак ще си говорим за околна среда (между другото, това е ярък оксиморон: как средата, центърът може да те заобикаля, за да е околен - това не е ли задача на периферията?), пак ще си говорим за нея, защото темата не спира да е актуална. Пък и в момента чета една книга, за която съм обещал да напиша ревю - \"Зелената философия\" от Роджър Скрутън, чиято премиера на български език беше преди няколко седмици. В нея се разказва за интересни неща, а главната идея е, че екологични проблеми (даже криза!) наистина съществуват, но ние не подхождаме правилно към тях и по тази причина ни е нужно преосмисляне на гледната точка. Когато променим перспективата си към екологичните проблеми, решенията ще дойдат сами, смята Скрутън и вероятно е прав.Какво още мисли \"\" - за това ще говорим по-късно, а тук само ще се съгласим с него, че влиянието на човека върху случващото се в планетарен мащаб не е чак толкова съдбоносно и че по-разумната стратегия на човека (пък и на всяка друга твар) е да се приспособява към света, а не да се опиянява от мисълта, че може да приспособи света към себе си.Още през миналия век писателите-фантасти изобретиха термина \"тераформиране\" и той стана вдъхновяващ като \"робот\", \"хиперскок\", \"плазмен бластер\", \"портал във времето\" и \"светлинен меч\". Идеята за тераформирането се състои в това, че един ден човечеството ще овладее космоса (в началото на 1970-те у нас се появиха първите научно-фантастични четива, според които покоряването на вселената трябваше да се случи нейде в края на 1990-те), след което ще стига лесно и бързо до далечни звездни система - вероятно чрез \"хиперскок\" или \"портали\" - и ако планетите, които открие там, не стават за живеене, ще ги \"тераформира\", тоест по научно-технологичен път ще ги накара да изглеждат като Земята. Забавна представа, която, поне докато четеш книгата, те кара да се чувстваш като бог.Може би от художествената измислица за тераформирането идва тази склонност у човека да мисли планетите за много по-малки, а себе си за много по-голям, отколкото е в действителност. А може да е и обратното - идеята за тераформирането да се ражда от тази самозаблуда, но в случая това е без значение. Така или иначе, днес човекът полага сериозни усилия да си самовнуши, че е виновен за климатичните промени, защото е прекалено могъщ. Щом види димящи заводски комини на хоризонта, човекът веднага забравя вулканите и горските пожари. Забравя, че 95% от въглеродния двуокис в атмосферата се отделя при дишането на живите организми (дано сега не им хрумне, че намаляването на биоразнообразието, изчезването на видове е полезно от гледна точка на парниковия ефект и глобалното затопляне!). Забравя даже и това, което се случва в момента в Австралия. Някой премери ли му въглеродния отпечатък? Това е риторичен въпрос. Знам, че са го премерили - много по-голям е от ТЕЦ. От няколко месеца едни и същи заглавия обикалят медиите: \"Светът се моли за дъжд в Австралия\". На кого се моли, на дежурния подложен на присмех герой от корицата на \"Шарли Ебдо\" ли? Защо светът не \"тераформира\" Австралия, защо човекът не угаси пожарите с някой бърз протокол от Киото? Нищо, нека се моли. Така поне ще осъзнае действителните си размери.Вероятно парниковите газове (СО2 е само един от тях) наистина променят климата, но в това \"престъпление\" човекът и природата са съдружници, като природата все още е мажоритарният. Пък и \"хубав климат\", поне от гледна точка на еволюционистите и веганите, не би трябвало непременно да означава \"климат, удобен за homo sapiens\"; много потискани, дискриминирани и онеправдавани понастоящем биологични видове с облекчение биха отдъхнали в условията на друг климат, при който homo sapiens ще изчезне.Но какво е влиянието на парниковите газове в сравнение, да речем, с едно леко помръдване на земната ос или една малка промяна в слънчевата активност? Човекът не е господар на тези процеси, нито има някаква роля в тях. Следователно няма и вина за последиците. Слава Богу, не всички хора се измъчват от чувство на вина. Индийците и китайците, например, не се измъчват.Доколко човекът е еднолично отговорен за климатичните промени става ясно и от продължаващите и до днес спорове глобално затопляне ли ни застрашава или глобално застудяване. Икономическата дейност на човека е една и съща и не може да има колебание, не може да има дискусия до коя от тези две абсолютно противоположни последици ще доведе. Тоест, или човекът не влияе решаващо върху климата, или - егати науката! Не следя задълбочено действащите лица в процеса, но доколкото разбирам, за глобално затопляне днес вият същите онези, които през 1974 обявиха глобалното застудяване.Щом човекът не е единственият виновник за т. нар. \"климатични промени\" (бивше \"глобално затопляне\"), щом даже не е и главният виновник за тях, то защо те остават в центъра на истеричното му внимание? Има други области, в които той е главен и единствен виновник - например замърсяването с пластмаси. Защо не се концентрира върху това? Е, от време на време се концентрира, нека не бъдем несправедливи към човека.Но как да не забележим какъв, ако не идиот, то краен лицемер е човекът понякога. За да намали броя на найлоновите торбички, иска да ги замени с хартиени, за чието производство е нужна целулоза, включително и такава, добита от изсичане на гори. За да намали броя на пластмасовите бутилки, иска да ги замени със стъклени, за чието производство се изгребва пясък (често незаконно) от морското дъно. Пясъкът възобновяем източник ли е? Да, възобновяем е - въпрос на време. Електромобилите, тази надежда на прогресивното човечество, често зареждат акумулаторите си с ток, произведен от централи на въглища - точно техните комини вижда загриженият човек на хоризонта. Ами акумулаторите? Как постъпваме с огромните акумулатори на електромобилите, когато животът им свърши (а той май не е много дълъг)? Хвърляме ги в специалното кошче на махленския бакалия, където изхвърляме и батерийките от дистанционното ли? Ами оттам нататък? Доколкото знам, батерии и акумулатори е абсолютно забранено да се депонират. Трябва да се преработват. Какъв въглероден отпечатък оставя процесът на тяхната преработка? Какъв отпечатък оставя процесът за преработка на панелите от фотоволтаичните полета, когато излязат от строя след период, горе-долу равен на периода за възвръщане на инвестицията в тяхното инсталиране? И върхът на лицемерието: от много време политиците обещават основно две неща: икономически растеж и намаляване въздействието на икономиката върху природата. Как става това? Как се случват и двете едновременно? Знам, знам, че за всичко си има готов отговор.А защо икономиката непременно трябва да расте? По два вида причини: екстензивни и интензивни. Към първите спада непрекъснато увеличаващият се брой на човечеството. Ето, Африка се изпълва и преизпълва от местното си население. Всички тези нови хора ще се вдигнат за правото си и те да имат домакински електроуреди, които да изхвърлят на всеки 2-3 години, защото такава е политиката на производителите. И те да имат право на безалкохолно, чиято бутилка да метнат в океана. За климатичните промени не знаем в каква посока ще тръгнат, защото не зависят само от нас, но за боклука знаем.Ако можем да променим нещо, то е по-скоро боклука, нежели климата. Към климата може би просто трябва да се приспособим, както сме правили досега. Ако пък стане съвсем нетърпимо, ако стане невъзможно да се живее на Земята, превърнала се в напукана пустиня, покрита с пластмасови бутилки, тогава ще отлетим към звездите, ще открием нови светове и ще ги тераформираме. Освен това мисля, че Картаген също трябва да бъде тераформиран.", "date": "2020.01.06", "title": "По средата на околната среда"}
{"url": "https://news.bg/politics/premierat-i-hero-mustafa-obsadiha-strategicheskiya-dialog-mezhdu-balgariya-i-sasht.html", "text": "Министър-председателят Бойко Борисов се срещна с посланика на САЩ Херо Мустафа.Двамата обсъдиха предстоящата Първа сесия на Стратегическия диалог България-САЩ, която ще се проведе на 8 януари у нас. На нея ще участват заместник-държавният секретар по политическите въпроси на САЩ Дейвид Хейл и ръководената от него делегация.Министър-председателят и посланик Мустафа обсъдиха стратегическото партньорство между двете страни, по отношение на което беше приета рамка с конкретни области на сътрудничество по време на визитата на Борисов в Белия дом през ноември миналата година.Борисов подчерта, че стратегическият диалог България-САЩ е от изключително значение за развитието на отношенията между двете страни. Той обясни, че целта е чрез надграждане на партньорството да се постигнат конкретни резултати в ключови области от взаимен интерес, като сигурност и отбрана, борба с тероризма, енергийна сигурност, правоприлагане, образование, връзки между народите.В хода на разговора бяха отбелязани отличните отношения между България и САЩ в областта на сигурността и отбраната както по двустранна линия, така и в рамките на НАТО. Дискутирани бяха още въпроси от сферата на върховенството на закона.Премиерът подчерта, че страната ни има интерес от още по-силно задълбочаване на търговско-икономическите отношения със САЩ, като се запази положителната тенденция за устойчив растеж на двустранната търговия. Подчертана бе важността на сътрудничеството между България и САЩ в сферата на енергетиката, което има потенциал да допринесе за укрепване на енергийната сигурност на страната ни и диверсификация на енергийните източници и маршрути, включително чрез внос на втечнен природен газ.", "date": "2020.01.06", "title": "Премиерът и Херо Мустафа обсъдиха стратегическия диалог между България и САЩ"}
{"url": "https://news.bg/crime/trima-sa-zadarzhani-za-smartta-na-balgarskiya-futbolen-fen-v-solun.html", "text": "Полицията в Солун арестува трима заподозрени във връзка със  след сблъсъци между фенове на футболни клубове, съобщи БНТ.Задържани са двама мъже на възраст 24 и 26 години за участие в сблъсъците, както и 26-годишна жена, за която се предполага, че е управлявала автомобила, ударил българина.Гражданката също ще бъде изправена срещу обвинения за изоставяне на жертвата, след като го ударила с колата си.Все още се очаква доклад от хирурзите дали 28-годишният младеж е загинал в резултат на удара от колата или от наранявания, получени по време на сблъсъците.Те избухнаха в централен Солун ден след футболното дерби на Арис срещу ПАОК в събота вечерта и няколко часа преди мача по баскетбол ПАОК срещу Арис в неделя.", "date": "2020.01.06", "title": "Трима са задържани за смъртта на българския футболен фен в Солун "}
{"url": "https://news.bg/int-politics/papata-othvarlete-boga-na-parite-sluzhete-na-drugite.html", "text": "Папа Франциск съветва хората да отхвърлят \"бога на парите\", както и този на консуматорството, удоволствията, успеха и егоизма, съобщава \"Асошиейтед прес\".В своята проповед в базиликата \"Св. Петър\" за отбелязване на Богоявление, Франциск насърчи хората да се съсредоточат върху това да служат на другите, а не на себе си.Той също така призова миряните да се концентрират върху същественото, като се отърват от това, което той нарича \"безполезни неща и зависимости\", които вкочаняват сърцата и объркват умовете.Празникът Богоявление припомня пътуването на влъхвите, или тримата царе, за да донесат подаръци на бебето Иисус, което Йоан Кръстител кръщава в река Йордан.Вярващите, настоя Франциск, трябва да помагат на страдащите по кьошетата на живота, изтъквайки, че Иисус присъства в тези хора. Подчертавайки принцип на своето служене като папа, Франциск каза, че \"вярата не е просто набор от изтънчени учения\", а призив да се обича Бог.В Милано градските власти предоставиха обяд в хотел на 200 бездомници, като начин да доставят празнична радост на нуждаещите се.", "date": "2020.01.06", "title": "Папата: Отхвърлете \"бога на парите\", служете на другите"}
{"url": "https://news.bg/int-politics/fukushima-planira-100-ot-elektroenergiyata-i-do-2040-a-da-e-ot-vazobnovyaema-energiya.html", "text": "Фукушима планира да се трансформира в хъб за възобновяема енергия, почти девет години след като се превърна в сцена на най-тежката ядрена авария в света от Чернобил насам, пише \"Гардиън\".Префектурата в североизточната част на Япония завинаги ще бъде свързана с \" на 11 март 2011 г., но в амбициозен проект местното правителство обеща да електрозахранва региона със 100% възобновяема енергия до 2040 г., в сравнение с 40% днес.Аварията през 2011 г., предизвикана от мощно земетресение и цунами, изпрати големи количества радиация в атмосферата и океана и наложи евакуацията на повече от 150 000 жители.Проектът на стойност 300 млрд. йени (2,75 млрд. долара), сред чиито спонсори са държавната банка за развитие на Япония и банка Mizuho, ще включва изграждането на 11 слънчеви и 10 вятърни електроцентрали в изоставени земеделски земи и в планински райони до края на март 2024 г.80-километрова мрежа ще свързва производството на електроенергия във Фукушима с Токио, който някога беше силно зависим от ядрената енергия, произведена в двете атомни централи в префектурата. Когато бъде завършен, проектът ще генерира до 600 мегавата електроенергия, което приблизително две трети от продукцията на средна по размери АЕЦ.Въпреки бедствието във Фукушима консервативното правителство на Япония работи за рестартиране на неактивните реактори. То иска ядрената енергетика, която генерираше почти една трета от електроенергията на страната преди Фукушима, да съставлява между 20 и 22 процента от общия енергиен микс на страната до 2030 г., предизвиквайки критики от активисти, които твърдят, че атомните централи представляват опасност предвид уязвимостта на страната към земетресения и цунами.Всичките 54 ядрени реактора в Япония бяха затворени след аварията във Фукушима. Днес работят девет реактора, преминали строги проверки за безопасност, въведени след бедствието.Възобновяемите енергийни източници са представлявали 17,4% от енергийния микс на Япония през 2018 г., показват данните на Института за устойчива енергийна политика, което е доста по-ниско в сравнение с държавите в Европа. Правителството се стреми да увеличи ВЕИ до между 22% и 24% към 2030 г., което премиерът Шиндзо Абе определи като амбициозна цел, но която активисти за климата критикуват като недостатъчна.Абе настоява, че ядрената енергия ще помогне на Япония да постигне целите си за намаляването на въглеродните емисии и да намали зависимостта си от вносен газ и петрол, но наскоро назначеният министър на околната среда Шинджиро Коизуми призова ядрените реактори на страната да бъдат затворени, за да се предотврати повторение на бедствието във Фукушима.", "date": "2020.01.06", "title": "Фукушима планира 100% от електроенергията ѝ до 2040-а да е от възобновяема енергия"}
{"url": "https://news.bg/bulgaria/osvetiha-boynite-znamena-na-balgarskata-armiya-prezidentat-prie-pochetniya-stroy.html", "text": "Президентът Румен Радев, вицепремиерът Красимир Каракачанов и столичният кмет Йорданка Фандъкова присъстваха на освещаването на бойните знамена на Българската армия на площад \"Свети Александър Невски\" в София.Присъстваха и министърът на отбраната Красимир Каракачанов и началникът на отбраната генерал Андрей Боцев, висши военни.Ритуалът се извършва днес на големия християнски празник Богоявление.Президентът прие почетния строй на представителните части на Българската армия и положи венец пред паметника на Незнайния воин.Под звуците на духова музика военните поздравиха президента.Бяха осветени знамената-светини на Шести пехотен Търновски полк, Тридесети пехотен Шейновски полк, Двадесет и трети пехотен Шипченски полк, Тринадесети пехотен Рилски полк, Двадесет и пети Драгомански полк, Петнадесети пехотен Ломски полк, Двадесет и четвърти пехотен Черноморски полк и щандарта на Първи конен полк, както и на бойните знамена на Националната гвардейска част, Военната академия \"Г. С. Раковски\", военните формирования 44 510 - София, 22 320 - Божурище, 24 900 - Враждебна, 28 860 - Горна Малина, 42 600 - Мусачево.", "date": "2020.01.06", "title": "Осветиха бойните знамена на Българската армия, президентът прие почетния строй"}
{"url": "https://news.bg/regions/slozhiha-maski-i-na-sarnichkite-v-stolichnata-gradinka-kristal.html", "text": "Дали заради трайно настанилия се над София мръсен въздух или заради предупрежденията за наближаващ грип, емблематичните сърнички от паметника в столичната градинка \"Кристал\" осъмнаха с маски.Не е ясно кой е авторът на необичайното хрумване, което предизвика усмивки сред минувачите.Не такъв ентусиазъм към идеята обаче показа минаващо наблизо безстопанствено куче.", "date": "2020.01.06", "title": "Сложиха маски и на сърничките в столичната градинка \"Кристал\""}
{"url": "https://news.bg/world/zlatoto-se-pokachi-do-nivata-ot-april-2013-g-a-petrolat-udari-usd70-za-barel.html", "text": "Скок на златото и петрола на борсите, пише \"Гардиън\".Цената на златото се увеличи до най-високото си ниво от април 2013 г. - 1573 долара за тройунция. Това означава скок с 22% за последните 12 месеца, въпреки че е далеч от рекорда от 2000 долара за тройунция през 2011 г.Петролът също се покачи заради опасенията от прекъсване на доставките в Персийския залив, свързано с напрежението между Иран и САЩ след Цената на суровия петрол \"Брент\" се увеличи с 2% тази седмица до 70 долара за барел, което означава, че е достигнало най-високото ниво от миналия септември, когато бяха . В края на годината един барел \"Брент\" се търгуваше за 66 долара.Американският лек суров петрол също се увеличи рязко, достигайки 64 долара за барел за първи път от миналия април.", "date": "2020.01.06", "title": "Златото се покачи до нивата от април 2013 г., а петролът удари $70 за барел"}
{"url": "https://news.bg/politics/balgariya-ima-dvama-ofitseri-v-irak.html", "text": "България има двама офицери в Ирак, където в момента обстановката е изострена заради конфликта със САЩ.Това каза след освещаването на бойните знамена на Българската армия на площад \"Александър Невски\" вицепремиерът и министър на отбраната Красимир Каракачанов.Той уточни, че няма опасност за живота на българските военни, тъй като те не са на военна мисия, а на обучение на личния състав на иракската армия и след две седмици е ротацията им.\"Имаме план за евакуацията им, ще решим дали да ги изтеглим, но трябва общо решение на НАТО и на всички страни-членки и ако има такова, ще ги изтеглим\", каза още вицепремиерът.По думите му ако стане тотално изтегляне от Ирак, това крие рискове и означава да се възобнови конфронтацията между три общности - сунити, шиити и кюрди.Неговото лично мнение е, че обстановката в Близкия Изток е доста напрегната.\"Ислямска държава е предимно сред сунитската част на иракчаните - шииитите гледат със симпатии на Иран, а Иран ги подпомага. И сега може да има възраждане на влиянието на Ислямска държава. Съмнявам се, че силите за сигурност ще се справят с тази част. Тези няколко дни буквално ще стане ясно дали напрежението ще ескалира или ще стане по-спокойно. Лично аз не съм оптимист\", анализира Каракачанов. ", "date": "2020.01.06", "title": "България има двама офицери в Ирак"}
{"url": "https://news.bg/education/noi-promenya-udrazhkite-varhu-zaporiraneto-pensii.html", "text": "Лицата, върху чиито пенсии са наложени запори, ще имат промяна в размера на удръжката, в резултат от определения нов размер на минималната работна заплата за страната, който от 1 януари 2020 г. е 610 лв. Това съобщиха от Национален осигурителен център.Съгласно установеното в Гражданския процесуален кодекс, принудително изпълнение може да бъде насочено само върху пенсии с месечен размер над минималната работна заплата, т.е. от по-ниските пенсии не могат да се правят удръжки. Размерите на удръжките от пенсиите, за които е допустимо налагането им, също се определят в зависимост от минималната работна заплата за страната. Посочените ограничения не се прилагат за задължения от издръжка.Пенсионерите, попадащи в тази група, ще получат пенсиите си след 7 януари 2020 г. в зависимост от начина на изплащането им - с пенсионен запис, ако се изплащат чрез пощенска станция, или с допълнителен превод по личната сметка, ако се изплащат чрез банка или друг доставчик на платежни услуги.Изплащането на пенсиите за месец януари т.г. е в стандартния времеви период - ще започне на 7 януари (вторник) и ще приключи на 20 януари (понеделник).", "date": "2020.01.06", "title": "НОИ променя удръжките върху запорирането пенсии"}
{"url": "https://news.bg/int-politics/erdogan-i-merkel-obsadiha-siriya-i-libiya.html", "text": "Турският президент Реджеп Ердоган и германският канцлер Ангела Меркел проведоха телефонни разговори, съобщават репортери в администрацията на турския лидер, цитирани от ТАСС.\"Нашият президент проведе телефонни разговори с канцлера Ангела Меркел. По време на тях бяха обсъдени двустранните отношения и регионалните въпроси, включително Либия и Сирия\", заявяват от администрацията на Ердоган.Междувременно турският президент обяви началото на изпращане на турски войски към Либия. Според него те няма да участват директно във военните действия. Техните задачи включват \"координиране на действията и гарантиране на сигурността на законното правителство\".", "date": "2020.01.06", "title": "Ердоган и Меркел обсъдиха Сирия и Либия"}
{"url": "https://news.bg/world/merkel-se-sreshta-s-putin-zaradi-krizata-v-blizkiya-iztok.html", "text": "Германският канцлер Ангела Меркел ще пътува до Русия по-късно тази седмица за разговори с руския лидер Владимир Путин. Те ще обсъдят кризата в Близкия изток след , информират \"Ройтерс\" и руски медии.От Кремъл обявиха, че Меркел ще посети Русия в събота по покана на Путин и двамата лидери също обмислят да обсъдят ситуацията в Сирия, Либия и Украйна.Меркел ще се срещне с Путин на 11 януари.В края на декември 2019 г. ", "date": "2020.01.06", "title": "Меркел се среща с Путин заради кризата в Близкия изток"}
{"url": "https://news.bg/finance/1-3-ot-balgarite-nyamat-pari-za-otoplenie.html", "text": "1/3 от българите не могат да си позволят да отопляват достатъчно домовете си. Това показва проучване на статистическата служба Евростат.Според данните през 2018 г. общо 7% от населението на Европейския съюз не може да си позволи адекватно отопление.Сред отделните страни членки най-големият дял на хората, твърдящи, че не могат да отопляват достатъчно дома си, е именно у нас - 34% от сънародниците ни имат този проблем.На второ място в класацията се нарежда Литва (28%), а на трето - Гърция (23%). На следващите позиции се нареждат съответно Кипър (22%), Португалия (19%) и Италия (14%).На противоположния полюс са Австрия, Финландия, Люксембург, Холандия, Естония и Швеция, където едва 2% от населението заявява, че има трудности да се отоплява.", "date": "2020.01.06", "title": "1/3 от българите нямат пари за отопление"}
{"url": "https://news.bg/crime/da-bade-novator-iska-ot-noviya-rektor-na-akademiyata-na-mvr-mladen-marinov.html", "text": "Продължете делото на своите предшественици, но бъдете и новатор. С тези думи вътрешният министър Младен Маринов представи новия ректор на Академията на МВР с проф. Любомир Тимчев, доктор на науките.Убеден съм, че богатият опит и широка компетентност ще помогнат на проф. Тимчев да се справи отлично с ръководството на Академията на МВР и в утвърждаването на традициите в обучението в единственото по рода си у нас учебно заведение, заяви Маринов.По думите му учебниците на проф. Тимчев са високо ценени и от специалисти и експерти в областта на националната сигурност.В присъствието на директорите на главни дирекции в МВР, вътрешният министър благодари за службата на досегашния ректор доц. д-р Неделчо Стойчев, оставил добра основа за надграждане в бъдеще, и подчерта, че от неговия наследник ще очаква да въведе динамика в обучението и да намери баланс между теорията и практиката.Стремежът е, освен лектори, пред курсантите да застават и служители, работили по конкретни случаи, за да запознават бъдещите полицаи и пожарникари с детайли от практиката, изтъкна Маринов.Академията на МВР е учебно заведение, утвърдило се през годините и заема челни позиции в рейтингите на отделни специалности. Дългогодишната традиция и приемствеността по отношение на научните изследвания и тяхното приложение в практиката е създала добър преподавателски състав и висок стандарт на обучение. Дисциплината също е съществен фактор за успеха, отбеляза още вътрешният министър.Младен Маринов изрази увереност, че Академията на МВР ще продължи да се развива в добър дух и екипът заедно ще работи активно за повишаване на качеството и практическата ориентация на полицейското и пожарникарско обучение.", "date": "2020.01.06", "title": "Да бъде новатор иска от новия ректор на Академията на МВР Младен Маринов"}
{"url": "https://news.bg/world/liberalnite-demokrati-pechelyat-izborite-v-uzbekistan.html", "text": "Либерално-демократическата партия, която говори за присъединяване на Узбекистан към Евразийския икономически съюз по време на предизборната си кампания, печели парламентарните избори в централноазиатската държава, обявиха от Централната избирателна комисия, цитирана от ТАСС.Либерално-демократическата партия печели 53 мандата в 150-местния парламент. Тя е следвана от \"Мили тикланиш\" с 36 места, Социалдемократическата партия \"Адолат\" с 24 места, Народно-демократическата партия с 22 места и зеленoто Екологично движение - 15 места.Вчера се проведе балотаж за 22 места в долната камара на парламента.", "date": "2020.01.06", "title": "Либералните демократи печелят изборите в Узбекистан"}
{"url": "https://news.bg/politics/karakachanov-za-dachich-hubavo-pee-po-dobre-ot-politicheskite-mu-izkazvaniya.html", "text": "\"Ивица Дачич хубаво пее, може би по-добре пее, отколкото се изказва политически, защото това негово изказване не е изолирано и не е първото.\"Така министърът на отбраната Красимир Каракачанов коментира последното изказване на сръбския външен министър Ивица Дачич по отношение на българското малцинство в Сърбия.Припомняме, че тази събота и неделя отново бяха , след участие на Ивица Дачич и изказването му за българската политика.От Красимир Каракачанов посочи пред журналистите, че в последните месеци са зачестили не съвсем уважителните изказвания на сръбски политици по отношение на България и то без основание.Това че България се грижи за своите сънародници е наше задължение. След като нашите сънародници недоволстват в Сърбия, значи има някакъв проблем, заяви Каракачанов.Според него обаче агресивният тон спрямо България се засилва, особено по отношение на изучаването на български език. \"Като вземем предвид и амбициите за едно сериозно превъоръжаване и изказването преди около половин година на сръбския военен министър, че Сърбия се стреми към въздушно превъзходство на Балканите и ако се върнем малко назад в историята, може би няма да направим най-спокойния анализ\", каза Каракачанов.Той добави, че става дума за онези българи, които бяха откъснати от България и дадени на Сърбия по силата на Ньойския договор.\"Те бяха подложени на геноцид и след 44 г. тази политика продължи. Вижте какво беше преди 30 г., какво е сега. Политиката, която Сърбия води, включително след войната в Югославия, към това население е да изселва от там - да няма наличие на българско общество\", каза още Каракачанов.Това е поредното враждебно изявление на Дачич по адрес на страната ни. Миналата година той си позволи  по повод изявлението на Бойко Борисов в Познан за положението в региона.Тогава след острата реакция на София властите в Белград заявиха, че е \"имало проблем с превода\".  и каза: \"Какво точно иска Ивица Дачич? ", "date": "2020.01.06", "title": "Каракачанов за Дачич: Хубаво пее, по-добре от политическите му изказвания"}
{"url": "https://news.bg/int-politics/kitay-predupredi-sasht-da-ne-izpolzvat-voenna-sila-v-blizkiya-iztok.html", "text": "Китай призовава САЩ и съответните страни да не използват сила и да се придържат към диалога, за да избегнат ескалация на ситуацията в Близкия изток. Това коментира говорителят на китайското външно министерство Ген Шуан след убийството генерал Касем Солеймани, съобщава ТАСС.\"Призоваваме САЩ и съответните страни да не използват сила, да упражняват сдържаност, за да се предотврати по-нататъшна ескалация и засилване на напрежението. Необходимо е да се предприемат мерки възможно най-скоро, за да се върнем към диалог и консултации, за да намалим противоречията\".\"Постепенното влошаване на ситуацията в Близкия изток и в региона на Персийския залив не отговаря на интересите на двете страни. Поддържането на мир и стабилност в този регион е важно за целия свят\", допълва дипломатът.\"Китай е против използването на военна сила в международните отношения. Военните средства няма да доведат до нищо. Политиката на оказване на максимален натиск също е обречена. Убедени сме, че всички страни трябва да следват принципите и целите на Хартата на ООН и основните норми на международните отношения\", добави Ген Шуан.Китайското правителство призовава за зачитане на суверенитета и независимостта на Ирак, коментира още Шуан относно думите на Доналд Тръмп, че ще наложи санкции срещу Ирак, ако властите на страната се държат враждебно спрямо САЩ и военния им контингент там.\"Китай винаги е бил против прилагането на санкции и заплахи, и тяхното прилагане в международните отношения, както и срещу факта, че държавите налагат санкции едностранно. Винаги сме призовавали за независимост, суверенитет и териториална цялост на Ирак\".\"Надяваме се, че съответните страни, особено силите извън региона, ще могат да предприемат повече стъпки за насърчаване на мира и стабилността в Близкия изток и също така ще избегнат действия, които биха могли да доведат до повишено напрежение\", заяви дипломатът.Международната общност трябва да вземе предвид, че именно външните сили принуждават Иран да намали задълженията си по Съвместния всеобхватен план за действие (JCPOA) по своята ядрена програма, обясни Ген Шуан.\"Ние вярваме, че въпреки факта, че Иран бе принуден да намали задълженията си поради външни фактори, в същото време демонстрира сдържана позиция, което дава ясни индикации, че има политическа воля да спазва изцяло условията на сделката. Иран не се отказа от изпълнението на задълженията си по Договора за неразпространение на ядреното оръжие\".Шуан допълва, че настоящата ситуация е продиктувана от факта, че САЩ едностранно се оттеглят от JCPOA и започват да упражняват натиск. \"Именно това предизвика напрежението около сделката и всички страни трябва обективно и справедливо да разгледат ситуацията с JCPOA от тези първоначални позиции\", заяви официалният представител на външното министерство на Китай.", "date": "2020.01.06", "title": "Китай предупреди САЩ да не използват военна сила в Близкия изток"}
{"url": "https://news.bg/politics/grazhdani-za-sofiya-predlagat-sofiyska-voda-za-pernik.html", "text": "От инициатива \"Граждани за устойчиво развитие\", \"Граждани за София\" и архитекти ще входират предложение до премиера Бойко Борисов и кмета на столицата Йорданка Фандъкова до края на месеца да се изгради водопроводна тръба от Княжево до Даскалово.Тръбата трябва да бъде с диаметър 530 мм и да гарантира истинска питейна вода от софийския водопровод с най-високо качество с минимум 300 литра в секунда. На автомагистрала \"Люлин\" също трябва да бъдат изградени две трасета. Едното трябва да бъде в посока Перник след седмия-осмия километър на магистралата, а другото трасе от кръговото кръстовище за влизане в \"Люлин\" да бъде в посока центъра на София до \"Княжево\".\"Горепосоченото количеството е необходимо за всички перничани да бъдат спокойни и още с първото пускане хората да усетят каква вода пият софиянци на най-високо европейско ниво\", изтъкна архитект Димитър Димитров на пресконференция в БТА.Според него това решение е най-бързо за реализиране. Ако Перник стане част от водопроводната мрежа на София, язовир \"Студена\" не се налага да бъде ползван за питейни нужди. Така самият статут на язовир \"Студена\" ще може да се преразгледа.Архитектът настоя, ако се направи въпросната водопроводна мрежа, и водата да бъде безплатна 15 години за перничани.По думите му така може да спре водният режим на миньорския град. Според архитекта, ако се изпълни целта, трябва да бъде изграден спирателен кран и водомер. Това е действие, за което ще настояваме да се изготви схема, да се подготви трасе и е въпрос на организация, която премиерът не за три седмици, а за две под негов контрол може да бъде изкопано, монтирано и заровено.\"Режимът може да спре още на 10 или 15 януари, след като се приеме и подпише схема и лично премиерът ръководи полагането 12 км тръба, гарантираща 300 литра в секунда софийска вода. С това ще се сложи край на водната криза в миньорския град\", акцентира архитектът.Нещо повече - гражданските организации настояват, когато се отвори дебат в Народното събрание за решаване на водните проблеми на Перник, да бъде обсъдено събирането на трите министерства на регионалното развитие, на екологията и на транспорта в Министерството на устойчивото развитие.Така проблемите на България ще бъдат решавани по-единно и в духа на принципното развитие с по-малко пари, по-дълготрайно и с едно условие - професионално, подчерта архитект Димитров. Според него може да се наложат сливания и на други министерства, като например на вътрешните работи, на отбраната и на спорта.Архитект Димитров негодува, че темата за водата силно вълнува премиера Бойко Борисов, министри и заместник-министри, докато не решат един проблем, но проблемът в момента е не как Перник да не е в криза, а да се изясни кой извън обсега на управляващите си е позволил да \"изтекат много пари\".Той напомни изказвания на екоминистъра Нено Димов, който твърдял, че няма опасност от воден апокалипсис, но 85% от водата на 51 язовира отива за производство на ток. Най-сетне министърът на икономиката също изнесъл факти в ресорната комисия, че за миналата година в язовир \"Студена\" вместо 25 млн. куб. вода са били 11. За 2018 г. през язовир \"Студена\" са преминали 41 милиона кубика вода.\"Питейната вода на Перник не отговаря на необходимите качества и е далеч под нормите на питейната вода на София, която отговаря на най-високите европейските стандарти на изискване\", отбеляза архитектът.Той негодува, че за настоящата ситуация, в която се намира миньорският град, няма виновни и наказани, а само оправдания с басейнови дирекции и министри. Архитектът посочи, че са минали много пари през Перник, за които премиерът не знае.На въпрос на News.bg дали в крайна сметка с изграждането на цялата водопреностна мрежа, за която настоява, плюс обединяването на трите министерства не се поставят прекалено амбициозни цели, които ще отнемат много време, архитект Димитров смята, че всичко може да се постигне с едно действие.По думите му сегашните ремонти, които се правят в миньорския град, са на парче.Припомняме,  бе обявено на 21 декември, след като воден режим бе  на 18 ноември 2019 г.За кризата с водата в Перник се разбра дни след местните избори, които бяха спечелени от БСП и Станислав Владимиров. Той обаче е категоричен, че вина носят управляващите и . Кризата струва постовете както на областния управител Ирена Соколова, така и на .Бивш директор на дирекция \"Управление на водите\" в МОСВ заяви, че 1/3-та от язовир \"Студена\", който снабдява Перник и околните села с вода, е била безпричинно източена. Източването било през втората половина на 2018 г. ВиК Перник разполагат със собствен ВЕЦ към язовир \"Студена\".Според заключението от проверката на Районната прокуратура има данни за безстопанственост, затова и производството бе прехвърлено .Премиерът Бойко Борисов срещу управлението (с протести срещу поскъпването на тока падна неговият първи кабинет - б.р. На 20 февруари 2013 г. правителството \"Борисов-1\" подаде оставка след Антимонополните протести, започнали на 5 февруари 2013 г.). за справяне с кризата.В отговор на обвиненията на Корнелия Нинова министърът на околната среда и водите Нено Димов определи именно", "date": "2020.01.06", "title": "\"Граждани за София\" предлагат софийска вода за Перник"}
{"url": "https://news.bg/int-politics/koy-e-noviyat-komandir-na-silite-kuds-na-iranskata-revolyutsionna-gvardiya.html", "text": "След две десетилетия, в които беше дясната ръка на висшия ирански генерал Касем Солеймани, Есмаил Гаани пое юздите на елитните сили \"Ал Кудс\", които са част от Революционната гвардия на Иран. Ала кой е той?Роден в Машдад, 61-годишният бригаден генерал Есмаил Гаани получава военната си подготовка в Академията за офицери \"Имам Али\" в Техеран. Той се присъединява към Иранската революционна гвардия в началото на 20-те си години и служи в различни подразделения, преди да бъде назначен за командир на дивизия Наср-5 и след това в 21-ва дивизия Имам Реза по време на войната между Иран и Ирак в периода между 1980 и 1988 г.Точно след войната той е назначен от тогавашния командир на Иранската революционна гвардия Мохсен Резай за заместник-командир на сухопътните сили на гвардията в родния му град Машдад, където той направлява бруталните репресии срещу протестиращи през 1992 г.Той е назначен за заместник-командир на силите \"Ал Кудс\" през 1997 г. приблизително по същото време като Солеймани, а освен това като заместник по разузнаването в Съвместния началник щаб на Революционната гвардия през годините отговоря за финансовите помощи за прокси групировки като \"Хизбула\" и други терористични групи в Африка.През 2012 г. финансовото министерство на САЩ по времето на президента Барак Обама обяви за терористи трима членове на Иранската революционна гвардия, включително Гаани.Като упражняващ финансовия надзор около доставките на оръжие на \"Кудс\", Гаани е подозиран, че стои зад пратка с оръжие с товарен самолет на иранската авиокомпания за товарни превози Yas Air за Сирия, в която е имало автомати АК-47, картечници, боеприпаси, гранати, части за минохвъргачки и ракети.В допълнение към оръжията работата му по финансирането на операциите на \"Кудс\" по целия свят също е била причина за обявяването му за терорист от САЩ.Като заместник на Солемани през последните 20 години той е познато лице сред съюзниците на Иран в целия свят. Гаани на няколко пъти е пътувал в чужбина, включително Гамбия, Боливия, Венецуела и Афганистан, когато бригадата \"Фатемиюн\" беше в пика на своята дейност.Хиляди афганистански бойци от бригадата \"Фатемиюн\" бяха изпратени в Сирия, за да се борят за режима на президента Башар Асад. В края на декември членове на 15-хилядната бригада пуснаха видео недалеч от израелските Голански възвишения, заплашвайки еврейската държава, че това е тяхната \"крайна цел\".Въпреки че има далеч по-малко харизма от предшественика си, той пое водеща роля по фронтовите линии, подобно на Солеймани, и е смятан за приближен с аятолах Али Хаменеи, който смята, че Гаани ще успее да гарантира приемственост.Преди погребалната церемония за Солеймани в Техеран днес Гаани обеща да продължи пътя му \"със същата сила\" и да работи за премахването на присъствието на САЩ в Близкия изток.", "date": "2020.01.06", "title": "Кой е новият командир на силите \"Кудс\" на Иранската революционна гвардия?"}
{"url": "https://news.bg/education/pochivnite-dni-za-uchenitsite-prez-2020-godina.html", "text": "След коледните празници и настъпването на новата година, стана ясно кои ще бъдат почивните дни за учениците през новата 2020 година, съобщиха от NOVA. Междусрочната ваканция ще бъде само един ден - на 5 февруари (сряда). След това децата ще почиват на националния празник - 3 март (вторник).Тази година за учениците между 1 до 11 клас последният учебен ден ще бъде 10 април (петък) и ще се върнат обратно в класните стаи на 21 април (вторник).През април е пролетната ваканция. Тази година за учениците между 1 до 11 клас последният учебен ден ще бъде 10 април (петък) и ще се върнат обратно в класните стаи на 21 април (вторник). Дванадесетокласниците пък ще почиват само за Великден - от 16 (четвъртък) до 20 април (понеделник) включително.Класните стаи ще останат празни и на официалните празници през май - 1-ви (петък) и 6-и (сряда). В същия месец неучебни ще бъдат още 20-и (сряда) и 22-ри (петък) - датите на матурите по Български език и литература и по втори предмет. В периода 26-29 май ще се проведат зрелостните изпити по предметите по избор.През юни неучебни ще бъдат 9-и (вторник) и 11-и (четвъртък). На първата дата ще се проведе националното външно оценяване по Български език и литература за 7 и 10 клас, а на втората - националното външно оценяване по Математика за 7 и 10 клас. На 17 юни (сряда) е насрочено националното външно оценяване по чужд език за 7 и 10 клас, на което учениците се явяват пожелание, поради което не е предвидено денят да е неучебен. В периода 15-19 юни ще се проведе оценяването на дигиталните умения на учениците от 10 клас.", "date": "2020.01.06", "title": "Почивните дни за учениците през 2020 година"}
{"url": "https://news.bg/regions/selo-na-bunt-sreshtu-proekt-za-tseh-za-plastmasa.html", "text": "Жители на дупнишкото село Яхиново протестират срещу намерението за изграждане на цех за преработка и рециклиране на пластмасови изделия, съобщава bTV.Инвеститорът е италианска фирма.Според хората предприятието, което е близо до селото, ще замърси въздуха в района. Те се опасяват, че дейността на цеха ще замърси и подпочвените води и ще се отрази негативно на водните помпи, които се използват за поливане и питейни нужди.Местните са на мнение, че ако цехът бъде построен, това ще попречи на развитието на туризма в района.Недоволните хора са започнали подписка, която до момента са подкрепили над 1500 души. Подписи се събират и в съседните села.От своя страна представителите на завода увериха, че въздухът няма да се замърсява и ще бъдат открити нови работни места.От РИОСВ-Перник обясниха, че е внесено уведомление за инвестиционно предложение за построяване на сграда за преработка и рециклиране на пласмасови изделия, склад за нехранителни стоки и автосервиз в землището на село Яхиново. Те съобщиха и че ще се проведе процедура по преценяване необходимостта от оценка на въздействието върху околната среда.", "date": "2020.01.06", "title": "Село на бунт срещу проект за цех за пластмаса"}
{"url": "https://news.bg/world/petima-zaginali-i-60-raneni-pri-verizhna-katastrofa-v-sasht.html", "text": "Петима души са загинали, а десетки са ранени при \"ужасяваща\" катастрофа с автобус и три тира на голяма магистрала в САЩ в неделя, информира АФП.Полицията в щата Пенсилвания обяви, че катастрофата е станала на Pennsylvania Turnpike, определяна като \"първата супермагистрала\" в САЩ, в 03,40 часа източно от Питсбърг.Общо 60 души са пострадали и са откарани в болница.В катастрофата са участвали три тира, пътнически автобус и лека кола.Автобусът, движещ се от Ню Джърси към Синсинати, се преобърнал и след това е бил пометен от два тира, които пък били ударени от трети тир и лека кола.В катастрофата са участвали два тира на куриерските компании FedEx и UPS.От UPS обявиха, че двамата шофьори, които са били в камиона на компанията, са загинали. Те са на 53 и 48 г.", "date": "2020.01.06", "title": "Петима загинали и 60 ранени при верижна катастрофа в САЩ"}
{"url": "https://news.bg/int-politics/dashteryata-na-ubitiya-gen-soleymani-zaplashi-sasht-i-izrael-s-mrachni-dni.html", "text": "Дъщерята на убития командир на елитните части \"Ал Кудс\" на Иранската революционна гвардия ген. Касем Солеймани каза пред огромна тълпа по време на погребалната му церемония в Техеран, че САЩ и техният съюзник Израел са изправени пред \"мрачни дни\" заради смъртта му, съобщава \"Ройтерс\".\"Лудият Тръмп, не мисли, че всичко е приключило с мъченическата смърт на баща ми\", настоя Зейнаб Солеймани в реч, излъчвана по държавната телевизия, след като в петък президентът на САЩ Доналд Тръмп нареди извършването на ракетно нападение с безпилотен самолет, при което беше .", "date": "2020.01.06", "title": "Дъщерята на убития ген. Солеймани заплаши САЩ и Израел с \"мрачни дни\""}
{"url": "https://news.bg/bulgaria/poslednata-ni-grupa-polyarnitsi-zaminava-za-antarktida.html", "text": "Последната ни група полярници от 28-та Национална антарктическа група заминават на експедиция до Антарктида. Тя ще премине през Рим - Сантиаго де Чили - Пунта Аренас - о-в Кинг Джордж - о-в Ливингстън.Част от екипа са биолозите проф. Иван Пандурски, д-р Тихомир Стефанов, д-р Ралица Зидарова, и доц. Любомир Кендеров, лекарката д-р Албена Атанасова, логистиците Николай Николов, Димитър Стойчев и Юлиян Телийски и журналистката Иглика Трифонова, която ще отрази живота в Антарктида.Паралелно, по сателитния телефон, Командирът на Антарктическата ни станция през първата фаза Драгомир Матеев съобщи, че всички са в добро здраве, изпълняват предвидените дейности по график и очакват новото попълнение.", "date": "2020.01.06", "title": "Последната ни група полярници заминава за Антарктида "}
{"url": "https://news.bg/world/iran-dava-usd80-mln-za-glavata-na-tramp.html", "text": "Иран дава 80 милиона долара за главата на Тръмп и заплашва да нападне Белия дом в отговор на предупреждението на държавния глава на САЩ, че всеки удар по американските интереси в, пише \"Дейли мейл\".Организатор на погребението на генерал Касем Солеймани призова всички иранци да дарят по 1 долар, за да съберат 80-те милиона долара за главата на Доналд Тръмп. Организаторът направи призива по време на погребалната церемония в Машхад.Ние ще дадем тези 80 милиона от нас като подарък на всеки, който донесе главата на човека, наредил убийството на голямата фигура на нашата революция. Всеки, който донесе главата на този побъркан с жълта коса, ще получи 80 милиона долара от името на великата иранска нация. Скандирайте, ако сте съгласни, призова организаторът. при удар с безпилотен самолет на САЩ на летището в иракската столица Багдад. Ислямската република се закани да отмъсти, а американците засилиха военното си присъствие в региона. Иран обяви вчера, че ", "date": "2020.01.06", "title": "Иран дава $80 млн. за главата на Тръмп"}
{"url": "https://news.bg/regions/belodrobnata-bolnitsa-v-sofiya-otnovo-priema-patsienti.html", "text": "От днес Белодробната болница в София възстановява дейността си, след като беше засегната от пожара на покрива на психодиспансера, съобщава БНТ.Все още обаче няма яснота кога ще заработи и самият психодиспансер.Управителят на Белодробната болница д-р Кирил Палавеев благодари на служителите си и подчерта, че те са помагали с разчистването от 31 декември до момента.Помещенията под покрива са неизползваеми, защото при гасенето са били излети тонове вода. Апаратурата на първия етаж на болницата не е засегната.От своя страна директорът на Центъра за психично здраве д-р Емил Грашнов обясни, че електричеството в засегнатите помещения е възстановено. Очаква се тези дни да започне и приемът на пациенти в психодиспансера. Засегнати са администрацията, ТЕЛК-ът, амбулаторният и приемният кабинет.Щетите тепърва ще се изчисляват.Припомняме, на 31 декември. Всички 51 пациенти на психодиспансера бяха евакуирани, а огънят беше локализиран.Предполага се, че пламъците са тръгнали от . Той беше предизвикан от взрив от кислородната система на отделението по Спешна помощ. Тогава имаше две жертви. И тогава персоналът на болницата успя да изведе останалите пациенти от отделението.", "date": "2020.01.06", "title": "Белодробната болница в София отново приема пациенти"}
{"url": "https://news.bg/int-politics/boris-dzhonsan-nastoya-general-kasem-soleymani-predstavlyavashe-zaplaha.html", "text": "Британският премиер Борис Джонсън предупреди Техеран да не прави опити за \"отмъщение или наказателни акции\" срещу Америка след . Това е първият официален отговор на Джонсън на кризата, отприщена от заповяданото от САЩ убийство на висшия ирански командир.Джонсън, който е и лидер на Консервативната партия, изтъкна, че началникът на елитните сили \"Ал Кудс\" на Иранската революционна гвардия, който беше убит при ракетно нападение с дрон на САЩ в петък в Ирак, няма да бъде оплакван от Великобритания.\"Генерал Касем Солеймани представляваше заплаха за всичките наши интереси и е отговорен за модел на разрушително, дестабилизиращо поведение в региона. Предвид водещата роля, която той изигра в действия, довели до смъртта на хиляди невинни цивилни и западни служители, ние няма да оплакваме неговата смърт. Ясно е обаче, че всички призиви за отмъщение или наказателни акции просто ще доведат до повече насилие в региона и не са в интерес на никого\", настоя Борис Джонсън.Британският премиер заяви, че е обсъдил разразяващата се криза със свои колеги в Европа и с американския президент.\"Днес разговарях с президента Макрон, президента Тръмп и канцлера Меркел и ще говоря с други лидери през следващите дни. Ние сме в тесен контакт с всички страни, за да насърчим деескалация. Ще разговарям с други лидери и нашите иракски приятели за подкрепа на мира и стабилността\", допълни Джонсън.Той подчерта, че са били предприети стъпки за повишаване сигурността на британските служители и интереси в региона на Близкия изток.По-рано Тръмп и Джонсън са разговаряли по телефона, като са обсъдили положението в Ирак и Иран и са потвърдили тесния съюз между Вашингтон и Лондон, се казва в изявление на Белия дом.Преди това британският премиер беше разкритикуван, че не е прекъснал незабавно почивката си в контекста на разразяващата се криза след убийството на Солеймани, като опозиционната Лейбъристка партия го осъди, че \"се пече на слънце и пие водка и мартини\", вместо да се занимава с кризата.", "date": "2020.01.06", "title": "Борис Джонсън настоя: Генерал Касем Солеймани представляваше заплаха "}
{"url": "https://news.bg/bulgaria/24-5000-zhivotni-shte-badat-umartveni-v-shumensko-zaradi-afrikanskata-chuma.html", "text": "Евтанизират повече от 20 000 животни в Шуменското село Никола Козлево беше регистрирано африканска чума по свинете, съобщиха от БНТ.Съществува опасност заразата да се разпространи, предупредиха от Регионалната дирекция на БАБХ. Припомняме, че Българската агенция по безопасност на храните (БАБХ) бе установила огнище на Африканска чума по свинете в село Никола Козлево, област Шумен, след като бяха направени изследвания и резултат от пробите бе положителен, съобщиха от БАБХ.", "date": "2020.01.06", "title": "24 500 животни ще бъдат умъртвени в Шуменско заради африканската чума"}
{"url": "https://news.bg/disasters/nyama-postradali-balgari-pri-pozharite-v-avstraliya.html", "text": "Няма данни за засегнати или застрашени български граждани при горските пожари в Австралия. За това съобщават от Министерството на външните работи.По информация на посолството ни в Канбера горските пожари продължават да бушуват по източното крайбрежие на страната, северно от град Сидни, включително в района на Блу Маунтинс, по югоизточното крайбрежие южно от град Сидни до границата с щата Виктория, в района Източен Гипсланд във Виктория, както и в много други райони.До момента в страната има сведения за 18 загинали. 3000 военнослужещи от резерва са мобилизирани за справяне със ситуацията.Няма изгледи за навлизане на пожарите в някой от големите градове, но следва да се има предвид, че ситуацията е динамична, посочват от ведомството. Наблюдава се периодично силно замърсяване с дим в някои градове, най-вече в Сидни и Канбера. От МВнР уточняват, че през последната седмица ситуацията с качеството на въздуха в Сидни се е подобрила, докато задимяването в Канбера се е увеличило.От ведомството съветват българите в Австралия да се информират редовно за ситуацията, да не пътуват до засегнатите от пожарите райони и предварително да се осведомяват за евентуални затваряния на основни пътища и магистрали чрез сайтовете  и . Специализираните служби периодично спират движението в редица райони на страната заради противопожарите мерки. При респираторни проблеми се препоръчва гражданите да се въздържат от пътувания до Канбера, докато качеството на въздуха в града се подобри.При нужда от съдействие българските граждани в Австралия могат да се свържат с посолството в Канбера на тел. +612 62869700, както и денонощно на спешния телефон +614 38 005 187.", "date": "2020.01.06", "title": "Няма пострадали българи при пожарите в Австралия"}
{"url": "https://news.bg/world/gon-izbyagal-s-vlak-strela-v-yaponiya.html", "text": "Днес се появи нова информация около бягството на бившия шеф на \"Нисан\" Карлос Гон от Япония. Правосъдният министър на азиатската държава съобщи, че след бягството граничният контрол ще бъде засилен, информира АФП.65-годишният чакаше съдебен процес по редица обвинения във финансови злоупотреби.Японското правителство обяви, че все още разследва как е успял Гон да Позовавайки се на източници, запознати с разследването, Nippon Television Network (NTV) съобщи, че Гон се е качил на шинкансен, високоскоростен влак, на гара в Токио на 29 декември. Той е слязъл на гара в Западна Осака, пристигайки около 07,30 часа. Оттам е взел такси до хотел в близост до летище \"Кансай\", отбелязва NTV. Смята се, че на същия ден е взел частен самолет до Истанбул, където е сменил самолетите и е продължил към Бейрут.Миналата седмица местни медии информираха, че Гон е уловен от охранителна камера да напуска дома си в Токио на обяд на 29 декември. Но точните обстоятелства около бягството му са забулени в мистерия.Правосъдното министерство съобщи, че няма информация Гон да е напускал Япония.\"Уолстрийт джърнъл\" писа, че Гон е избягал от Осака в голяма . Вестникът пояснява, позовавайки се на източници, близки до разследването в Турция, че дупки са били направени на дъното на кутията, за да може бизнесменът да диша.Транспортното министерство на Япония обяви пред АФП, че проверката на багажа при частни полети не е задължителна.Гон, който има френско, бразилско и ливанско гражданство, е успял да влезе в Ливан с френски паспорт.Съд в Токио позволи на Гон да задържи втория си френски паспорт, тъй като му е бил необходим при пътуване в Япония.", "date": "2020.01.06", "title": "Гон избягал с влак стрела в Япония"}
{"url": "https://news.bg/regions/moreto-kray-sozopol-izhvarli-tyaloto-na-zhena.html", "text": "Морето в Созопол изхвърли тялото на 42-годишна жена, съобщава bTV.Тя е излязла от дома си около 19.00 часа вчера и повече не се е прибирала.За изчезването й сигнализирал нейният съпруг.Тази сутрин безжизненото тяло е било открито на централния плаж в курортния град.Все още се изясняват причините за трагедията.", "date": "2020.01.06", "title": "Морето край Созопол изхвърли тялото на жена"}
{"url": "https://news.bg/regions/zakrivat-nevrologiyata-vav-vidin-zaradi-lipsa-na-lekari.html", "text": "Отделението по неврология в областната болница във Видин прекратява работа днес, съобщава БНР.Причината е липсата на лекари, които да работят там - двама от тях са напуснали преди месеци, а трети постъпва на работа в психиатричното отделение.Тази сутрин в отделението имаше настанени шестима пациенти, като последният е бил приет, когато е имало дежурен лекар.Близките им все още не знаят къде ще бъдат пренасочени, след като отделението бъде затворено. В центъра за спешна помощ пък също нямат яснота къде да пренасочат случаите на инсулти.Най-близкото неврологично отделение, което се намира в Лом, има капацитет само за десетина пациенти. Болницата в Монтана пък е на над 100 км, а Спешната помощ във Видин не разполага с достатъчно специализирани коли за превоз на дълги разстояния.Медицинските сестри все още чакат да ги уведомят кои от тях ще бъдат преназначени в други отделения.Припомняме, за проблема с неврологичното отделение във видинската болница се разбра още през юли, когато стана ясно, че петима лекари са подали молби за напускане с едномесечно предизвестие.В края на юни пък  и заявиха, че са готови след изтичането му през септември да подадат индивидуални оставки.", "date": "2020.01.06", "title": "Закриват неврологията във Видин заради липса на лекари"}
{"url": "https://news.bg/society/namalyavat-avtobusite-do-po-golemite-naseleni-mesta-v-pazardzhik.html", "text": "Съкращават до критичен минимум автобусите до по-големите населени места в община Пазарджик, а някои села остават напълно без транспорт, съобщи БНР.Причината е, че превозвачите не могат да поемат повече загуби от нерентабилните автобусни курсове.Драстичното съкращаване на автобуси е от началото на годината, но промените официално не са съобщени нито от общината, нито от фирмите превозвачи.Това е компромисен вариант, заяви зам.-кметът на Пазарджик Петър Петров. По думите му се запазват курсовете сутрин, обед и вечер, за да могат учениците да ходят на училище, да се връщат вечер и съответно хората, които са имали работа в града, да се прибират.Засега голяма част от селата в съседните общини остават без транспортна връзка с областния център.Зам.-кметът допълни, че не могат да намерят желаещ превозвач, който да извършва тези курсове. ", "date": "2020.01.06", "title": "Намаляват автобусите до по-големите населени места в Пазарджик "}
{"url": "https://news.bg/bulgaria/gartsiya-pak-sprya-tirovete-nad-1-5-t-zaradi-vremeto.html", "text": "Не се пропускат автомобили над 1,5 на гръцка територия .Това съобщиха от пресцентъра на МВР. Припомняме, че когато първият път на 4 януари Гърция ограничи преминаването на автомобили над 1.5 т през границата заради обилен снеговалеж.Към 10.30 часа днес автомобили над 1,5 т не се пропускат на гръцка територия на ГКПП - \"Златоград\", ГКПП \"Ивайловград\" и ГКПП \"Капитан Петко\" войвода.На ГКПП \"Кулата\" към момента преминават всички видове превозни средства. На ГКПП \"Маказа\" се пропускат автомобили до 3,5 тона.", "date": "2020.01.06", "title": "Гърция пак спря тировете над 1.5 т. заради времето"}
{"url": "https://news.bg/int-politics/yaponiya-se-pridarzha-kam-plana-si-za-razpolagane-na-sili-v-blizkiya-iztok.html", "text": "Японският премиер Шиндзо Абе повтори плановете си за разполагане на Силите за самоотбрана в Близкия изток, за да осигури безопасността на своите кораби, дори след като напрежението в региона ескалира неимоверно след  от страна на САЩ, съобщава \"Ройтерс\".По време на излъчвана по телевизията пресконференция Абе призова замесените страни да положат дипломатически усилия за намаляване на напрежението и избягване на по-нататъшна ескалация.\"Напрежението се увеличава в Близкия изток и аз съм дълбоко притеснен. Трябва да се избягва по-нататъшна ескалация и призовавам всички заинтересовани страни да изчерпят всички дипломатически усилия за успокояване на напрежението\", настоя японският премиер.\"Планираме да изпратим Силите за самоотбрана в този регион, за да засилим събирането на информация и да осигурим безопасното преминаване на свързаните с Япония кораби\", отбеляза Абе, повтаряйки план, обявен през миналия месец преди последната ескалация на напрежението в Близкия изток.Миналата седмица САЩ убиха иранския военен командир Касем Солеймани при ракетно нападение с дрон срещу неговия конвой в района на международното летище в иракската столица Багдад, атака, която отведе отдавнашните враждебни отношения между Вашингтон и Техеран в неизследвана територия и събуди призрака от по-голям конфликт в Близкия изток.Японското правителство обяви в края на миналия месец, че ще изпрати военен кораб и патрулни самолети в Близкия изток, откъдето тя внася близо 90 процента от суровия си петрол.Япония, която е съюзник на САЩ и която поддържа приятелски отношения с Иран, реши да започне своя собствена операция, а не да се присъедини към оглавяваната от САЩ мисия за защита на корабоплаването в Близкия изток.Служител от японското военно министерство заяви, че правителството има за цел да започне операцията с патрулните самолети през януари, докато разрушителят вероятно ще започне дейности в региона през февруари.", "date": "2020.01.06", "title": "Япония се придържа към плана си за разполагане на сили в Близкия изток"}
{"url": "https://news.bg/world/luvarat-ogranichi-posetitelite-do-9-6-mln-dushi-prez-2019-g.html", "text": "През 2019 г. 9,6 милиона души са посетили \"Лувъра\", докато музеят се опитва да ограничи наплива. След като през 2018 г. музеят беше посетен от рекордните 10,2 милиона души, директорът на \"Лувъра\" Жан-Люк Мартинез обяви, че най-посещаваният музей в света активно обезсърчава туристите през пиковите летни месеци, информира АФП.Истинската промяна е през юни, юли и август, коментира Мартинез пред АФП и поясни, че \"целенасочено\" са намалили броя на посетителите с 600 000.Опитахме се да намалим броя на посетителите, така че да не са повече от 1 милион на месец, което се случи през 2018 г., добави той.За да стане това, музеят затвори врати за няколко дни през пиковия летен сезон, когато френската столица беше връхлетяна от гореща вълна, поясни Мартинес.Ние сме единствената културна институция в света, която прави това и ние сме много ясни с хората. Правим това, защото искаме да посрещнем хората по-добре и да не са само повече и повече посетители, обясни той.\"Лувърът\" е най-посещаваният музей в света. Националният музей на Китай в Пекин е втори с 8,6 милиона посетители, а трети е музеят на изкуството \"Метрополитън\" в Ню Йорк със 7,3 милиона души през 2018 г.Мартинез каза, че резервациите в интернет, които сега представляват половината от посещенията в \"Лувъра\", са помогнали за регулиране на броя на посетителите.", "date": "2020.01.06", "title": "Лувърът ограничи посетителите до 9,6 млн. души през 2019 г. "}
{"url": "https://news.bg/world/nova-raketna-ataka-sreshtu-posolstvoto-na-sasht-v-bagdad.html", "text": "Най-малко 2 ракети \"Катюша\" са паднали в т. нар. \"зелена зона\" на иракската столица Багдад, където са разположени правителствените и дипломатическите сгради, предаде CNN с позоваване на министерството на отбраната на Ирак.Трета \"Катюша\" е попаднала в близост до \"зелената зона\".Не се съобщава за пострадали хора и щети върху инфраструктурата.Източници на AFP съобщават, че най-малко 2 ракети са паднали до посолството на САЩ в Багдад.", "date": "2020.01.06", "title": "Нова ракетна атака срещу посолството на САЩ в Багдад"}
{"url": "https://news.bg/int-politics/turtsiya-zapochna-da-prehvarlya-voenni-v-libiya.html", "text": "Турция започна да прехвърля свои военни в Либия, съобщи президентът на страната Реджеп Таип Ердоган пред CNN Turk.Анкара подкрепя международно признатото правителство на националното съгласие срещу метежния генерал Халифа Хафтар, подкрепян от Русия - на негова страна се сражават По думите на Ердоган, задача на турските военни е да осигурят стабилност в Либия.Припомняме, парламентът на Турция  на турските военни за операция в Либия.Още през миналия месец Ердоган обяви решение на правителството да търси съгласието на парламента за изпращане на войници в Либия", "date": "2020.01.06", "title": "Турция започна да прехвърля военни в Либия"}
{"url": "https://news.bg/weather/vetrovito-s-valezhi-12-oblasti-sa-s-kod-za-opasno-vreme.html", "text": "Денят ще бъде ветровит и предимно облачен, на места с превалявания от сняг, 12 области са с код за опасни явления. Застудяването продължава. Макар че дневните температури остават предимно над нулата, усещането ще бъде за доста по-студено време заради вятъра.Слаби превалявания от сняг се очакват в планините и на някои места в източната половина на страната. По-обилни снеговалежи ще има в Предбалкана.По Черноморието валежите ще бъдат от дъжд.Почти без валежи ще се крайните западни райони, където ще има разкъсвания на облачността и слънцето ще успява да пробие облачната покривка.Вятърът - умерен и силен, ориентиран от север и североизток - ще пренася над страната по-студени въздушни маси.Максималните температури са предимно в интервала 0-5 градуса. Минималните са между -4 и 0, по Черноморието 4-5 градуса.Оранжев код за силен вятър и обилни дъждове е в сила за Бургаска област.Жълт код за опасни ветрове е обявен за областите Смолян, Кърджали, Хасково, Ямбол, Сливен, Търговище, Разград, Шумен, Варна, Добрич и Силистра.", "date": "2020.01.06", "title": "Ветровито, с валежи, 12 области са с код за опасно време"}
{"url": "https://news.bg/press/dachich-otnovo-napadna-balgariya-iran-denonsira-yadrenata-sdelka-jordanovden-e.html", "text": "Поредните нападки от страна на Сърбия към България са сред водещите теми на вестниците в понеделник.\"Сръбският вицепремиер и министър на външните работи Ивица Дачич отново реагира остро срещу България. Пред държавната телевизия бившият говорител на диктатора Слободан Милошевич Коментира тежката конфронтация между Черна гора и Сърбия. През последните десет дни между двете държави възникна напрежение по повод новоприетия закон за вероизповеданията в Черна гора. В Белград имаше безредици, по време на които сръбски националисти изгориха и националния флаг на Черна гора. По време на интервюто в един момент \"ни в клин, ни в ръкав\" Дачич е намесил България и избухнал: \"За какви вътрешни работи днес се говори в Европейския съюз. Там имате едни българи, които в Сърбия са само 0,26 на сто от населението ни. Толкова са българите в Сърбия. Но, България на всяка среща на Европейския съвет поставя въпроса за правата на българското национално малцинство?\". От над 120 000 души българско малцинство, в момента то наброява около 20 000 души. Това е поредно враждебно изявление от Дачич по адрес на страната ни...\" - в. \"24 часа\".\"Вицепремиерът и министър на отбраната Красимир Каракачанов влезе в задочен спор със сръбския външен министър Ивица Дачич относно правата на българите в Сърбия. Лидерът на ВМРО написа гневен пост срещу Дачич във \"Фейсбук\", в който отговаря на изказване на сръбския първи дипломат. Ето изявлението на Каракачанов (без редакторска намеса): \"Сръбският вицепремиер и министър на външните работи Ивица Дачич е попитал днес за какви права на българи в Сърбия говори България. Точните му думи са били: \"За какви вътрешни работи днес се говори в Европейския съюз. Там имате едни българи, които в Сърбия са само 0.26 на сто от населението ни. Толкова са българите в Сърбия. Но, България на всяка среща на Европейския съвет поставя въпроса за правата на българското национално малцинство?\" \"Като вицепремиер по обществен ред и национална сигурност на Р България, като историк и лидер на ВМРО, отговорът ми към Дачич е: става дума за правата на онези българи в териториите, които през 1919 г. Сърбия неправомерно окупира след Ньойския договор. На които забраняваше до 44-та година да се наричат българи, а след това ги тормозеше, мачкаше и принуждаваше да се изселват от родните им места\", заяви той. \"Българската държава няма да спре да защитава правото децата на нашите сънародници да учат с учебници на български език. Няма да отстъпи и на йота от изискванията за спазване на всички свободи и права, които се полагат на българското национално малцинство в съседна Сърбия\"...\" - в. \"Сега\".\"Българското правителство защитава и ще продължи да защитава правата на българските общности зад граница, не само в Сърбия. Това заявиха от външното министерство пред \"Труд\" във връзка с изявленията на сръбския вицепремиер и министър на външните работи Ивица Дачич пред националната телевизия на западната ни съседка.\"Това е един от основните приоритети на Министерството на външните работи. По отношение на Република Сърбия България не настоява нищо повече от това страната да спазва конституцията и законите си по отношение на малцинствата, както и ангажиментите си в рамките на предприсъединителния процес\", се казва още в позицията на българското външно министерство...\" - в. \"Труд\".Напрежението около Иран също е сред тематичните акценти.\"Иран вече не се смята за обвързан от ангажиментите, поети по силата на ядреното споразумение от 2015 г., предадоха \"Асошиейтед прес\", \"Ройтерс\" и БТА, цитирайки държавната телевизия. Това се случва в момента покачващо се свързано с Иран напрежение, новини за продължаващи изктрели на ракети в т. нар Зелена зона на иракската столица Багдад и престрелки, свързани с ирански бойци, и в съседна на Ирак Сирия. Иран ще продължи развитието на ядрената си програма, без да се съобразява с ограниченията, предвидени в сделката - независимо дали те засягат допустимия брой на притежаваните центрофуги за обогатяване на уран, за равнището, до което може да бъде обогатяван уранът, или за ядрените изследвания и развойната дейност на Ислямската република. Сега тези решения ще зависят от техническите нужди на Техеран. В изявлението на иранското правителство се подчертава, че страната ще продължи да сътрудничи както досега с Международната агенция за атомна енергия (МААЕ). Техеран отбеляза, че отхвърлянето на ограниченията може да бъде отменено, ако Вашингтон отмени наложените санкции срещу Иран, отбелязва \"Ройтерс\". Сключената през 2015 г. ядрена сделка беше под заплаха от 2018 г., когато Вашингтон се изтегли от нея и наложи тежки икономически санкции на Техеран, припомня ДПА. Новото решение за сделката - година и половина след като американският президент Доналд Тръмп обяви, че САЩ се отказват от нея и възстановяват санкциите, наложени на ислямската република. Оттогава европейските страни твърдят, че ще опитат да спасят споразумението, сключено от Германия, Франция, Великобритания, Русия, Китай, САЩ и Иран. Днес върховният представител на ЕС във външната политика Жозеп Борел разговаря с иранския външен министър Мохамад Джавад Зариф и го покани в Брюксел, за да разговарят както за ядрената сделка, така и за напрежението със САЩ. Отказът на Техеран следва убийството на командира на иранската Революционна гвардия Касем Солеймани (втория най-влиятелен човек в страната) при американски удар с дрон край Багдад. Оттогава не стигва словесното напрежение между САЩ и Иран, а Ирак поиска всички чужди войски (включително тези на САЩ) да напуснат страната. \"Гардиън\" отбелязва, че макар резолюцията на парламента в Багдад да не е обвързваща и изтеглянето да изисква предизвестие от една година, фактът, че премиерът Адел Абдул Махди застана зад призива, показва колко разнопосочни са реакциите след убийството. Иракските бойци \"Катаиб Хезбола\", чийто лидер Абу Махди ал Мухандис също бе убит при удара, предупредиха силите за сигурност в Багдад да стоят на поне километър от всички американски бази, считано от тази вечер. Местни медии пишат, че в столицата са се чули експлозии, а в Сирия сиили на сирийския режим и ирански милиции са стреляли по управлявано от американска фирма находище. Днес стотици хиляди иранци в Ахваз и втория най-голям ирански град Машхад излязоха на улицата в памет на Солеймани, чиито останки бяха транспортирани до страната и ще бъдат погребани във вторник. Същевременно нова позиция на Иран за ядреното споразумение се очакваше в края на седмицата още преди новините за смъртта на Солеймани.\" - в. \"Дневник\".\"Ликвидирането на Солеймани е най-смелият и най-правилен акт, който се взема в последните 40 години от страна на САЩ, заяви експертът по Близкия изток Мохамед Халаф по БНР. Според него с убийството на лидера на иранските сили \"Кудс\" правилата на играта се променят радикално. \"С този удар САЩ пращат едно силно послание към аятоласите в Техеран, на Революционната гвардия и на наследника на Солеймани - Есмаил Гаани - че отсега-нататък всякакво нарушение, убийство на американски гражданин, войник, раняване и посягане към американските интереси в Ирак, района и други страни, ще бъде последвано от разрушителен удар\", коментира Халаф. Той допълни, че иранците повече не могат да се крият зад прокси организации, създавани и въоръжавани от тях в продължение на години. \"Американците са получили информация, че идването на Солемайни в Багдад (вчера - б.р.), който преди това се е срещнал в Бейрут с лидера на \"Хизбула\" Хасан Насрала и след това с факторите в Сирия, цели организиране на повторен щурм на посолството на САЩ в иракската столица и да се организира сходна на заложническата ситуация в Техеран през 1979 г.\", каза още експертът. И допълни, че другата основна цел на Касем Солеймани била организиране на преврат в Ирак и превземане на властта чрез лоялните му проирански милиции и партии. Сериозен ирански отговор към САЩ няма да има, не очаквам апокалиптични сценарии, които прогнозират някои анализатори, каза още Мохамед Халаф.\" - в. \"24 часа\".Всекидневниците отделят място и на темата за отпадъците, за които във Враца текат проверки.\"Кметът на Враца Калин Каменов заяви, че се е свързал с фирмата, която е собственик на употребяваните тонер касети. Коментарът му дойде след като стана ясно, че се проверява площадка за отпадъци в града, където са открити много използвани тонер касети и други отпадъци. Нито една институция не е уведомена за складирането на балите с отпадъчни материали, заяви Каменов. \"Идеята на собственика на тези касети по никакъв начин не е коментирана с мен и екипа ми. Не е редно този начин да се действа! Първо, се внасят проектите, съгласуват се с общината, съгласуват се с инспекцията по околна среда и след това се пристъпва към действия, свързани с доставка на суровини и материали за преработване\", заяви още кметът. От фирмата го уверили, че ще организират трошене и разделно събиране на желязото и пластмасата от тях. Желязото ще се предава за вторични суровини, а пластмасата ще се продава на заводи, като суровина. На територията на Враца няма да се извършва горене, топене или друга термична обработка, която би навредила на природата, както и да се складират боклуци, заяви Каменов.\" - в. \"Стандарт\".\"Не площадка за токсичен боклук, а място за съхранение на ценна суровина, която ще бъде преработена. Това твърди, че е проверяваното във Враца депо собственикът на терена - Илиян Ангелов, предаде bTV. На площадката са разположени 50 тона чували, транспортирани с 6 камиона в края на ноември... \"Това са пластмасови опаковки от използвани тонер касети за принтери - суровина, която се претопява и от нея се правят други пластмасови изделия...\", подчерта Ангелов...\" - в. \"24 часа\".Вестниците отбелязват и големия християнски празник Йордановден.\"На 6 януари отбелязваме Йордановден, известен и като Богоявление. Смята се ,че нощта срещу празника притежава силен заряд и ако си пожелаем нещо, то непременно ще се сбъдне. Тази нощ е известна като Водици или Водокръщи и води началото си от езическите времена. Празникът е свързан и с вярата в целебната и вълшебна сила на водата, нейната способност да \"помни\" и преклонението на хората пред животворящата й същност...\" - в. \"24 часа\".\"Мераклиите да скачат за кръста на Богоявление в Русе ще бъдат прегледани на място от лекар, съобщават местни медии. Променя се и мястото на ритуала. То ще бъде до Морската администрация. Записването на участниците ще става до 10,30 ч. Условието е да имат навършени 18 години и да носят документ за самоличност. В надпреварата за кръста ще бъдат допуснати само 10 души, предупреждават организаторите от Русенската митрополия и общината в крайдунавския град. В морето край Варна в богоявленския ритуал ще бъдат ангажирани катерът \"Г. Раковски\", лодка тип \"Зодиак\" на ВМС и военни водолази. При по-добри метеорологични условия Варненският и Великопреславски митрополит Йоан ще хвърли кръста от борда на бойния катер. И трите добруджански крайморски общини организират ритуали на Богоявление по вадене на светия кръст от водите на Черно море. Водосвети за здраве и благоденствие ще бъдат отслужени в храмовете в Шабла, Каварна и Балчик. Литийно шествие повежда свещеници и миряни в Балчик от храмовете \"Света Преподобна Петка Търновска\" и \"Великомъченик Георги Победоносец\", където денят ще започне с тържествени служби. Процесията с хоругви ще стигне до Морската гара, където ще бъде отслужен велик водосвет за здраве и благоденствие. Ритуалът по вадене на кръста започва в 12 часа. Първи ще скочат за кръста на брега край нос Шабла на къмпинг \"Добруджа\" и край село Дуранкулак. Ритуалът е предвиден за 10,30 ч. Час по-късно, в 11,30 ч., смелчаци ще се хвърлят за божия кръст от плажа край село Крапец. Община Каварна също ще спази традицията, отбелязвайки Йордановден със спасяване на богоявленския кръст на буна 2 в морска зона Каварна от 11 часа. Организаторите в Каварна са поставили възрастово ограничение за мераклиите да се къпят в студената вода - те трябва да са над 18-годишна възраст.\" - в. \"Монитор\".", "date": "2020.01.06", "title": "Дачич отново нападна България, Иран денонсира ядрената сделка, Йордановден е…"}
{"url": "https://news.bg/int-politics/pompeo-sasht-shte-deystvat-nepokolebimo-sreshtu-zaplahite-na-iran.html", "text": "САЩ ще бъдат непоколебими в действията си в случай на провокации от страна на Иран.Това е завил държавният секретар на САЩ Майк Помпео в телефонен разговор с индийския си колега Субрахманям Джайшанкар.В профила си в Туитър Помлео съобщава, че току-що е обсъдил с Джайшанкар заплахите и провокациите от страна на Иран.\"Администрацията на Тръмп ще действа без колебание, за да опази живота на американците и на нашите приятели и съюзници.\" - се казва в постинга на американския държавен секретар.Припомняме, до ескалацията между САЩ и Иран се стигна след като при атака на американски дрон , командващ бригадите Ал Кудс и шеф на иранските операции зад граница.Вчера журналистът Мохамед Халаф, експерт по въпросите на Близкия изток, коментира, че идването на Солемайни в Багдад на 3 януари е целяло и провокиране на заложническа криза, подобна на тази през 1979 г. в Техеран, когато американски дипломати бяха блокирани в сградата на американското дипломатическо представителство.По данни на израелското разузнаване  и организирането на ", "date": "2020.01.06", "title": "Помпео: САЩ ще действат непоколебимо срещу заплахите на Иран"}
{"url": "https://news.bg/int-politics/venetsuela-maduro-svali-guaydo-opozitsiyata-otnovo-go-provazglasi.html", "text": "Лоялният към Николас Мадуро политик Луис Пара се обяви за новия председател на Националната асамблея на Венецуела в опит да свали от поста Хуан Гуайдо, предадоха информационните агенции.Опозицията, която има мнозинство в парламента, определи опита на Пара като парламентарен преврат, изтъквайки, че на сесията, на която е избран кандидатът на Мадуро, не е имало кворум.Мадуро от своя страна обяви за законно назначаването на ново парламентарно ръководство начело с Пара.В отговор опозицията организира ново гласуване извън залата на парламента, с което отново провъзгласи Хуан Гуайдо за председател на Националната асамблея. Заседанието беше проведено в редакцията на местене вестник, след като опозиционните депутати не бяха допуснати в сградата на парламента, блокирана от спецчасти, лоялни на Мадуро.В подкрепа на Хуан Гуайдо гласуваха 100 депутати.САЩ поздравиха Гуайдо с преизбирането му. Държавният секретар Майк Помпео подчерта, че представителят на опозицията е законният председател на Националната асамблея и легитимен временен президент на Венецуела.В изявление на ЕС се казва, че гласуването, при което е издигнат Луис Пара, е проведено с нарушения и е несъвместимо със законовите процедури. Брюксел ще продължи да смята Хуан Гуайдо като законен председател на Националната асамблея докато във Венецуела не бъдат осигурени условия за провеждане на ново гласуване.", "date": "2020.01.06", "title": "Венецуела: Мадуро свали Гуайдо, опозицията отново го провъзгласи"}
{"url": "https://news.bg/bulgaria/12-novi-rols-roysa-sa-registrirani-u-nas-prez-2019-g.html", "text": "Продажбите на луксозни автомобили в България продължават да са близо 10% от всички доставки на нови коли, като през миналата година са регистрирани 4191 броя, съобщава \"Дневник\". По традиция сред тях има и много скъпи модели, включително и такива, които не присъстват официално на българския пазар.По данни на \"Пътна полиция\", през миналата година у нас са регистрирани 12 чисто нови автомобила на \"Ролс-Ройс\" и два употребявани. За сравнение - през 2018 беше отчетена само една регистрация на нова такава кола.Обяснението може да се търси в няколко посоки. \"Ролс-Ройс\" пусна своя първи кросоувър - \"Кулинан\", а в интервю за \"Дневник\" директорът на корпоративните комуникации на компания за нашия регион Франк Тийман посочи, че той се радва на голямо търсене.Освен това \"Ролс-Ройс\" за първи път участва със свой щанд на софийския автосалон, където също беше представен \"Кулинан\". В допълнение, преди малко повече от година в София беше открит официален сервиз на луксозната британска марка. Иначе към 1 януари 2020 г. в България има официално регистрирани 267 ролс-ройса.Поглед към статистиката на \"Пътна полиция\" показва, че суперлуксозният автопарк в България се е обогатил с 5 чисто нови и 14 употребявани коли \"Ферари\" и в страната те вече са 392.Притежаваните от българи модели на \"Ламборгини\" са се увеличили с 22 тази година, като пет са чисто нови, а общият им брой става 277. В \"Пътна полиция\" са регистрирани и 45 коли на \"Бентли\", като 3 са нови.По пътищата на България са се появили също пет чисто нови \"Астън Мартин\" и два нови макларъна, но данни за общата бройка на тези две марки няма.С 39 бройки се е увеличило присъствието на хитовите електромобили \"Тесла\" и регистрираните в \"Пътна полиция\" са вече 109. Любопитното е, че нито една от изброените дотук марки няма официално представителство в България и те стигат до пазара през автокъщи или се купуват от чужбина.Иначе, както вече стана дума, през миналата година в страната са продадени 4026 леки и лекотоварни превозни средства от луксозни марки. Обхващат се е лекотоварните, тъй като част от луксозните кросоувъри все още минават за такива, тъй като имат N1 сертификат.Според данните на \"Пътна полиция\" най-популярната луксозна марка остава БМВ с 1276 доставки. Следват \"Мерцедес\" с 914 и \"Ауди\" със 714. Към купените луксозни автомобили може да причислим още 335 \"Ленд Роувър\", 290 \"Волво\", 165 \"Инфинити\", 161 \"Лексус\", 112 \"Порше\" и 71 \"Ягуар\".Най-популярните марки нови автомобили в България са \"Дачия\", \"Рено\" и \"Шкода\". При употребяваните лидери са \"Фолксваген\", \"Мерцедес\" и \"Опел\".", "date": "2020.01.06", "title": "12 нови ролс-ройса са регистрирани у нас през 2019 г."}
{"url": "https://news.bg/society/praznuvame-bogoyavlenie-krashtenieto-na-hristos.html", "text": "Днес православната църква празнува Богоявление - един от най-големите и най-древните християнски празници.Това е денят, в който Йоан Кръстител кръщава Иисус Христос в река Йордан. След тайнството хората видели с очите си християнското триединство на Отец (гласа), Дух (гълъба, кацнал на рамото на Христос) и Син (земния човек) и започнали да вярват, затова денят се нарича още Богоявление.За християните през нощта срещу Богоявление небето се отваря, но чудото може да бъде видяно само от праведните. Пожеланото с молитва, когато небесата се отворят, се сбъдва.На този ден се служи Златоустова света Литургия, след която, придружен от тържествено шествие, свещеникът отива до река или водоем и хвърля кръста във водата. По традиция нечетен брой момчета се хвърлят, за да го хванат. Смята се, че който първи го улови, ще бъде здрав и ще има щастлива година.Смята, се че болните, ако се измият с вода от мястото, където е изваден кръстът, ще оздравеят.С кръщаването на водата светът се пречиства и става безопасен за хората, твърдят етнографи.В народната традиция празникът се нарича още Водици, Водокръщи, Мъжки Водици.Според поверията дните преди този ден са смятани за опасни - предците ни са вярвали, че по земята бродят караконджули и демони. Затова се наричат \"мръсни дни\", \"поганци\", \"караконждуви дни\".Днес имен ден празнуват носещите имената Йордан, Богдан, Йорданка, Данчо, Данка, Борил, Богомил, Бистра, Найден, Божидар, Божидара и техните производни.", "date": "2020.01.06", "title": "Празнуваме Богоявление – кръщението на Христос"}
{"url": "https://news.bg/int-politics/kongresat-kam-tramp-nyamate-pravomoshtiya-na-diktator.html", "text": "Правната комисия към Камарата на представителите в американския Конгрес призова президента Доналд Тръмп да прочете закона за правомощията при военни действия, за да се увери, че няма власт на диктатор.Така членовете на комисията отговориха на публикация на Тръмп в Туитър, в която той написа, че съобщението му в социалната мрежа служи като известие към Конгреса за евентуални бъдещи удари срещу Иран.В постинга си Тръмп казва, че от законова гледна не е необходимо да известява конгресмените, но все пак е написал съобщението.В отговор правната комисия публикува изявление, в което се отбелязва, че служи да напомни за това, че военните правомощия принадлежат на Конгреса съгласно конституцията на Съединените щати.\"И за това, че би трябвало да прочетете закона за правомощията при военни действия. И че не сте диктатор.\" - обръщат се конгресмените към президента.", "date": "2020.01.06", "title": "Конгресът към Тръмп: Нямате правомощия на диктатор"}
{"url": "https://news.bg/world/balgarski-futbolen-fen-zagina-v-solun.html", "text": "Българин е загинал при сбиване между футболни фенове в Солун, съобщават от Министерството на външните работи.При инцидента са били ранени и двама други наши сънародници.Група от деветима българи е присъствала на футболна среща между двата солунски клуба \"Арис\" и \"ПАОК\" на 4 януари. Около 16.00 ч. на следващия ден сънародниците ни са се готвели за отпътуване, когато са били нападнати от около 20 души, привърженици на \"ПАОК\".При инцидента един от българските фенове получил удар в главата, след което бил блъснат от движещ се автомобил. Въпреки усилията на лекарите в местната болница той починал. Полицията е установила превозното средство, а водачът му се издирва.Други двама българи от групата са получили наранявания, били са приети в болница в Солун, а впоследствие са били изписани. Останалите от групата са невредими. Всички те са дали свидетелски показания пред полицията.Генералното ни консулство в Солун е във връзка със засегнатите българи, както и с медицинските и полицейските служби в града. Гръцката полиция разполага с информация за извършеното нападение и работи по задържане на извършителите. Тезата на гръцката полиция е, че се касае за непредизвикано нападение срещу българските граждани. Към тях няма повдигнати обвинения.", "date": "2020.01.06", "title": "Български футболен фен загина в Солун"}
{"url": "https://news.bg/bulgaria/mazh-e-v-tezhko-sastoyanie-sled-vzriv-na-gazova-butilka-v-plovdiv.html", "text": "Деветдесетгодишен мъж е в тежко състояние, след като снощи пострада при взрив на газова бутилка в дома си в Пловдив, предаде БНТ. Инцидентът е станал в квартал \"Тракия\", съобщиха от пожарната служба..Пострадалият е настанен в реанимацията на университетската болница в града с 30% изгаряния и с опасност за живота.Заедно с мъжа е пострадала и 88-годишна жена, за чието състояние не се съобщават подробности.По първоначални данни причината за експлозията е неизправност на газовата бутилка.", "date": "2020.01.06", "title": "Мъж е в тежко състояние след взрив на газова бутилка в Пловдив"}
{"url": "https://news.bg/int-politics/tramp-zaplashi-irak-s-nevizhdani-sanktsii-sasht-ostavat-tam-dokato-bagdad-ne-plati-miliardi.html", "text": "Президентът на САЩ Доналд Тръмп обяви, че САЩ няма да напуснат Ирак, ако Багдад не плати за военновъздушната база Балад, контролирана от американските сили, след като вчера иракският парламент гласува за .По думите му базата струвала \"милиарди долари да бъде построена. Много преди моя мандат, ние няма да си тръгнем, ако те не ни платят за нея. Ще им наложим санкции, каквито никога не са виждали преди. Това ще направи иранските санкции да изглеждат доста меки.\"Тръмп освен това заплаши Иран с големи репресивни мерки в случай на иранска атака срещу американски обекти в Близкия изток като отмъщение за . Той освен това отново заплаши с .\"Те имат право да убиват наши граждани, а ние нямаме право да докосваме техните културни обекти? Не става така\", настоя американският държавен глава.По отношение на Северна Корея Тръмп каза, че не очаква севернокорейският лидер Ким Чен-ун да наруши обещанието си относно ядреното разоръжаване, но призна, че това би могло да се случи.\"Не мисля, че той ще наруши думата, която ми даде, но може и да го направи\", каза Тръмп пред репортери.Междувременно говорителят на Държавния департамент на САЩ Морган Ортагъс заяви, че САЩ са \"разочаровани\" от решението на иракския парламент. Държавният департамент призовава Ирак да вземе предвид \"споделения интерес\" със САЩ и техните \"икономически отношения и сигурност\". Държавният департамент също подчерта важността на \"присъствието на оглавяваната от САЩ коалиция (в Ирак) за побеждаване на Ислямска държава\".", "date": "2020.01.06", "title": "Тръмп заплаши Ирак с невиждани санкции - САЩ остават там, докато Багдад не плати милиарди "}
{"url": "https://news.bg/bulgaria/bogoyavlenski-vodosvet-pri-ezeroto-v-druzhba-samo-palnoletni-vadyat-krasta.html", "text": "Днес в парка крей езерото в столичния ж.к. \"Дружба\" отслужен Велик Богоявленски водосвет, след което кръстът ще бъде хвърлен във водите на езерото.В 12:50 ч. от храма \"Св. Наум Орхидски\" ще тръгне литийно шествие, а водосветът ще започне в 13:00 ч. Той ще бъде отслужен на западния кей на езерото.От 10 ч. на същото място започва записването н желаещите да участват в изваждането на кръста. Те трябва да имат навършени 18 години и да носят документ за самоличност.", "date": "2020.01.06", "title": "Богоявленски водосвет при езерото в „Дружба“, само пълнолетни вадят кръста"}
{"url": "https://news.bg/society/172-godini-ot-rozhdenieto-na-hristo-botev.html", "text": "                                                                                     ...Настане вечер - месец изгрее,                                                                                        звезди обсипят свода небесен;                                                                                        гора зашуми, вятър повее,                                                                                       - Балканът пее хайдушка песен!...                                                                                                               \"Хаджи Димитър\"Христо Ботев е уникално съчетание на мисъл, слово и дела, при което героичните думи се превръщат в героични дела и обратно. Заветът на Ботев е: тъждество на думи и дела. Това е човек и живот за пример.Христо Ботев е роден на 6 януари 1848 г. в Калофер в семейството на известния възрожденски учител Ботьо Петков. След като завършил трети клас на местното училище, баща му го праща на учение в Одеса, където през 1863 г. той постъпва във Втора гимназия.Учението на младия Христо в Русия обаче не било успешно. Скоро той е изключен от гимназията, но остава в Русия още три години. През този период под влияние на възгледите на Херцен, Белински, Огарьов, Чернишевски, Добролюбов и Писарев се формират основите на неговия светоглед. Върху неговия неспокоен дух силно влияят и западните социалисти-утописти, както и анархистко-бунтарските идеи на М. Бакунин.През есента на 1866 г. Ботев става учител в село Задунаевка (Бесарабия), а през пролетта на следващата година се завръща в родния си град. Тук за известно време замества баща си в училище, но скоро се сблъсква с местните първенци и според някои спомени заради пламенната реч, която произнася на празника на Кирил и Методий на 24 май 1867 г., той бил принуден да напусне страната, за да остане чак до края на живота си политически емигрант в Румъния.Революционната атмосфера, която царяла сред румънската емиграция в края на 60-те години на XIX век, спомага младият революционер бързо да се ориентира в проблемите на националноосвободителната борба, да участва заедно с нейните водачи в процеса на съзряване и преориентация на освободителното движение, окончателно да оформи своите възгледи. Очевидно върху неговото революционно възпитание трайна следа оставя Васил Левски, с когото живее през зимата на 1868-1869 г. в една запустяла вятърна мелница край Букурещ.След тежката зима, след много лутания да търси препитание, след като опитва перото си в областта на поезията и публицистиката, през 1868 г. Ботев става учител в Александрия и по-късно за година и половина и в Измаил. По това време той се сближава с руския революционер Сергей Нечаев, който го запознава с руското революционно движение и по този начин въздейства за неговото по-нататъшно идейно съзряване.Преминал през тази допълнителна революционна школа, през лятото на 1871 г. Ботев започва да издава в. \"Дума на българските емигранти\" - един от най-радикалните български революционни вестници. Още в уводната си статия на вестника Ботев отхвърля реформизма като главна язва на българското национално движение и апелира в името на революцията \"да се сплотим, да мислим, да думаме и да работим\".На страниците на вестника Ботев публикува своите най-съвършени поетични творби, пропагандира идеите на революционната демокрация, остро атакува съглашателството и реформизма, ратува за \"народна революция, радикалния преврат, които са триумфални врата за всеки народ, особено за нашия, който няма преминало, няма настояще, а има само бъдеще и бъдеще светло, защото с другите славяни той ще има що да каже на света, що да внесе в човещината\".Наред с радикалните възгледи за революцията Ботев за пръв път се опитва да систематизира своите социално-утопични мечтания, заимствани от руските и западните социалисти. В статията \"Народът вчера, днес и утре\", публикувана в първите два броя на в. \"Дума\", Ботев пише: \"Нашият народ има свой особен живот, особен характер, особена физиономия, която го отличава като народ - дайте му да се развива по народните си начала и ще видите каква част от обществения живот ще развие той, дайте му или поне не бъркайте му да се освободи от това диво варварско племе, с което той няма нищо общо, и ще видите как той ще се устрои. Или не видите семето, зародиша в неговите общини без всяка централизация, в неговите еснафи, дружества, мъжки, женски и детински? Или не видите в него и това, що казахме по-горе?\"Тези утопични идеали за бъдещето на българското общество Ботев свързва с интернационалното братство на поробените, с общата борба на народите за социална справедливост. Именно поради това във втория брой на \"Дума\" той обнародва памфлета \"Смешен плач\", възхвала на Парижката комуна, а през април 1871 г. отпечатва \"Символ-верую на българската комуна\".Достигнал до гениални догадки и до радикални заключения, чрез \"Дума на българските емигранти\" Ботев е можел да влее нова идейна сила в националнореволюционното движение, но много скоро поради липса на средства прекъсва издаването му. След това в продължение на две години той сътрудничи на Каравеловия \"Свобода\" и води хъшовски живот. През 1873 г. издава няколко броя на новия си в. \"Будилник\", който има почти същата политическа линия. После Ботев отново сътрудничи на Каравеловите вестници, пише безсмъртните си стихове, които издава през 1875 г. заедно със стихотворните опити на Стефан Стамболов, прави преводи на чужди книги, съставя една аритметика за основните училища.От 1874 г., в условията на дълбока криза в БРЦК, Ботев излиза на революционното поприще. На третото общо събрание на БРЦК от 20 и 21 август той е избран за член на БРЦК. От края на 1874 г. революционното движение в България започва да изпитва силното влияние на радикалните идеи на Христо Ботев. Неговите възгледи намират място на страниците на в. \"Знаме\", който като орган на БРЦК заменя в края на 1874 г. Каравеловия в. \"Независимост\". Във в. \"Знаме\" Ботев подлага на рязка критика либералните колебания на Любен Каравелов, отхвърля споделяното от Каравелов сръбско предложение за преместване на БРЦК в Сърбия и се заема да пропагандира радикални възгледи за освобождението и бъдещето на България.На страниците на в. \"Знаме\" разработва платформата на националноосвободителното дело. Отхвърляйки илюзиите на просветителството, той продължава да уверява, че само революцията, и то \"революция народна, незабавна, отчаяна\", може да доведе до политическото освобождение. Подобно на своя велик предшественик - Васил Левски, Ботев смята, че освободителното дело, макар и да зависи от сложния и оплетен Източен въпрос, \"лежи единствено върху широките плещи на нашия немалочислен народ\".Във в. \"Знаме\" Ботев подлага на сурова критика надигащия се балкански национализъм. Той въстава срещу опитите на Сърбия и Гърция да използват робската участ на българите, за да ограбят българското културно-историческо наследство. Срещу надигащия се балкански национализъм Ботев издига знамето на балканската федерация. Той смята, че балканските народи могат да тръгнат по пътя на социалния прогрес само ако \"бъдат събрани в едно цяло и всичката тяхна деятелност да бъде устремена към една определена историческа цел\". Ботев разглежда федерацията като средство за защита на свободата на народите и свободата на труда.Във в. \"Знаме\" Ботев довежда своите социалистическо-утопични възгледи до завършен край. Той отрича капитализма като фаза на общественото развитие и подобно на Херцен смята, че икономическата изостаналост на народа, съхранила неговите първични инстинкти за социално равенство, може да бъде използвана, за да премине направо към социализма. Под влияние на идеите на Прудон и Бакунин той отхвърля държавата и препоръчва нова обществена организация, създадена на базата на децентрализираните общини.Светогледът на Хр. Ботев, защитен талантливо в неговата публицистика, печатана във в. \"Знаме\", представлява по-нататъшното развитие на основните идеи на българското революционно движение, създадени от Г. Раковски, Л. Каравелов и преди всичко от В. Левски.Ботев отстъпва обаче в своите разбирания от някои основни принципи на Васил Левски и преди всичко по въпроса за подготовката на революцията. Под влияние на анархизма той смята, че у народа е стаен естествен революционен инстинкт, който всякога може да пробуди чрез призив или убедителна пропаганда. Именно поради това Ботев не отдава нужното значение на предварителната подготовка на народното въстание.Това негово схващане дава отражение върху политиката на БРЦК през 1875 г. Когато през лятото на 1875 г. кризата в Турция се задълбочава вследствие на започналото въстание в Босна и Херцеговина, БРЦК незабавно взема курс към ново въстание. По инициатива на Ботев и Стамболов на 12 август 1875 г. било свикано общо събрание, на което участвали и представители на вътрешните комитети. Събранието решило незабавно да се вдигне всеобщо въстание, за да се използва благоприятната обстановка.На Ботев било възложено да замине за Одеса, да събере сред тамошната емиграция средства за въстанието, да доведе Филип Тотю и българите офицери от руската армия, за да застанат начело на въстанието, и да закупи 12 000 пушки.Безславно завършилия зле организиран опит за въстание в Стара Загора през септември 1875 г. решил съдбата на букурещкия БРЦК. В емигрантските среди отново се възцарили взаимни подозрения и нападки. Ботев подал оставката си и напуснал комитета. БРЦК се разпаднал.Той не участвал пряко в подготовката на Априлското въстание през 1876 г. След започване на подготовката на въстанието обаче у Ботев отново закипяват революционни страсти. \"Аз ще направя ръцете си на чукове, кожата си на тъпан и главата си на бомба, пък ще изляза срещу стихиите\", пише той на Тодор Пеев през февруари 1876 г.Подпомогнат от Никола Обретенов и Г. Апостолов, Ботев се заема да организира чета, с която да се притече на помощ на въстанието. Както свидетелства Иван Вазов, през април и май Ботев \"тичаше от кафене в кафене, от кръчма в кръчма, от хан в хан, от къща в къща - да навижда, да разговаря, да подсеща, да разпаля бъдещите си другари в трудното предприятие. Той се беше превърнал в мисъл. Смелата заветна идея, която отдавна мъчеше духа му като таен демон, се беше въплътила в него\".Така била сформирана чета от 200 души. За войвода бил определен Хр. Ботев. На 18 май 1876 г. четата овладява австрийския кораб \"Радецки\" и преминава на отсрещния бряг при с. Козлодуй. Оттук тя се отправя към Врачанския балкан. Опитът й да увлече нови въстаници не намерил отзвук сред населението.На 30 май сама, без никаква подкрепа отникъде, четата застанала лице с лице срещу огромни башибозушки орди на връх Милин камък. Пламнало люто сражение, в което загиват 30 бойци начело със знаменосеца. През нощта на 30 срещу 31 май четата се изтеглила от плътния турски обръч и се отправила към връх Веслец, по-късно достигнала връх Вола във Врачанския балкан.На 1 юни се водили тежки сражения с пристигналата редовна войска. Вечерта след приключване на боя в местността Йолковица близо до връх Вола, при неизяснени още обстоятелства единичен изстрел пронизал войводата и сложил край на неговия живот.", "date": "2020.01.06", "title": "172 години от рождението на Христо Ботев"}
{"url": "https://news.bg/int-politics/krizata-s-iran-shte-e-lokalen-problem-spored-mohamed-halaf.html", "text": "Основателни са опасенията за ескалация на напрежението между Иран и САЩ, но едва ли ще се стигне до апокалиптични прогнози. Тази позиция изрази пред БНТ журналистът Мохамед Халаф.От години Иран не е влизал в бойни действия. Ударът няма да бъде директен от страна на Иран, а ще бъдат използвани прокси организации, смята той. Може би ударът ще бъде в Пакистан или Афганистан по мнението му.Убийството на Солеймани е с по-голямо значение от това на бин Ладен, каза още Халаф. Солеймани е бил двигател на бежанската криза заради войната в Сирия. Вчерашното послание на Доналд Тръмп показвало, че САЩ са готови да преговарят с Иран, не и за война. Това ще е локален проблем според Мохамед Халаф. Ако американската армия напусне Ирак, Ислямска държава до седмица би се завърнала там, по мнението му.В нощта на 3 януари САЩ  в района на международното летище в Багдад срещу началника на елитните части \"Ал Кудс\" на Иранската революционна гвардия и заместник-ръководителя на шиитските паравоенни групировки Абу Махди ал Мухандис, като САЩ смятат двамата за отговорни за организирането на  на 31 декември, както и по-ранното убийство на американски контрактор във военна база край Киркук.Върховният водач на Иран Али Хеменеи обеща да отмъсти на САЩ за смъртта на Солеймани. Президентът на САЩ Доналд Т\" по 52 обекта в Иран, ако бъдат нападнати американци или американски активи.Световната общност призова САЩ и Иран за сдържаност.", "date": "2020.01.06", "title": "Кризата с Иран ще е локален проблем, според Мохамед Халаф"}
{"url": "https://news.bg/world/trima-amerikantsi-sa-zaginali-pri-napadenieto-sreshtu-voenna-baza-v-keniya.html", "text": "Военнослужещ на САЩ и двама контрактори на Пентагона са загинали в Кения при нападението на джихадистката групировка \"Ал Шабаб\" (част от \"Ал Кайда\"), уточниха от пресслужбата на командването на САЩ в Африка.Допълва се, че нападението е било извършено във военна база на кенийските въоръжени сили в района на летището Менда-бей. Още двама американски военнослужещи са били ранени.Нападателите, които са били въоръжени със стрелкови оръжия, са успели да проникнат на територията на базата и да повредят шест граждански самолета, които са се намирали на летището.Съвместно с кенийски военни атаката е била отблъсната. Не се съобщава за жертви сред джихадистите.", "date": "2020.01.06", "title": "Трима американци са загинали при нападението срещу военна база в Кения"}
{"url": "https://news.bg/politics/neno-dimov-temata-s-vodniya-rezhim-v-pernik-se-politizira.html", "text": "Темата с водния режим в Перник се политизира. Това заяви пред БНТ екоминистърът Нено Димов. Показа се, че правителството търси решение, каза още той.Над 70% е загубата на вода по водопровода на Перник. Сега се правят ремонти, които да спрат най-големите течове. През 2013 г., когато е управлявал кабинетът Орешарски е спряна Оперативната програма \"Околна среда\" и сме можели да загубим значителни средства за ВиК.Отговорността за състоянието е на ВиК дружеството по негови думи. Още през септември беше ясно, че водата в язовира ще стигне до декември, каза Нено Димов. Той заяви, че МОСВ ще съдейства на прокуратурата и вече е дадена цялата изискана информация на държавното обвинение.Язовир \"Студена\" е на 15% пълен, язовир \"Ястребино\" е на 40% пълен. Язовир \"Асеновец\" е на 30% запълнен. За министъра на околната среда и водите са взети поуки от кризата в Перник.Италианският боклук край Плевен в законен, стана ясно още от думите му. Ще се провери дали отпадъците са оползотворени, както трябва. Не сме разрешавали внос на болнични отпадъци. Във Враца площадката не е лицензирана. Засилваме още повече контрола, каза Димов.През 2018 г. сме внесли 80 000 тона боклук. Над 800 000 тона боклук сме изнесли 2018 г. Оказва се, че дишаме по-чист въздух в сравнение с 2014 г. и 2008 г. Мерките трябва да продължат, категоричен бе Нено Димов.Припомняме, от news.bg съобщихме за  още на 20 декември. От РИОСВ-Плевен обаче обясниха, че става дума за на \"Феникс Плевен\" ЕООД, което има разрешително за третиране на неопасни отпадъци от 2013 г.За отпадъците от Италия, предназначени за страната ни, се заговори в началото на декември, когато италианските власти заловиха Незаконният товар беше открит във влак. Търговската стойност на боклука се изчислява на 130 хиляди евро.От Министерството на околната среда и водите увериха, че  за приемане на отпадъците. Те за задържаните незаконни тонове боклук.Ден по-късно започна Предполага се, че тя е трябвало да бъде изгорена или погребана в депа у нас.По-късно стана ясно, че спрените в Италия отпадъци били , а не, както било посочено в документите - пластмасови отпадъци, които тепърва трябва да бъдат обработени.Преди два месеца главният прокурор, тогава  на четири топлоелектрически централи - ТЕЦ \"Република\" в Перник, \"Топлофикация - Сливен\" и ТЕЦ \"Брикел\" във връзка със замърсяване на въздуха. Проверката започна от ТЕЦ - Перник, който бе и спрян временно. Тогава министър Нено Димов обяви, че камери ще следят пътя на цялото гориво.", "date": "2020.01.06", "title": "Нено Димов: Темата с водния режим в Перник се политизира"}
{"url": "https://news.bg/int-politics/iran-shte-stori-vsichko-za-progonvaneto-na-voennite-na-sasht-ot-blizkiya-iztok.html", "text": "Новият началник на елитните части \"Ал Кудс\" на Иранската революционна гвардия Есмаил Гаани обяви, че Иран ще направи всичко, за да \"отстрани напълно САЩ от региона\" на Близкия изток, след като американски безпилотен самолет уби досегашния командир на \"Ал Кудс\" ген. Касем Солеймани, съобщават световните информационни агенции.Солеймани и командирът на иракските паравоенни формирования \"Сили за народна защита\" Абу Махди ал Мухандис бяха  в района на международното летище в Багдад през миналата седмица.\"Обещаваме да продължим пътя на мъченика Солеймани със същата сила... и единствената компенсация за нас би било да отстраним Америка от региона\", цитира държавното иранско радио думите на Исмаил Каани преди погребалната церемония за Солеймани в столицата Техеран.Парламентът на , съгласно което всички чуждестранни военнослужещи трябва да напуснат страната. Президентът на САЩ Доналд Тръмп обаче настоя, че САЩ няма да напуснат Ирак, ако Багдад първо не плати за военновъздушната база Балад, контролирана от американските сили.", "date": "2020.01.06", "title": "Иран ще стори \"всичко\" за прогонването на военните на САЩ от Близкия изток"}
{"url": "https://news.bg/int-politics/frantsiya-velikobritaniya-germaniya-iran-da-se-vazdarzha-ot-nasilie-i-da-spazva-yadrenata-sdelka.html", "text": "Групата \"Е3\", състояща се от Франция, Великобритания и Германия, призова Иран да се въздържа от каквито и да е насилствени действия и прикани Ислямската република да се върне към спазването на договореностите, предвидени в ядреното споразумение от 2015 г. между Техеран и световните сили, съобщава \"Ройтерс\".Трите европейски страни също така подчертаха важността на деескалацията на напрежението в Ирак и Иран и потвърдиха решимостта си да се борят срещу терористичната групировка ДАЕШ (\"Ислямска държава\").\"Потвърждаваме отново ангажимента си да продължим борбата срещу \"Ислямска държава\", което остава приоритет. От съществено значение в това отношение е да запазим коалицията. Призоваваме иракските власти да продължат да оказват необходимата подкрепа на коалицията\" срещу ДАЕШ (предвождана от САЩ), се изтъква в изявлението на Е3.\"Готови сме да продължим разговорите с всички страни, за да допринесем за деескалиране на напрежението и възстановяване на стабилността в региона\", добавят от групата E3.Трите страни изразяват и безпокойство от негативната роля, играна от Иран в региона, по-специално от тази на елитните сили \"Ал Кудс\" на Иранската революционна гвардия под командването на ген. Касем  в Багдад при ракетно нападение на САЩ с безпилотен самолет .По-рано иранската държавна телевизия, цитирайки изявление на администрацията на президента на Иран Хасан Рохани, обяви, че страната няма да спазва ограниченията в ядреното споразумение, касаещи обогатяването на уран, количеството на запасите от обогатен уран и изследователската дейност.", "date": "2020.01.06", "title": "Франция, Великобритания, Германия: Иран да се въздържа от насилие и да спазва ядрената сделка"}
{"url": "https://news.bg/politics/glavniyat-prokuror-otmeni-sreshtata-s-ninova-za-pernik.html", "text": "Главният прокурор Иван Гешев отмени срещата с лидера на БСП Корнелия Нинова. Разговорът между двамата бе заявен още в края на миналата година, като те трябваше да обсъдят кризата с водата в Перник.Соцлидерът обаче организира по-късно през деня брифинг в Перник, за да разкаже на перничани разговора си с обвинител номер едно. Именно заради това Гешев отмени срещата с червения водач.\"Поради публично заявеното намерение да бъде проведен брифинг в гр. Перник от председателя на ПГ \"БСП за България\" г-жа Нинова, с основна тема - срещата в Прокуратурата на Република България, същата беше отменена от главния прокурор\", се посочва в съобщение на прокуратурата до медиите.\"Прокуратурата на Република България няма да позволи да бъде използвана за постигане на политически цели и в нарушение на конституционно регламентираните й правомощия, независимо от политическия субект\", категорични са от държавното обвинение.По всяка информация или сигнал за извършено престъпление, ПРБ ще извърши проверка и ще предприеме необходимите действия, съгласно българското законодателство, уверяват от там.При заявена необходимост за предоставяне на информация от значение за упражняване на парламентарните правомощия на народните представители, поради значимостта и обществения отзвук на проблемите с водоснабдяването на населението в района на Община Перник, главният прокурор на Република България има готовност да предостави на Народното събрание обобщени данни за предприетите действия след съгласуване с наблюдаващите прокурори.Съзнавайки своята отговорност към българските граждани, Прокуратурата на Република България периодично ще информира обществото за напредъка по взетите на специален надзор от прокурор от ВКП разследвания\", посочват от прокуратурата.", "date": "2020.01.06", "title": "Главният прокурор отмени срещата с Нинова за Перник"}
{"url": "https://news.bg/bulgaria/mariya-gabriel-ochakva-da-imame-superkompyutar-do-kraya-na-2020-g.html", "text": "Европа има своите трудности, но е силна, когато е обединена и когато наблегне на своите силни страни. Това заяви българският еврокомисар Мария Габриел пред bTV.Тя заяви, че смята за чест да ръководи ресора \"Иновации и младеж\", където Европа е лидер. Европа е само 7% от световното население, но 20% от научните иновации и изследвания са тук, подчерта тя.Габриел определи заложения за своя ресор бюджет като амбициозен. По нейни думи програмата \"Хоризонт Европа\" е с бюджет 100 млрд. евро, като през следващите месеци важен приоритет за българският еврокомисар ще е да защити този бюджет, тъй като целта на страната ни е да инвестира в пробивни технологии и да се бори срещу изтичането на мозъци.Относно т. нар. суперкомпютър Габриел заяви, че вече е сключено споразумението и страната ни е навлязла в оперативна фаза в края на ноември. Тя очаква, че до края на 2020 г. тези компютри трябва да започнат да работят.\"Суперкомпютърът е възможност за конкретни ползи за хората - климатични условия, сигурността по пътищата и т.н. Това за нас се превръща в силен аргумент за привличане на инвестиции. Иска ми се България да се превърне в регионален иновационен хъб\", заяви тя.Еврокомисарят уточни, че финансирането е както европейско, така и национално. За нея било важно, че суперкомпютърът е европейски, тъй като това означавало, че инвеститорите от останалите части на Европа ще имат свободен достъп до него, да правят симулации и много по-бързо да предлагат решения.Относно Програмата \"Еразъм\" Габриел посочи, че има предложение на ЕК за двойно увеличение на бюджета от 30 млрд. евро, а ЕП дори иска тройно увеличение. Не парите обаче били важни, в какво ще бъдат инвестирани по думи на еврокомисарят.Запитана дали българската младеж ще може да се възползва от тези милиони, Габриел поясни, че близо 60 000 българи са се възползвали от програмата \"Еразъм\". С новото увеличение се очаква, че броят на хората, които ще могат да се възползват от нея, ще нарасне от 4 на 12 млн.Тя припомни и че навършилите 18 години могат да пътуват безплатно из цяла Европа с програмата \"Discovery you\".Габриел заяви, че й се иска България и страните от Източна Европа да са по-активни по отношение на програмите, тъй като към момента едва 5,6% от бюджета на \"Хоризонт 2020\" се усвоява от 13-те държави членки, присъединили се след 2004 г.По нейни думи България и Словакия са сред страните, които в последните години отбелязват бърз растеж по отношение на иновациите, но на общия фон това било крайно недостатъчно.", "date": "2020.01.06", "title": "Мария Габриел очаква да имаме суперкомпютър до края на 2020 г."}
{"url": "https://news.bg/politics/samozabravyane-na-gerb-dovelo-do-krizata-v-pernik.html", "text": "На ГЕРБ им липсва реалистична преценка на ситуацията и увлечени в победите, допускат елементарни грешки. Това може да им разклати властта, не БСП. Това заяви пред БНР политологът Първан Симеонов.Според него хората се плашели от високите тонове, които понякога вземали БСП.Симеонов бе категоричен, че по темата с въздуха и водата винаги има \"конски дози популизъм\". Той посочи, че от една страна опозицията вдига сериозен балон, а от друга, има естествено износване на имиджа на управлението. Така се получавало и въпросното \"проскърцване на най-ненадейни места\".Симеонов е на мнение, че това означава, че Бойко Борисов трябва да започне да управлява по-дългосрочно, а не ден за ден. Това управление е реактивно, а не проактивно, обясни той.Според политолога на фона на успехите на ГЕРБ - победата над Цветан Цветанов, победата на европейските и местните избори през 2019 г., потушаването на напрежението около протестите срещу Иван Гешев и счупването на леда с Доналд Тръмп, кризата в Перник била едно недоглеждане, което обаче е на път да стъжни живота на премиера.Най-големите грешки на ГЕРБ са от подценяване, от самозабравяне и от загуба на връзка с реалността, точно когато са най-силни, обобщи той.По негови думи за страната ни е характерно едно фоново недоволство. Не сме склонни много да променяме и това е защото в България икономиката се пораздвижи и нещата не изглеждат много зле, затова хората са предпазливи в желанието си за промяна, смята Симеонов.Според него основните проблеми у нас са свързани с човешкия капитал - с голямото разслояване на страната, огромните регионални различия, големите социални различия, демографския проблем. Същностният проблем на България е социалният, заключи той.Припомняме,  бе обявено на 21 декември, след като воден режим бе  на 18 ноември 2019 г.За кризата с водата в Перник се разбра дни след местните избори, които бяха спечелени от БСП и Станислав Владимиров. Той обаче е категоричен, че вина носят управляващите и . Кризата струва постовете както на областния управител Ирена Соколова, така и на .Бивш директор на дирекция \"Управление на водите\" в МОСВ заяви, че 1/3-та от язовир \"Студена\", който снабдява Перник и околните села с вода, е била безпричинно източена. Източването било през втората половина на 2018 г. ВиК Перник разполагат със собствен ВЕЦ към язовир \"Студена\".Според заключението от проверката на Районната прокуратура има данни за безстопанственост, затова и производството бе прехвърлено .Премиерът Бойко Борисов срещу управлението (с протести срещу поскъпването на тока падна неговият първи кабинет - б.р. На 20 февруари 2013 г. правителството \"Борисов-1\" подаде оставка след Антимонополните протести, започнали на 5 февруари 2013 г.). за справяне с кризата.В отговор на обвиненията на Корнелия Нинова министърът на околната среда и водите Нено Димов определи именно", "date": "2020.01.06", "title": "Самозабравяне на ГЕРБ довело до кризата в Перник"}
{"url": "https://news.bg/society/viktoriya-i-aleksandar-nay-predpochitanite-imena-prez-2019-g.html", "text": "Виктория е най-предпочитаното име за момиченце през 2019 г. През изминалата година 732 от новородените момичета са кръстени с името Виктория. След това се нареждат Мария (680) и Никол (596).Това показват данни от последното проучване на НСИ за \"Имената в България 2019\".При момчетата най-често използваното име е Александър, като през 2019 г. 1036 от новородените са кръстени с това име. Следват Георги (969) и Мартин (811).От началото на 21-ви век наред с традиционните имена за България все по-често се избират и имена, които са популярни в цял свят - Александър, Мартин, Виктор, Виктория, Никол, София.Според проучването от 2008 г. до 2019 г. на първо място при момичетата си остава името Виктория, следвано от Мария.При момчетата през 2008 г. на първо място е Георги, а през 2019 г. то вече е изместено от Александър.В ТОП 3 на най-разпространените женски имена през 2019 г. влизат Мария (111 244), Иванка (55 260) и Елена (51 588).В същата класация при мъжките имена се нареждат Георги (158 017), Иван (147 644) и Димитър (116 159).Сред най-популярните фамилии за 2019 г. са Иванова (139 916), Иванов (134 752), Георгиева (107 426), Георгиев (104 169), Димитрова (103 902) и Димитров (100 189).При именните дни най-много празнуващи има на Цветница - общо 367 093. От тях 84 344 са мъже, а 282 749 са жени.На второ място в класацията се подрежда Ивановден с общо 355 950 именници - 228 546 мъже и 127 404 жени.В тройката влиза и Архангеловден с общо 262 125 празнуващи. От тях 161 943 са мъже и 100 182 са жени.През януари има най-много именници - 807 548 българи празнуват на Васильовден, Йордановден (Богоявление), Ивановден, Св. Татяна, Антоновден и Атанасовден.", "date": "2020.01.06", "title": "Виктория и Александър - най-предпочитаните имена през 2019 г."}
{"url": "https://news.bg/world/varhovniyat-lider-na-iran-oplaka-soleymani.html", "text": "Върховният лидер на Иран аятолах Али Хаменеи се помоли пред останките на генерал Касем Солеймани, който беше . Атаката драстично увеличи напрежението между Техеран и Вашингтон, информира АП.Стотици хиляди иранци излязоха по улиците, за да изпратят убития генерал.Иран се закани да отмъсти, а вчера Техеран обяви, че се . Парламентът пък призова за изгонване на всички американски войници от Ирак.Президентът на САЩ Доналд Тръмп продължи да налива масло в огъня, след като заплаши Ирак с милиарди долари компенсации или санкции, които никога не е виждал.Дъщерята на Солеймани заплаши американската армия в Близкия изток, докато говори пред стотици хиляди в Техеран. Иранската държавна телевизия съобщи, че \"милиони\" хора са излезли по улиците.Аятолах Али Хаменеи се помоли над ковчезите със Солеймани и другите жертви при атаката. Хаменеи, който имаше близки отношения с генерала, се разплака в един момент по време на традиционните мюсюлмански молитви за мъртвия. Тълпата също ридаеше., стоеше до Хаменеи, както и иранският президент Хасан Рохани и други лидери на Ислямската република. През последните седмици в Иран имаше национални протести заради скока на горивата, при които загинаха повече от 300 души, но убийството на Солеймани временно притъпи гнева.Есмаил Гаани предупреди, че Иран ще си отмъсти и страната ще предприеме определени действия.Гаани, дългогодишен заместник на Солеймани, сега поема Бригадите \"Кудс\" към Революционната гвардия на Иран, която докладва само пред Хаменеи. САЩ наложиха санкции на Гаани през 2012 г. за работата му по финансиране на операции на паравоенната организация по света, включително и за работата му с милиции в Ирак, Ливан и Йемен.По време на погребението иранци развяваха червени шиитски знамена, които традиционно символизират пролятата кръв на някого, който несправедливо е бил убит. Те призовават за отмъщение.За първи път Иран организира подобна траурна процесия за един човек със служби в няколко града. Дори аятолах Рухолах Хомейни, основателят на Ислямската република, не е бил изпратен по подобен начин през 1989 г. Солеймани ще бъде погребан в родния му град Керман.Междувременно стана ясно, че посланиците на страните членки на НАТО ще обсъдят ситуацията с напрежението между САЩ и Иран. ", "date": "2020.01.06", "title": "Върховният лидер на Иран оплака Солеймани"}
{"url": "https://news.bg/regions/obviniha-izmamnik-prodal-zemi-na-vazrastni-hora-v-razhevo-konare.html", "text": "44-годишен мъж с инициали И.Н. ще бъде съден, тъй като е откраднал чужди вещи и пари в размер на 8 997 лева. Това съобщиха от Районна прокуратура-Пловдив, които са внесли обвинителния акт.Обвиняемият като пълномощник на две лица, е измамил представляваните, подписвайки от тяхно име актове за покупко-продажба на недвижими имоти, след това обаче не им е изплатил продажната цена.Така той е обсебил 8 638 лева от единия пострадал и 24 039 лева за втория пострадал - престъпление по чл. 217 ал.4 във вр. ал. 2 от Наказателния кодекс.Обвиняемият И.Н. бил наел офиси в с. Ръжево Конаре и с. Калояново, обл. Пловдив, като представител на дружество за придобиване, отдаване под наем, търговия със земеделска земя и др.През 2015 г. възрастна жена от с. Ръжево Конаре решила да продаде наследствените си имоти - ниви. Нейна позната я насочила към обвиняемия И.Н. Пострадалата го упълномощила да продаде от нейно име притежавани идеални части от ниви, което обвиняемият сторил, но не й предал парите, получени за земеделските земи.И втората жертва на измамника е от с. Ръжево Конаре: През април 2017 г. И.Н. се срещнал с двама мъже, от които искали да се откажат от наследствени имоти. Обвиняемият ги убедил, че трябва да подпишат документ, с който изрично да заявят отказа си от наследство. Двамата се съгласили, като не обърнали внимание на съдържанието и без да разберат упълномощили обвиняемия да продава техни наследствени земеделски имоти - ниви и оризища, което той направил. Впоследствие един от пострадалите случайно научил за сделките. Когато се свързал с обвиняемия, той обяснил, че продадените имоти ще бъдат върнати, но това не се случило. И.Н. не предал на двамата пострадали парите от продадените ниви - 8 638 лв. за единия и 24 039 лева за втория свидетел.", "date": "2020.01.06", "title": "Обвиниха измамник продал земи на възрастни хора в Ръжево Конаре"}
{"url": "https://news.bg/crime/zadarzhaha-41-godishen-za-tri-obira-v-ahtopol.html", "text": "Задържаха 41-годишен мъж от Ахтопол за три обира, съобщи БНР, позовавайки се на полицията.Между 15 и 17 декември той проникнал в частна къща в Ахтопол, собственост на 63-годишна жена от града, откъдето откраднал три телевизора, две стойки за стена за телевизори и два маркови мъжки парфюми.Между 20-ти декември и 1-ви януари чрез отваряне на прозорец проникнал в частен дом в Ахтопол, обитаван от 68-годишна жена също от Ахтопол, като откраднал шест телевизора, 10 литра олио, дамски парфюм и сумата от 20 лева.Според полицията на Нова година чрез взлом мъжът проникнал в частна къща в Ахтопол, собственост на 78- годишна жена от Варна, откъдето откраднал телевизор.Извършителят е задържан за срок от 24 часа. Работата по случая продължава.", "date": "2020.01.06", "title": "Задържаха 41-годишен за три обира в Ахтопол "}
{"url": "https://news.bg/crime/zaloviha-22-godishen-drogiran-zad-volana-v-shumen.html", "text": "22-годишен шуменец е засечен да шофира след употреба на канабис, съобщават от Областната дирекция на МВР.Лек автомобил БМВ с шуменска регистрация е спрян за проверка на ул. . \"Васил Друмев\" в града. Зад волана бил 22-годишен местен жител.След тест с дръг чек било установено, че шофира след употреба на наркотични вещества. Отчетено било наличие на канабис.Отказал да даде кръвна проба за анализ. Задържан е за 24 часа.", "date": "2020.01.06", "title": "Заловиха 22-годишен дрогиран зад волана в Шумен"}
{"url": "https://news.bg/regions/uraganen-vyatar-sas-122-km-ch-udari-sliven.html", "text": "Ураганен вятър със 122 км/ч удари Сливен, съобщава БНР.По информация на Снежана Кънева от отдел \"Сигурност и управление при кризи\" в общината поривите са нанесли множество щети в града и околните села. До момента са отчетени паднали керемиди, строителни скелета и клони на дървета. За щастие няма пострадали хора.Силният вятър е причинил технически повреди по три светофарни уредби в града, но до транспортен хаос не се е стигнало. От общината са започнали обход, за да установят щетите в града и околните села.В няколко населени места има частични изключвания на електроподаването. Нанесени са поражения на пазара в село Калояново. От общината реагират на всеки подаден сигнал.Очаква се силният вятър да утихне през следващото денонощие.", "date": "2020.01.06", "title": "Ураганен вятър със 122 км/ч удари Сливен"}
{"url": "https://news.bg/int-politics/germaniya-opredelya-za-bezpolezni-zaplahite-na-tramp-sreshtu-irak.html", "text": "Германия определя заплахата на Доналд Тръмп да наложи санкции срещу Ирак, ако Багдад изгони американските войски като \"не много полезни\". Пред германско радио външният министър Хайко Маас коментира, че не мисля, че можете да убедите Ирак със заплахи, а с аргументи\", съобщава \"Ройтерс\".Маас също предупреди, че дългосрочните усилия за възстановяване на Ирак \"биха могли да бъдат загубени\", ако ситуацията ескалира. Парламентът в Ирак поиска американските войски да напуснат след атаката срещу Солеймани, която уби и Абу Махди ал Мухандис, висш иракски командир.В отговор Тръмп заплаши Ирак, че ще бъде изправен пред невиждани санкции.Маас коментира, че американският държавен секретар Майк Помпео се е надявал на по-сериозна подкрепа от съюзниците.\"Очевидно той не беше много щастлив, че не подкрепихме на 100% действията на Америка\", допълва Маас, след като Помпео е разговарял по телефона с германския, френския и британския си колеги. Маас заяви, че е важно ЕС да представи единна позиция, за да може да играе значима роля за подпомагане на намаляване на напрежението.\"Нашите собствени интереси за сигурност са засегнати от борбата в Ирак срещу международния тероризъм, срещу ДАЕШ, така че ние носим отговорност тук. Смятам, че е необходимо външните министри на ЕС бързо да се съберат в Брюксел, за да координират европейска позиция.\"Той обяснява също, че  тази седмица как да реагират на решението на Иран да се откаже от ограничението за обогатяване на уран, което обещава да спазва във връзка с ядреното споразумение. \"Не можем просто да приемем това, без да реагираме\", обясни Маас.\"Това със сигурност не улеснява нещата и може да бъде първата стъпка към края на сделката и това би било голяма загуба.\"", "date": "2020.01.06", "title": "Германия определя за безполезни заплахите на Тръмп срещу Ирак"}
{"url": "https://news.bg/regions/spasiha-trudnopodvizhen-mazh-pri-pozhar-v-doma-mu-v-ruse.html", "text": "Огнеборци спасиха трудноподвижен мъж при пожар в дома му в Русе, съобщи БНТ.Пламъците са избухнали в дома на възрастния мъж в русенския квартал Касева чешма.Пожарникарите са успели да го извадят невредим и да потушат огъня, преди да обхване съседните вили.Причините за пожара се изясняват.", "date": "2020.01.06", "title": "Спасиха трудноподвижен мъж при пожар в дома му в Русе"}
{"url": "https://news.bg/regions/byudzhetat-za-sport-skara-obshtinskite-savetnitsi-v-pazardzhik.html", "text": "Общинските съветници в Пазарджик се скараха заради бюджета за спорт, съобщи БНР.Градът е обявен за Европейски град на спорта. Според част от общинските съветници обаче титлата струва повече пари за общината, отколкото тя може да си позволи.Общото увеличение на актуализирания бюджет е с 8 милиона 273 хиляди лева, като от тях малко над 2 милиона са за държавни дейности, а останалите за местни. Най-много от надвишените разходи са за спорт. Затова на последната сесия част от общинските съветници упрекнаха кмета Тодор Попов в безотговорност.\"Единственото нещо, което аз съм си позволил да направим по-голям разход - това е точно спортни дейности и доведе до това, че Пазарджик е избран за Европейски град на спорта, което никога не се е случвало в историята на града и никога няма да се случи оттук нататък\", посочи кметът Тодор Попов.В Пазарджик има 35 спортни клуба, които развиват 28 вида спорт. През миналата година са получени 1683 медала. Кметът на Пазарджик смята, че средствата, отделени за спорт, повдигат самочувствието на жителите на града.Според съветниците от групата на \"БСП и коалиция\" сумата предвидена за спорт е огромна.Предстои да бъде обсъдена идеята родителите на спортуващите деца да плащат 30% по-малко местни данъци и такси.", "date": "2020.01.06", "title": "Бюджетът за спорт скара общинските съветници в Пазарджик"}
{"url": "https://news.bg/world/zarif-kam-tramp-vizhdal-li-si-podobno-more-ot-hora-ne-slushay-klounite-si.html", "text": "\"Виждали ли сте подобно море от хора в живота си, Доналд Тръмп?\". Това написа в профила си в \"Туитър\" външният министър на Иран Мохамед Джавад Зариф, който публикува снимки с милиони хора по улиците на Техеран, които изпращат \"Все още ли искате да слушате клоуните, които ви съветват за нашия регион? И все още ли си представяте, че можете да прекършите волята на тази велика държава и нейния й народ?\", попита Зариф.Топ дипломатът на Ислямската република призова за прекратяване на \"вредното присъствие на САЩ в Западна Азия\".Наблюдатели коментират, че мащабът на тълпите по улиците на Техеран е \"поразителен\".", "date": "2020.01.06", "title": "Зариф към Тръмп: Виждал ли си подобно море от хора, не слушай клоуните си"}
{"url": "https://news.bg/world/uchenite-otkrivat-zhelezen-snyag-v-yadroto-na-zemyata.html", "text": "Според новите изследвания, които биха могли да помогнат на учените да разберат по-добре силите, които засягат цялата планета, вътрешното ядро ​​на Земята е горещо, под огромен натиск и затрупано със сняг, съобщиха от Science Daily.Снегът е направен от малки частици желязо, много по-тежки от всяка снежинка на земната повърхност - които падат от разтопеното външно ядро ​​и купчина отгоре на вътрешното ядро, създавайки купчини с дебелина до 200 мили, които покриват вътрешното ядро.Изображението може да изглежда като извънземна зима в страната на чудесата, но учените, които ръководиха изследването, заявиха, че са били близко до това как се образуват скали във вулканите.\"Земното метално ядро ​​работи като магма камера, която познаваме по-добре в кората\", казва Джунг-Фу Лин, професор в Джаксънската школа по геология на Тексаския университет в Остин и съавтор на изследването.Изследването е достъпно онлайн и ще бъде публикувано в печатното издание на списанието  на 23 декември.Юджун Джан, доцент в университета в Съчуан в Китай, ръководи изследването. Другите съавтори включват възпитаника на училището Джексън Питър Нелсън и Ник Дигерт, асистент в Университета в Тенеси, който провежда изследванията по време на докторантура в училището на Джексън.​​Не може да бъде взета проба от земното ядро, така че учените го изучават, като записват и анализират сигнали от сеизмични вълни (вид енергийна вълна), докато преминават през Земята.Отклоненията между скорошните данни за сеизмичната вълна и стойностите, които биха могли да се очакват въз основа на настоящия модел на ядрото на Земята, породиха въпроси. Вълните се движат по-бавно от очакваното, докато преминават през основата на външното ядро ​​и се движат по-бързо от очакваното, когато се движат през източното полукълбо на горното вътрешно ядро.Изследването предлага желязната заснежена сърцевина като обяснение за тези отклонения. Ученият С. И. Брагинкски предложи в началото на 60-те години, че между вътрешната и външната сърцевина съществува слой от каша, но преобладаващите знания за условията на топлина и налягане в средата на сърцевината отменят тази теория. Нови данни от експерименти върху ядроподобни материали, проведени от Джан и извлечени от по-нова научна литература, установяват, че кристализацията е възможна и че около 15% от най-долното външно ядро ​​може да бъде направено от кристали на желязна основа, които в крайна сметка да паднат в течността външна сърцевина и се установява отгоре на твърдата вътрешна сърцевина.\"Това е нещо странно, за което трябва да се мисли\", каза Дигерт. \"Има кристали във външната сърцевина, сняг надолу към вътрешното ядро ​​на разстояние от няколкостотин километра.\"Изследователите посочват натрупания сняг като причина за сеизмичните отклонения. Съставът, подобен на каша, забавя сеизмичните вълни. Разликата в размера на купчината сняг - по-тънка в източното полукълбо и по-дебела в западното - обяснява промяната в скоростта.\"Границата на вътрешното ядро ​​не е проста и гладка повърхност, която може да повлияе на топлопроводимостта и конвекциите на сърцевината\", каза Джан.Документът сравнява снега на железни частици с процес, който се случва в магмените камери по-близо до земната повърхност, който включва минерали, изкристализиращи се от стопилката и заедно с блясъка. В магматичните камери уплътняването на минералите създава онова, което е известно като \"кумулатна скала\". В земното ядро ​​уплътняването на желязото допринася за растежа на вътрешното ядро ​​и свиването на външното ядро.И като се има предвид влиянието на ядрото върху явленията, които засягат цялата планета, от генерирането на магнитното му поле до излъчването на топлината, която задвижва движението на тектоничните плочи, разбирането на повече за неговия състав и поведение би могло да помогне за разбирането как работят тези по-големи процеси.Брус Бъфет, професор по геоложки науки в Калифорнийския университет, Бъркли, който изучава интериора на планетата и който не е участвал в проучването, заяви че изследването се сблъсква с дългогодишни въпроси за вътрешността на Земята и дори може да помогне да се разкрие повече за това как е достигнало ядрото на Земята бъда.\"Свързването на моделните прогнози с аномалните наблюдения ни позволява да направим изводи за възможните състави на течното ядро ​​и може би да свържем тази информация с условията, които са преобладавали по времето, когато планетата е била формирана\", каза той. \"Изходното условие е важен фактор за превръщането на Земята в планетата, която познаваме.\"Изследванията са финансирани от Националната природонаучна фондация на Китай, Фондовете за фундаментални изследвания за централните университети, Джаксънската школа по геознатия, Националната научна фондация и Слоанската фондация.", "date": "2020.01.06", "title": "Учените откриват железен „сняг“ в ядрото на Земята"}
{"url": "https://news.bg/disasters/zemetresenie-ot-5-8-udari-puerto-riko.html", "text": "Земетресение от 5,8 удари Пуерто Рико, задействайки свлачища и причинявайки прекъсвания на тока и щети по домове. Това е едно от най-силните земетресения, което е засягало територията на САЩ, съобщава АП.Земетресението е в 6 и 32 часа сутринта (местно време) южно от острова, на относително малка дълбочина от 10 километра, според американската геологическа служба. Няма заплаха от цунами, заявиха служители.Съобщаваха за прекъсвания на електрозахранването в някои части на Пуерто Рико след труса, коментира пред АП Ангел Васкес, директор управление на извънредни ситуации в южния крайбрежен град Понсе. \"Това е едно от най-силните земетресения до момента, откакто земята започна да се клати на 28 декември. Това продължи дълго време.\"Жители на южните крайбрежни градове публикуват снимки на частично срутени домове и големи камъни, блокиращи пътища, докато властите призовават хората да останат спокойни.В хотел в югозападния крайбрежен град Гуаниса, хората изпадат в паника, докато се опитват да избягат с колите си, но установяват, че големи камъни препречват единствената магистрала на север към столицата на Сан Хуан.Серията от земетресенията в южния район на Пуерто Рико започва в нощта на 28 декември, като земетресенията варират от 4,7 до 5,1.Виктор Хуерфано, директор на сеизмичната мрежа на Пуерто Рико, коментира, че в югозападния регион на Пуерто Рико се наблюдават плитки трусове: долината Лахас, точка Монталва и каньонът Гуаянила. Той обясни, че земетресенията като цяло са, когато северноамериканската плоча и Карибската плоча притискат Пуерто Рико, и че не е ясно кога ще спрат или дали ще има по-големи трусове.Едно от най-силните и опасни земетресения засяга Пуерто Рико през октомври 1918 г., когато земетресение от 7,3 удря близо до северозападния бряг на острова, предизвиквайки цунами и убивайки 116 души.", "date": "2020.01.06", "title": "Земетресение от 5,8 удари Пуерто Рико"}
{"url": "https://news.bg/world/v-italiya-zadarzhaha-balgarin-ubil-zhena-s-burkan-s-marmalad.html", "text": "Млад българин е арестуван в Милано за убийството на възрастна жена, съобщава италианският вестник \"Месаджеро\".90-годишната жена е била убита вчера от 22-годишния Дамян Добрев. Той е работил в дома на възрастната италианка, но двамата се скарали за пари. Тогава българинът я ударил фатално с буркан с мармалад, който по-късно разследващите открили разбит на пода.След като извършил убийството, той откраднал от дома на жертвата бижута (сред които и сватбената халка на починалата) и 150 евро, които незабавно похарчил за алкохол. Освен това българинът изпрал дрехите си в пералнята на убитата, за да прикрие следите от деянието си, след което отишъл на дискотека.В продължение на няколко часа той е бил издирван от органите на реда, а след задържането си е направил пълни самопризнания.", "date": "2020.01.06", "title": "В Италия задържаха българин, убил жена с буркан с мармалад"}
{"url": "https://news.bg/bulgaria/nad-350-000-dushi-sa-v-usloviya-na-voden-rezhim-spored-manolova.html", "text": "Външен одит на водния сектор и да бъде свикан Консултативният съвет по национална сигурност при президента (КСНС) заради водната криза настоява лидерът на гражданско сдружение \"Изправи се.БГ\" Мая Манолова пред БНР.Тя обясни, че това е необходимо, защото водната криза се разраства и скоро ще стане национална.\"Когато нямаме вода, когато дишаме отровен въздух, това е проблем на националната сигурност. \"Национална сигурност\" не е понятие, с което единствено и само боравят армията, МВР, ДАНС и НСО\", подчерта Манолова.По думите й над 350 000 души в страната са в условията на воден режим. Такъв има в над 100 населени места в 11 области, подчерта Манолова.\"Перник всъщност е върхът на айсберга. В Шумен и в Търговище, по данни от местните общини, ще има воден режим. В Ботевград ще има вода за още 2 месеца, по данни на кмета. Има тревожни информации и за състоянието на яз. \"Камчия\", което е проблем за Бургас и за Варна. Има опасност и за Сливен\", анализира тя ситуацията в страната.Външен одит на сектора е необходим, защото \"властта бяга от отговори, а институциите си прехвърлят отговорността\", коментира още тя.Няма данни колко от аварийните язовири са ремонтирани към този момент, допълни Манолова, според която КЕВР \"се е превърнал в един безполезен наблюдател и регистратор, без да може да извършва своята конкретна работа - да регулира състоянието на ВиК-сектора\".От своя страна проф. Спартак Керемидчиев от Института за икономически изследвания на БАН изтъкна, че сегашното състояние на ВиК сектора представлява нещо като запален фитил, на който са наредени бомбички, които избухват една след друга.\"Това, което се вижда в Перник, е видимата част на айсберга. Проблеми в сектора непрекъснато се появяват, но някои биват успешно замитани или отлагани\", заяви той.Според него разговорът за реформите във ВиК-дружествата вече е закъснял. По думите му дружествата в момента започват да изпълняват проекти за реструктуриране на мрежата и за хабилитация, без да имат такава готовност.\"Това са милиарди, които трябва да минат през едни нереформирани предприятия, които нямат капацитета да се справят с такива огромни заеми\", поясни Керемидчиев.Даването на пари в нереформирани дружества не решава проблемите, категоричен е експертът.Идеята за холдингова структура, в която да влязат всички ВиК-дружества, той оцени като \"стара\" и напомни, че това е практика от времето на социализма. В случая тя \"няма да доведе до нищо полезно, защото това означава тотално да се преобрази модела, по който върви ВиК-реформата в България\". Консолидация според Керемидчиев би направила възможно да има единна цена на водата.Той смята, че е необходимо да се въведе конкуренция в сектора.Припомняме, на 28 декември 2019 г.  след като той спомена идеята си за единен .", "date": "2020.01.06", "title": "Над 350 000 души са в условия на воден режим според Манолова"}
{"url": "https://news.bg/world/harvi-uaynstiyn-se-yavi-za-nachaloto-na-sadebniya-protses-sreshtu-nego.html", "text": "Бившият филмов продуцент Харви Уайнстийн пристигна за началото на съдебния процес срещу него в Ню Йорк. Той е обвиняван в изнасилване и сексуално посегателство, информират АП и АФП.Преди повече от две години обвинения срещу могъщия холивудски продуцент доведоха до създаването на движението #MeToo, което пък засегна десетки влиятелни мъже.Тази седмица ще започне подборът на жури.Уайнстийн, използвайки проходилка след наскоро направена операция на гърба, пристигна в съд в Ню Йорк.Харви Уайнстийн е обвиняван, че е изнасилен жена в хотелска стая в Манхатън през 2013 г. и в сексуално посегателство на жени през 2006 г.65-годишният пледира невинен. Ако бъде признат за виновен, той може да получи доживотна присъда.", "date": "2020.01.06", "title": "Харви Уайнстийн се яви за началото на съдебния процес срещу него"}
{"url": "https://news.bg/comments/sasht-sreshtu-iran-nie-za-kogo-sme.html", "text": "Привидно отговорът е лесен - за САЩ, с които сме съюзници в НАТО, принадлежим към една и съща християнска цивилизация и споделяме \"евроатлантическите ценности\", каквото и да означава това. Но целта на този материал е да постигне по-задълбочени разсъжднеия по казуса, отчитайки многопластовите реалности на заобикалящия ни свят.Неведнъж съм твърдял, че изборът ни на страна по време на конфликт следва да бъде продиктуван най-вече (ако не и единствено) от българските национални интереси. Всякакви други мотиви (демокрация, човешки права, историческа справедливост и прочее алабализми) остават на заден план. Никой не изпраща хората си на бойното поле (само) заради такива красиви, но празни думички.В интерес на България (и на Европа като цяло) е да не се стигне до пълномащабен военен конфликт в Близкия изток. Това би означавало нов бежански поток към нашите граници (досега поне Иран не ни пращаше бежанци) плюс покачване на цената на петрола. И ако САЩ са индиферентни към първото, а второто им е от полза, то за нас тези два фактора са еднозначно негативни (мисля, че няма нужда да обяснявам защо). Затова нека да разгледаме до какво би довела победата на едната и на другата страна.Иран е заплашен от сътресения - обществената подкрепа за управляващите със сигурност ще спадне. Това обаче може да доведе до най-различни сценарии, някои от които положителни за нас, а други - отрицателни. Спектърът на възможностите се разпростира от революция, която да помете режима на аятоласите до тотален разпад на държавността, както се случи в Либия, Сирия и частично в Ирак. Приемаме обаче, че това са две крайности, които е малко вероятно да се случат - обществената подкрепа за режима в Техеран все пак е достатъчно силна и колкото и да се пропука, евентуалното връщане на монархията е в сферата на фантастиката; спецификите на иранските държавност, общество и култура едва ли биха позволили Иран да се превърне в \"провалена държава\" по подобие на изброените. Най-вероятно ще се стигне до известно напрежение, рокади по горните етажи на властта и в крайна сметка стабилизиране.От посочените три варианта най-изгоден за България е \"монархическия\" - по-добре Иран с шах, отколкото с аятолах. Извън зоните на нашата цивилизация, в останалия свят оптималното е да имаме, ако не марионетни, то поне удобни за нас режими. А един прозападен и (полу)светски Иран би бил безценен съюзник в зона на чужда и често враждебна цивилизация, каквато е ислямската.Междинният вариант (подобно на сегашното положение) е приемлив, доколкото с Иран нямаме сериозни проблеми, каквито имаме с други държави в региона. Иронията е, че единственият терористичен атентат на българска територия (Сарафово 2012 г.) бе извършен най-вероятно от \"Хизбула\", която е подкрепяна от Иран. Но терористичната заплаха идва преди всичко от радикалните уахабитски групировки, подкрепяни от Саудитска Арабаия - държавата, която е основен конкурент на Иран за лидер в Близкия изток.Вариантът с \"провалената държава\" категорично не ни изнася. Това означава замяна на централната власт с радикални групировки (независимо дали шиитски или сунитски), нестабилност, тероризъм, трафик на хора и общо взето всички \"екстри\", които сега се предлагат в Либия и Сирия.Независимо от развитието, при победа на САЩ едно е сигурно - престижът на Иран ще пострада, държавата ще се разклати и вече няма да е регионален лидер. А във вакуума ще се настани Саудитска Арабия, което никак не е добре (или Турция на Ердоган, което също не е добра перспектива). Близък изток, доминиран от уахабизма на саудитската династия, е направо кошмар. И е добре да си дадем сметка за огромната работа, която Техеран върши по елиминирането на радикалните ислямистки групи в Залива.Техеран ще се бетонира като център на мюсюлманския свят или поне като безспорен лидер в Близкия изток. И с това май се изчерпват позитивите за България (както стана ясно - по-добре Иран, отколкото Саудитска Арабия).Престижът на Запада ще бъде накърнен сериозно. Ако България е изпратила свои военни части, ударът върху самочувствието ни ще е смазващ. При всички случаи мюсюлманите по света ще \"навирят гребен\", което може да провокира напрежение в Европа.Иран може да вдъхнови други мюсюлмански държави, чиито народи да се разбунтуват срещу западното военно присъствие на тяхна територия. Конкретно за нас това би означавало ядове за контингента ни в Афганистан, но като цяло нашата европейска цивилизация ще бъде в отстъпление, което никак, ама никак не звучи добре.Победа на Иран би означавала и персонален провал на американския президент Доналд Тръмп, който може да го лиши от победа на изборите в края на годината. А демократ отново в Белия дом означава окуражаване на левичарските идиотщини в Европа - мултикултурализъм, ЛБГТ, \"зелени\" безумия, климатични истерии... С всички произтичащи от това последствия, които вече застрашават икономическото ни развитие и просперитета ни.В крайна сметка не можем да диктуваме събитията (в многополюсния свят всъщност никой не може), но можем да анализираме възможните ползи и вреди. И да вземем правилното за нас решение, ако и когато това се наложи.", "date": "2020.01.06", "title": "САЩ срещу Иран - ние за кого сме?"}
{"url": "https://news.bg/society/70-rusentsi-s-urezhdaniya-ostanaha-bez-lichen-asistent.html", "text": "70 русенци с увреждания останаха без домашен помощник или личен асистент, съобщи БНТ.Договорите с тях са изтекли на 31 декември, а те не могат да кандидатстват за услугата \"Лична помощ\", предоставяна от община Русе, тъй като не отговарят на условията.Местната администрация е отправила запитване до Агенцията за социално подпомагане, но докато те отговорят, болните хора ще трябва да се справят сами.От септември по новия механизъм за лична помощ община Русе е назначила асистенти на 378 души.От общината търсят вариант да запълнят този пропуск в системата, като отворят по-рано Центъра за комплексно обслужване на лица с увреждания, който трябва да заработи през юли.Катя Петрова, директор на Дирекция \"Здравни и социални дейности\", обяснява, че очакват да получат разрешение от Министерството на труда и социалната политика, за да стартират дейностите по предоставяне на услугата, считано от 1 април.По този проект ще бъде купен и автомобил, с който болните хора да бъдат превозвани.Междувременно от Агенцията за социално подпомагане заявяват, че този проблем го има в цялата страна. И след като бъде направен анализ, ще се предложат мерки, за да бъдат обхванати всички нуждаещи се.", "date": "2020.01.06", "title": "70 русенци с уреждания останаха без личен асистент"}
{"url": "https://news.bg/health/shefat-na-bolnitsata-vav-vidin-hvarli-ostavkata-si.html", "text": "Неврологичното отделение на МБАЛ \"Св. Петка\" - Видин продължава да работи и структурата няма да бъде закривана, уверяват от Министерството на здравеопазването.  днес заради липса на медицински персонал.Настоящият изпълнителен директор на лечебното заведение д-р Цветан Василев е депозирал оставката си. Предстои свикване на общо събрание на акционерите за избор на нов изпълнителен директор. Днес Съветът на директорите на дружеството (лечебното заведение), съгласно устава си, взе решение да упълномощи д-р Ивета Найденова като прокурист.Министерството на здравеопазването, съвместно с областния управител и ръководството на местната власт, наблюдават ситуацията ежедневно.Началото на проблема бе заформен още през юли, когато стана ясно, че петима лекари са подали молби за напускане с едномесечно предизвестие.Стигането до напускане на персонал, е създадена логистична организация пациентите с неврологични проблеми от област Видин да бъдат хоспитализирани чрез ЦСМП в болниците в градовете Лом, Белоградчик и Монтана.От трите лечебни заведения са категорични, че имат необходимия капацитет за оказването на навременна и адекватна медицинска помощ. За целта лечебното заведение в Лом разполага с 25 легла, областната болница в Монтана - с 38, а тази в Белоградчик с 10.МЗ е предприело всички необходими действия за стабилизирането на многопрофилната болница във Видин и функционирането ѝ в нормален работен режим.Д-р Ивета Найденова до момента тя е била ординатор в Пневмофтизиатричното отделение на областната болница. От 2001 г. до ноември 2018 г. е заемала поста началник на Пневмофтизиатричното отделение в болницата. Д-р Найденова притежава и тригодишен управленски опит в системата на здравеопазването като управител на медицински център.", "date": "2020.01.06", "title": "Шефът на болницата във Видин хвърли оставката си"}
{"url": "https://news.bg/world/sasht-obviniha-rusiya-i-kitay-za-blokirane-na-deklaratsiya-v-oon.html", "text": "САЩ обвиниха Русия и Китай в блокиране на декларация в Съвета за сигурност за атаката срещу американското посолство в Багдад на 31 декември, информира \"Ройтерс\".В декларацията се \"подчертава неприкосновеността на дипломатическите и консулските помещения\".Подобни декларации трябва да се приемат с консенсус в 15-членния Съвет за сигурност.Мисията на САЩ в ООН подчертава, че 27 държави са се обявили против атаката срещу посолството в Багдад, което е в \"ярък контраст с мълчанието на Съвета за сигурност на ООН заради две постоянни членки - Русия и Китай - които не позволяват приемането на декларация\".САЩ обвиняват Иран за . Няколко дни по-късно Доналд Тръмп нареди да бъде Убийството покачи напрежението в Близкия изток.", "date": "2020.01.06", "title": "САЩ обвиниха Русия и Китай за блокиране на декларация в ООН"}
{"url": "https://news.bg/world/guterish-pritesnen-ot-naprezhenieto-mezhdu-sasht-i-iran.html", "text": "Генералният секретар на САЩ Антониу Гутериш предупреди в само начало на новата година, че тя започва с геополитическо напрежение, което според него е на най-високото ниво през този век и продължава да ескалира, предаде VOA.\"Дори ядреното неразпространение вече не може да се приема за даденост. Този котел с напрежение кара все повече държави да вземат непредвидени решения с непредвидими последици и дълбок риск от грешки в изчисленията\", каза Гутериш.Той Вашингтон и Техеран през последните седмици, но стана ясно, че то е сред тревожните събития, които следи внимателно.\"В постоянен контакт съм с водещи служители по целия свят. Моето послание е просто и ясно: Спрете ескалацията. Упражнете максимална сдържаност. Повторете старта на диалога. Подновете международното сътрудничество.\", призова той.Междувременно в Париж посланикът на Иран в ЮНЕСКО, се срещна с генералния директор, за да обсъди заплахите на президента Доналд Тръмп, че американските военни ще нанесат цели в Иран, включително обекти с културно наследство, ако Иран отмъсти срещу Вашингтон за убийството на генерал Касем Солеймани.Шефът на ЮНЕСКО подчерта, че подобно действие би нарушило съществуващите международни конвенции, както и резолюция на Съвета за сигурност на САЩ от 2017 г., която осъжда актове на унищожаване на културното наследство.", "date": "2020.01.06", "title": "Гутериш притеснен от напрежението между САЩ и Иран "}
{"url": "https://news.bg/world/16-zaginali-pri-katastrofa-v-peru-1.html", "text": "Най-малко 16 души, сред които двама германски граждани, загинаха при катастрофа в Южно Перу в понеделник, след като автобус се сблъска с други превозни средства и се преобърна, съобщи местната полиция, цитирана от \"Ройтерс\".Други 42-ма са били ранени. Сред тях има двама бразилци и двама американци, заяви полковник Карлос Лопес, говорител на националната полиция.Ранените са настанени в няколко болници в района.Автобусът е пътувал от Лима към град Арекипа.От Агенцията за надзор на транспорта са заявили в изявление, че автобусът е пътувал със 106 км в район, където максималната разрешена скорост е била 90 км на час.Компанията-собственик ще разследва причините за катастрофата.Пътните инциденти са сравнително чести в Перу, където много неопитни шофьори пътуват с автомобили в лошо състояние по несигурни пътища.", "date": "2020.01.06", "title": "16 загинали при катастрофа в Перу "}
{"url": "https://news.bg/world/sasht-izteglyat-voennite-si-ot-irak.html", "text": "Водената от Съединените щати военна коалиция срещу срещу групировката \"Ислямска държава\" заяви в понеделник, че се изтегля от Ирак и ще препозиционира сили през следващите няколко дни и седмици.Това се казва в писмо до съответните власти, с което агенция \"Ройтерс\" разполага.Автентичността на писмото, адресирано до обединените съвместни операции на иракското министерство на отбраната Багдад, е било потвърдено от иракски военен източник.\"Ние уважаваме вашето суверенно решение да поискате заминаването ни\", се казва в съобщението.Припомняме, че , че иракските власти са започнали подготовката за извеждането на американските военнослужещи от страната. Това обяви пред журналисти Абдул-Карим Халаф, който е говорител на премиера на Ирак по въпросите на сигурността.Той каза, че на международната коалиция, предвождана от САЩ, ще бъде разрешено да консултира, въоръжава и обучава иракски военнослужещи и силите за сигурност, но военнослужещите ще бъдат отстранени.Халаф добави, че иракското правителство е ограничило движенията на чуждестранни сили по земя и въздух.Процесът започна ден след като , изискващо от правителството да прекрати присъствието на чуждестранни войски в страната. Засега от иракското правителство не са съобщавали дали са одобрили решението на парламента.САЩ и съюзниците им от Запада се намесиха в Ирак по искане на местното правителство през 2014 г., след възхода на джихадистите от ДАЕШ (\"Ислямска държава\"), само три години след прекратяването на американската окупация, която започна през 2003 г. Международната коалиция е представена на място предимно от американски войски, като приблизително 5200 американски войници се сражават с остатъците от ДАЕШ в Ирак и в съседна Сирия.Вчерашното решение на иракския парламент беше прието под официалния предлог, че терористите са били победени, въпреки че истинската причина изглежда е възмущението от ракетното нападение с дрон на САЩ, при което беше  в петък в иракската столица Багдад.Президентът на САЩ Доналд Тръмп вече заплаши Ирак със сурови санкции, ако американските войски бъдат принудени да си заминат от страната.", "date": "2020.01.06", "title": "САЩ изтеглят военните си от Ирак "}
{"url": "https://news.bg/world/velikobritaniya-osadi-do-zhivot-mazh-za-136-iznasilvaniya.html", "text": "Индонезийски студент получи доживотна присъда във Великобритания за най-малко 136 изнасилвания и 8 опита за изнасилвания на мъже, които е дрогирал и нападнал.Това реши съдът в Манчестър.Рейнхард Синага може да е нападнал до 195 души, примамвайки ги в апартамента си с предложение за нощувка или алкохол.Съдия Сюзан Годар описва 36-годишния мъж като \"чудовище, зъл сексуален хищник, който преследва пияни млади мъже през нощта\".Според прокуратурата, Синага е най-големият изнасилвач в британската история.Синага е заловен през 2017 година, едва, когато една от жертвите му се събужда по-рано от предвиденото.Четири отделни процеса са били проведени. Първият процес започна през юни 2018 година, а последният приключи през декември.Синага твърди, че всичко е правил доброволно, но това е било отхвърлено.Детективите са открили 3, 29 терабайта  материал от сексуалните посегателства, еквивалентни на 250 DVD-та или 300 000 снимки.Два опита за самоубийство са били извършени в резултат на тежка депресия.Британският вътрешен министър Прити Пател призова за спешно преразглеждане на контрола върху упойващи средства.", "date": "2020.01.06", "title": "Великобритания осъди до живот мъж за 136 изнасилвания "}
