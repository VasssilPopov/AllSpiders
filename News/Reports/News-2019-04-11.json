{"url": "https://news.bg/world/zaharieva-obsazhda-zapadnite-balkani-na-dvudnevna-sreshta-vav-varshava.html", "text": "Вицепремиерът и министър на външните работи Екатерина Захариева е на двудневно посещение в полската столица Варшава за участие в среща на министрите на външните работи от Берлинския процес. Това съобщиха от пресцентъра на МВнР. Форумът има за цел да подготви Срещата на върха на Берлинския процес за Западните Балкани през юли в Познан, както и да направи преглед на постигнатото по време на срещата на върха в Лондон през юли 2018 г. Ще бъдат обсъдени постиженията и предизвикателствата пред страните от региона.По време на първия ден от срещата на министрите на външните работи от Берлинския процес бе обсъдена темата за младите хора от Западните Балкани и ЕС - предизвикателствата, пред които са изправени, и ролята им в Европа. На 12 април министрите ще фокусират разговорите върху двустранните въпроси в региона.Европейската перспектива за Западните Балкани е основен приоритет в българската външна политика и бе и един от четирите приоритета на председателството на България на Съвета на ЕС през 2018 г. Стратегията за Западните Балкани, приета от Европейската комисия през февруари 2018 г., подчертава необходимостта от по-широк подход към взаимното разбирателство и по-силната подкрепа от ЕС за вътрешните мерки, които го насърчават. Този ангажимент беше поет по време на българското председателство на Съвета на ЕС в декларацията на Срещата на върха ЕС-Западни Балкани в София през май 2018 година.Берлинският процес е политико-дипломатическа инициатива, лансирана лично от канцлера на Германия Ангела Меркел през август 2014 г. Участници в процеса са страните от Западните Балкани - Сърбия, Република Северна Македония, Босна и Херцеговина, Косово и Албания, и държавите членки на ЕС - Германия, Франция, Австрия, Италия плюс две държави-членки на ЕС от региона - Хърватия и Словения.Поканите към България за срещите на Берлинския процес са признание за активната роля и значим принос на Българското Председателство на Съвета за засилване на сътрудничеството на ЕС с 6-те партньори от Западните Балкани.", "date": "2019.04.11", "title": "Захариева обсъжда Западните Балкани на двудневна среща във Варшава "}
{"url": "https://news.bg/politics/zhablyanov-posochi-prichinata-za-apartament-geyt-nedoverieto-mezhdu-horata-i-vlastta.html", "text": "Причина за днешното състояние на политическия живот на България е недоверието и неразбирането между управляващите и хората. Това няма да доведе до нищо друго, освен до война - всеки срещу всеки.Това заяви социалистът Валери Жаблянов на брифинг в централата на БСП.Спазването на закона е дълг на всеки един български гражданин, на народните представители, министрите, президента и премиера. Всички трябва да вдъхват доверие на българските граждани, призова Жаблянов.Той обясни, че като член на ИБ на БСП през последната седмица множество електронни и печатни медии са публикували информация за неговите имоти, която била поднесена манипулативно и дискридитиращо с оглед предстоящите евроизбори.Строежът на вилата на Жаблянов е осъществен във време, в което той не е бил народен представител и не е заемал никаква длъжност. Къщата е построена изцяло от него и семейството му през октомври 2011 г., след издадено разрешително за строеж и е вписана изцяло според изискванията на закона. Строежът е върху семеен парцел - 800 кв. м, придобит през 2002 година. Към 2013 г., вилата е в процес на строеж и няма как да бъде декларирана, това е направено в имотната декларация на вече станалия депутат през 2014 г.По думите на Жаблянов истината е първата жертва на предизборната кампания.Според Жаблянов жертвите в (изборната) война ще бъде Конституцията, Републиката, законовият ред и уронването на международния престиж на българската държава.Той категорично се противопоставя на опитите да бъде въвлечен в скандалите, на които е свидетел обществото ни.Жаблянов се надява на добросъвестно отразяване на тази така популярна тема.Припомняме, скандалът с апартаментите на властта на преференциални цени стана повод за оставките на:- ; - ; - ; - .Заради скандала освен тях оставки подадоха още:- ; - .По-рано през деня започна  за закупен от него апартамент.", "date": "2019.04.11", "title": "Жаблянов посочи причината за „Апартамент гейт“ - недоверието между хората и властта"}
{"url": "https://news.bg/int-politics/egipet-otkaza-na-sasht-za-sazdavane-na-arabsko-nato-protiv-iran.html", "text": "Египет се оттегли от опитите на САЩ да изградят \"Арабско НАТО\" с основни арабски съюзници. Това са разкрили четирима източници, запознати с решението, което е удар по стратегията на администрацията на американския президент Доналд Тръмп за сдържане на Иран, отбелязва \"Ройтерс\".Египет е съобщил решението си на САЩ и други участници в предложения Близкоизточен алианс за сигурност (MESA) преди среща, която се е провела в неделя в саудитската столица Рияд, уточнил един от източниците.Кайро не е изпратил делегация на срещата, последната среща, която се проведе, за да подпомогне опитите на САЩ да обвържат своите сунитски арабски съюзници в пакт за сигурност, политика и икономика за противодействие на шиитски Иран.Египет се е оттеглил, защото се съмнявал в сериозността на инициативата, все още не е бил видял изложен официален план, както и поради опасността планът да засили напрежението с Иран, уточнил арабски източник, който, както и останалите, е говорил с условието да остане анонимен.Несигурността за това дали Тръмп ще спечели втори мандат през следващата година и дали неговият наследник може да изостави инициативата, също е допринесло за решението на Египет, допълнил арабският източник.\"Това не се развива добре\", коментирал саудитски източник за инициативата за \"Арабско НАТО\".Инициативата, която Саудитска Арабия предложи за първи път през 2017 г., също така цели ограничаване на нарастващото влияние на Русия и Китай в региона, стана ясно от класифициран документ на Белия дом, видян от \"Ройтерс\" през миналата година.В допълнение към САЩ и Саудитска Арабия, участниците в \"Арабското НАТО\" включват ОАЕ, Кувейт, Бахрейн, Катар, Оман и Йордания.Два дни след срещата в Рияд, египетският президент Абдел Фатах ал Сиси посети Вашингтон за разговори с Тръмп. Преди срещата Тръмп заяви, че ще разговарят по въпросите на сигурността, но не е ясно дали са обсъждали въпроса за \"Арабско НАТО\".", "date": "2019.04.11", "title": "Египет отказа на САЩ за създаване на \"Арабско НАТО\" против Иран"}
{"url": "https://news.bg/interviews/putin-iska-da-si-hodi.html", "text": "Експертът Глеб Павловски е един от най-добрите познавачи на руските властови кръгове. През 2000 г. той се присъединява към екипа на Владимир Путин, за да стане по-късно един от консултантите в Кремъл. Той заема тази позиция и през четирите години на президентството на Дмитрий Медведев. Но е изгонен през 2012 г. През тази година Путин започва да подозира Медведев в желание да остане на власт. Той иска да си върне президентското кресло и му налага да си разменят позициите. Обвинен, че е участвал в играта на Медведев, Павловски напуска двора на владетеля на Кремъл. Оттогава той се занимава с критичен анализ на Путиновите години. В интервю за авторитетното френско седмично списание Le Point \"бившият сив кардинал на Путин\", както наричат 68-годишния Павловски, казва, че руският президент се откъсва от страната си, позволява на обкръжението си да управлява държавните въпроси и се стреми само към едно: да се оттегли.Le Point: Каква е Вашата прогноза за това кой ще наследи Путин?Глеб Павловски: Путин продължава да отклонява темата за приемствеността. В действителност той иска да си тръгне и да си почине. Отегчен е. Познавам го от 20 години, никога не е бил трудолюбив, но напоследък работи все по-малко и по-малко. Проблемът е, че той е изградил система, от която зависят самият той и приближените му. Те знаят, че ако той си тръгне, губят всичко. И това ги плаши. Затова го задържат. Това обаче не пречи на Кремъл да обмисля различни сценарии.Дали анексирането на Беларус, което би позволило създаването на нов съюз, начело на който би застанал Путин, е част от разглежданите идеи?Това е идея, която съществува от дълго време. Има само два недостатъка. Първо, решението зависи от президента на Беларус Александър Лукашенко. Той е настроен да не затръшва вратата пред Путин, защото се нуждае от неговото енергийно финансиране, но в крайна сметка той решава. Тогава не е сигурно, че народът на Беларус е толкова лоялен, колкото Москва го представя. За да се постигне такава операция е необходимо базово съгласие на населението.В контекста на непрекъснато отлагане на приемствеността как се вземат решенията в Кремъл? От 20 години Путин се опитва да се дистанцира от решенията на администрацията и правителството по темата: \"Не съм аз, те са.\" И в това отношение нищо не се е променило, дори ако той иска да създаде впечатление на човек, който контролира ситуацията. Резултатът е, че неговото обкръжение управлява все по-голям брой въпроси, което представлява проблем с легитимността. Това не е устойчива система за управление на държавата.Това може ли да обясни защо се случват арести като този на американския бизнесмен Майкъл Калви, докато в същото време Путин иска бизнесмените да бъдат оставени на мира? Можем да погледнем това от този ъгъл. Давам ви друг пример. Става дума за Европейския университет в Санкт Петербург, чиято сграда предизвика апетитите на мнозина. Е, въпреки трите писмени резолюции на Путин, че не са били предприети никакви мерки срещу учреждението, сградите на университета най-накрая бяха конфискувани. От кого? Не знаем.Как да тълкуваме ареста, преди две седмици, на бившия министър Михаил Абизов? Може би това е преврат на силите за сигурност, които проверяват степента на техните правомощия и/или инициатива на Кремъл, която се стреми да засили популярността на Путин, като атакува корумпиран министър. Борбата с корупцията остава популярна тема в обществото. Още повече, че човекът е и в полезрението на антикорупционните кампании на противника Алексей Навални. Как да си обясним спада в популярността на Путин? Пенсионната реформа отбеляза пробив. Хората могат да приемат в разумни граници влошаване на условията на живот и покупателната способност, но пенсионирането е друг въпрос. В Русия то се очаква както затворник чака освобождаването си от затвора. Увеличаването на възрастта за пенсиониране се преживява като травма. Включително и от младите хора. Но Путин не усети значението на темата. Той продължава да отрича и обвинява медиите, че го обвиняват, че не е в състояние да обясни проблемите. И ефектът се вижда в избирателните урни. Гласоподавателите вече са готови да гласуват за всеки кандидат, стига да не принадлежи на президентската партия \"Единна Русия\". На общинските избори в Уст-Илимск преди две седмици спечели независим кандидат.От какво значение ще бъдат предстоящите през септември избори за губернатори? Тези избори представляват голям риск от отхвърляне на властта. Това е причината понастоящем много губернатори да бъдат сменени. Кремъл залага на факта, че хората няма да отделят време да ги опознаят и че ще ги подкрепят, без да мислят прекалено много.Какво означава за Путин фактът, че комик води след първия тур на президентските избори в Украйна? Изборът на Володимир Зеленски би бил добър за Путин, защото това, което той иска първо е да има хаос в Украйна. Засега Зеленски се смята за слаб и манипулиран човек. Въпреки това Путин можеше да направи грешка в преценката, както за Тръмп, и да открие един доста неудобен Зеленски.Каква е стратегията на Москва във Венецуела? Там Русия губи и ще загуби много пари. Защото Мадуро никога няма да върне инвестираните суми. Във Венецуела няма руска стратегия. Ние не сме в ситуацията, в която Хрушчов контролираше Куба. Това, което е различно, е че Русия се чувства свободна и иска да действа в по собствено усмотрение. След анексирането на Крим тя смята, че може да си позволи всичко, докато няма обявена война със САЩ. Особено след като намесата й в Сирия се превърна в успех. Ако Москва успее да защити присъствието си във Венецуела с удължаването на властта на Мадуро, тогава това ще бъде нова победа срещу САЩ. Това е театър. Това е разрушителен идеализъм. Руската власт не разбира, че би имала повече тежест в международните отношения, ако не беше анексирала Крим. Путин можеше да изиграе реална посредническа роля в Украйна или дори между Европа и Съединените щати.", "date": "2019.04.11", "title": "Путин иска да си ходи"}
{"url": "https://news.bg/politics/tsvetanov-sam-poiskal-da-go-zalichat-ot-spisaka-s-neshtatnite-satrudnitsi.html", "text": "Бившият председател на ПГ ГЕРБ Цветан Цветанов обяснява в социалната мрежа Фейсбук как сам е върнал картата си на народен представител на 29 март след като бе гласувано неговото оттегляне от 44-то народно събрание. Той поискал да бъде заличен като нещатен сътрудник на парламентарната група.Неговите уточнения за завръщането му в парламента \"през задния вход\" са написани часове след като председателя на ГЕРБ и премиер Бойко .\"За да мога да влизам в сградата на Народното събрание, когато се налага да направя различни срещи с представители на други парламентарни групи или с народни представители от ГЕРБ, от Народното събрание ми беше издаден пропуск на нещатен сътрудник към ПГ на ГЕРБ. Държа да подчертая, че този пропуск осигурява единствено достъп до сградата на Народното събрание и издаването му категорично не е обвързано нито с подписване на договор, нито с получаването на възнаграждения\", пише Цветанов.По думите му издаването на такъв пропуск е в съответствие с вътрешната нормативна уредба за осигуряване на допуск до сградата на парламента на политически лица от всички политически партии. \"По никакъв начин не означава \"връщане в българския парламент през задния вход\", както за мен, така и за всеки един, който има издаден пропуск от различните парламентарни групи\", категоричен е вторият в ГЕРБ.В момента имам изключително напрегнат график от срещи със структурите на ГЕРБ в цялата страна и не смятам да хабя енергията си за друго, пише Цветанов.Припомняме, повод за оставката на Цветанов бе  апартамент от него. Според обясненията, които той даде, са че за новия си имот бил предоставил . Те са останали собственост на фирма \"Артекс\" само няколко часа. Веднага след това те са били продадени на бившия IT специалист на ГЕРБ и участник в предизборния щаб на партията Симеон Велков, съобщи \"Свободна Европа\".Бившият подчинен на Цветанов в предизборния щаб е придобил двата имота в съсобственост със съпругата си. Така на същата дата - 12 юни, когато Цветанов разменя с фирма \"Артекс\" две свои жилища от улица \"Елемаг\" за новия си дом, старите му апартаменти стават собственост на Симеон и Ива Велкови. За тях семейната двойка плаща 470 000 лева. Срещу сумата те получават 190 квадрата жилищна площ и две паркоместа.Цветан Цветанов обясни, че е разменил двата апартамента за новото жилище и е доплатил 100 000 лева. Той бе категоричен, че всичко е напълно законно.", "date": "2019.04.11", "title": "Цветанов сам поискал да го заличат от списъка с нещатните сътрудници"}
{"url": "https://news.bg/regions/obshtinite-popraviha-karakachanov-za-gabrovo.html", "text": "Националното сдружение на общините в България (НСОРБ) изразява своето категорично несъгласие с думите на вицепремиера и министър на отбраната Красимир Каракачанов за случая в Габрово и създалото се там напрежение.Сдружението на общините се хваща за думите на Каракачанов, че \"Местната власт трябва да започне да си върши работата и... да сигнализира полицията да се вземат предварителни мерки\".Според НСОРБ правомощията на кметовете според законите в Република България позволяват на местните власти единствено да констатират проблемите, свързани с реда и сигурността. Като основни административно-териториални единици общините към момента нямат законово определени правомощия по опазване на обществения ред в Закона за местното самоуправление и местната администрация (ЗМСМА), обясняват от сдружението.НСОРБ посочват, че законовата възможност за създаване на Общинска полиция е силно ограничена за местните власти. В тази връзка през последните 10 години сдружението е правило предложения до всички правителства състави на НС за промени в Закона за местното самоуправление, които да дадат възможност на общините за създаване на собствени звена за контрол по опазване на обществения ред. \"Целта на тези предложения винаги е била да има допълване между функциите на институциите, а не припокриване на техните задачи\", пишат от НСОРБ. Това обаче не срещало подкрепа.В тази връзка сдружението отново поставя въпроса на дневен ред. Общините настояват да се създадат такива структури, в които служителите да могат да изискват документи за самоличност, да задържат нарушителите до пристигане на полицейски орган, да отправят писмени предупреждения на (потенциални) нарушители и други.\"Считаме, че държавата трябва да предостави на общините достатъчно правомощия в тази сфера преди да започне да им търси отговорност\", завършват от сдружението.Припомняме, напрежението в Габрово дойде, след като  в Габрово.Полицията задържа отговорните, но малко след това те бяха освободени. Това предизвика сериозно напрежение в областния град -  и даже се опитаха да нахлуят в сградата на местното следствие.По този повод  по-рано днес военният министър Красимир , на която увери, че  По думите му нямало политическо вмешателство в недоволството на хората. Според него местната власт трябва да бъде много по-наблюдателна и активна в подобни процеси.Случаят пък стана повод за коментар от страна на лидера на \"Воля\" Веселин Марешки, според който , за да се вдигне \"позасъхналият\" рейтинг на Каракачанов. Той настоя военният министър да се извини на целия български народ.Изказване направи и вицепремиерът Томислав Дончев, според който  и не бива поради политическо лицемерие това да се отрича. Малко след това стана ясно и че .Спрямо тях са повдигнати .", "date": "2019.04.11", "title": "Общините поправиха Каракачанов за Габрово"}
{"url": "https://news.bg/world/bebe-s-trima-roditeli-se-rodi-v-gartsiya.html", "text": "Бебе с трима родители се роди в Гърция, предаде АФП. Агенцията цитира екип от гръцки и испански лекари. Майката вече е претърпяла няколко неуспешни инвитро процедури. Затова лекарите са използвали този път не само генетичен материал от нея и бащата, но и донорска яйцеклетка от друга жена. Така новороденото носи ДНК от трима души. Според медиците, успешният опит дава надежда на семействата, които се борят със стерилитета. Такъв опит е бил извършен и в Йордания. Случаят обаче повдига много етични въпроси, коментира агенцията. ", "date": "2019.04.11", "title": "Бебе с трима родители се роди в Гърция "}
{"url": "https://news.bg/int-politics/tereza-mey-pritesnena-che-nyama-da-e-lesen-kompromisat-za-brekzit.html", "text": "Британският премиер Тереза Мей предупреди, че няма да е лесно да се постигне компромис за Брекзит между управляващите консерватори и опозиционните лейбъристи, но и двете партии трябва да работят заедно за осъществяване на целта за излизане на страната от Европейския съюз, съобщава \"Ройтерс\".ЕС се съгласи на отсрочване на Брекзит с шест месеца до 31 октомври, а Тереза Мей се опитва да се договори с Лейбъристката партия, за да получи одобрение от парламента за споразумението си за излизане на Великобритания от Общността.\"Това не е нормалният начин на протичане на британската политика... Постигането на споразумение няма да е лесно, защото за да бъде успешно то, ще трябва и двете страни да направят компромис\", подчерта Мей пред британския парламент.По думите ѝ обаче независимо колко голямо предизвикателство може да е това, \"дълбоко вярвам, че при тази уникална ситуация, при която Камарата на общините е в безизходица, е дълг и на двете партии да се стремят да работят заедно за осъществяването на това, за което гласуваха британците\".Тереза Мей призова парламента да се обедини възможно най-скоро около компромис за Брекзит, за да се избегне участие на Великобритания в европейските избори през следващия месец.Тя все още се надява, че може да бъде постигнато споразумение, въпреки че Камарата на общините вече три пъти отхвърли плана ѝ за Брекзит.Ако този подход се провали, тя отново обеща поредица от гласувания в парламента по ограничен брой варианти, като се съгласи да приеме резултатите.", "date": "2019.04.11", "title": "Тереза Мей притеснена, че няма да е лесен компромисът за Брекзит"}
{"url": "https://news.bg/politics/borisov-kani-si-dzinpin-u-nas-tazi-godina.html", "text": "Бойко Борисов изрази надежда, че още тази година е възможно да има посещение на китайския президент Си Дзинпин у нас и да бъдат постигнати още конкретни договорености с Китай. Такъв коментар направи той след двустранна среща с председателя на Държавния съвет на Китайската народна република Ли Къцян, която се състоя в рамките на Осмата среща на ръководителите на страните от Централна и Източна Европа и Китай в Дубровник.Борисов заяви, че счита проекта АЕЦ \"Белене\" за изключително изгоден за Китай проект - политически и геостратегически, тъй като за първи път Китай ще може в Европейския съюз да строи централа. \"И ако ме питате мене, това би се обявило при едно посещение на президента Си Дзинпин,\" поясни министър-председателят Борисов. Той подчерта, че българските условия за реализацията на енергийния проект са ясни и са формулирани в стартиралата процедура за избор на стратегически инвеститор.Двамата правителствени ръководители на България и Китай са обсъдили и създаването на мозъчен тръст \"16+1\", който е одобрен и се очаква да бъде подписан в София. \"Няма да се учудя, ако Китайската народна банка открие и свой център в София за финансиране на различни проекти\", каза още българският премиер в Дубровник.Българският премиер изрази задоволство от отношенията между България и Китай, динамични и приятелски особено след проведената миналата година Среща на върха \"16+1\" в София. В рамките на срещата между българския премиер Бойко Борисов и китайския му колега Ли Къцян беше обсъдено сътрудничеството в областта на пътната инфраструктура, енергетиката, технологиите, селското стопанство. Дискутирани бяха и възможностите за допълнително активизиране на бизнес контактите между двете държави.\"В момента 800 милиона долара е износа на България към Китай при милиард и половина от Китай за България - преди това разликата беше космическа при тези обороти\", допълни премиерът Борисов.", "date": "2019.04.11", "title": "Борисов кани Си Дзинпин у нас тази година"}
{"url": "https://news.bg/crime/vas-odobri-1-ot-5-zhalbi-na-bsp-za-sastavite-na-rik.html", "text": "Върховният административен съд (ВАС) обяви нови пет решения по жалби на БСП срещу решения на Централната избирателна комисия (ЦИК) за определяне на състава на районни избирателни комисии (РИК) във връзка с провеждането на евровота 2019 година.ВАС отхвърля 4 от общо 5 жалби на социалистите.Вчера .По първата жалба - решение №63-ЕП от 04.04.2019 г. на ЦИК - ВАС отхвърля иска на БСП срещу решението на ЦИК относно назначаване на РИК в 22-ри район - Смолян. Решението не подлежи на обжалване.По втората жалба - решение №69-ЕП от 04.04.2019 г. на ЦИК - ВАС отхвърля жалбата на червените за назначаването на РИК в 11-ти район - Ловеч, в състав от 15 членове.По третата жалба - решение №70-ЕП от 04.04.2019 г. на ЦИК - ВАС не приема жалбата на БСП относно назначаване на РИК в 18-ти район - Разградски.По четвъртата жалба - решение №79-ЕП от 05.04.2019 г. на ЦИК - ВАС отхвърля иска на БСП относно назначаване на РИК в 27-ми район - Стара Загора.По петата жалба - решение №80-ЕП от 05.04.2019 г. на ЦИК - ВАС отменя решението на ЦИК, съответно уважава жалбата на социалистите. Отменя се решението на комисията, с което е назначена РИК в 29-ти район - Хасковски, в състав от 15 членове. ВАС мотивира решението си - съдът отменя обжалваното решение на ЦИК поради материална незаконосъобразност и непълнота относно мотивите на решението на ЦИК. Преписката е върната на колективния орган за ново произнасяне.Към 15.30 часа днес, 11 април, във ВАС не са постъпвали жалби срещу решения на ЦИК.", "date": "2019.04.11", "title": "ВАС одобри 1 от 5 жалби на БСП за съставите на РИК"}
{"url": "https://news.bg/regions/sblasatsi-i-raneni-na-mnogohilyaden-protest-v-gabrovo.html", "text": "Втори протест се проведе в Габрово вчера, предадоха \"Нова\", БНР и \"24 часа\". Протестиращите отново се събраха на площад \"Възраждане\". Хиляди габровци са се включили в демонстрацията, като има данни и за сблъсъци и ранени, въпреки заявките за мирна демонстрация. Градът остава под засилено полицейско присъствие. При протестиращите са отишли вицепремиерът Томислав Дончев, кметът на Габрово Таня Христова и шефът на ГДНП гл. комисар Христо Терзийски.Те са били посрещнати с викове \"циганите вън\", \"оставка\" и освирквания. Хората са поискали местната власт да накара малцинствата да пращат децата си на училище и да работят.Те не одобряват и мярката за събаряне на необитаемите къщи, вместо да настанят нуждаещи се семейства да живеят в тях. От Центъра за междуетнически диалог и толерантност \"Амалипе\" разпространиха съобщение, според което 70 ромски деца са били спрени от училище в Габрово заради случая. Причината е страх сред родителите за живота на тези деца след сблъсъците. Габрово е един от градовете с най-малко роми. Според преброяването от 2011 г. едва 343 от общо 55387 живеещи в града се определят като роми. Дори към тях да добавим част от самоопределилите се като турци 473 граждани, това не променя факта, че от сто габровчани само един е от ромски произход. Налице е и фактът, че в Габрово няма ромска махала. Представителите на общността живеят в различни части на града, като няма голямо струпване, подобно на други градове. Част от семействата са настанени в общински жилища - също в различни части на града, пише още в съобщението.Чрез тези данни те призовават да се чуе и другата страна в конфликта и да не е отразява едностранчиво чрез насаждане на омраза към определен етност. Припомняме, че напрежението в Габрово дойде, след като  в Габрово заради забележка.Полицията задържа отговорните. Съдът ги остави Случаят предизвика сериозно напрежение в областния град -  и даже се опитаха да нахлуят в сградата на местното следствие и ромската махала, където нанесоха щети по няколко къщи.По този повод по-рано днес военният министър Красимир , на която увери, че По думите му нямало политическо вмешателство в недоволството на хората. Според него местната власт трябва да бъде много по-наблюдателна и активна в подобни процеси.Изказване направи и вицепремиерът Томислав Дончев, според който  и не бива поради политическо лицемерие това да се отрича.Случаят пък стана повод за коментар от страна на лидера на \"Воля\" Веселин Марешки, според който , за да се вдигне \"позасъхналият\" рейтинг на Каракачанов. Той настоя военният министър да се извини на целия български народ.Националното сдружение на общините в България (НСОРБ)  с думите на вицепремиера Каракачанов за случая в Габрово и създалото се там напрежение.Сдружението на общините се хваща за думите на Каракачанов, че \"Местната власт трябва да започне да си върши работата и... да сигнализира полицията да се вземат предварителни мерки\".Според НСОРБ правомощията на кметовете според законите в Република България позволяват на местните власти единствено да констатират проблемите, свързани с реда и сигурността. Като основни административно-териториални единици общините към момента нямат законово определени правомощия по опазване на обществения ред в Закона за местното самоуправление и местната администрация (ЗМСМА), обясняват от сдружението.Малко след това стана ясно и че .Спрямо тях са повдигнати .", "date": "2019.04.11", "title": "Сблъсъци и ранени на многохиляден протест в Габрово "}
{"url": "https://news.bg/finance/5-kandidati-za-kontsesiyata-na-letishte-sofiya.html", "text": "Пет са кандидат-концесионерите за летище София. Днес в 14:30 часа изтече удължаваният многократно краен срок за събиране на предложения. Аеропортът ще бъде отдаден за 35 години, пише .Петимата кандидати са:- Manchester Airports Group;- Fraport ;- Aéroports de Paris Group; - летище Мюнхен с фонда Meridiam и - SSB Group. На процедурата по отварянето на офертите не бяха допуснати медии.Офертите на допуснатите участници ще бъдат отворени в открито заседание на комисията, което ще се проведе на 9 май 2019 г., посочиха от Министерство на транспорта.Manchester Airport Group (MAG) управлява три от основните летища във Великобритания - Манчестър, Лондон Станстед и Ийст Мидландс и предоставя услуги на шест летища в САЩ. Нейните британски летища заедно обслужват 60 милиона пътници на година до над 270 дестинации чрез 70 авиолинии. В момента MAG инвестира над 1.5 милиарда английски лири (3.2 милиарда лева) в летищата си във Великобритания, а BCEG строи най-големия авиационен проект в света - пекинското международно летище Daxing, което ще бъде най-голямото летище в света, а съвсем скоро проведе първите си пробни полети.FraportFraport, операторът на летището във Франкфурт, е най-познатата от петте компании у нас. Тя управлява общо 26 летища по света, включително и тези в Бургас и Варна.В съвместно предприятие тя управлява и 14 летища в Гърция, както и тези в Любляна и Анталия.Aéroports de Paris GroupGroupe ADP притежава и управлявала три международни летища в Париж - Charles de Gaulle, Orly и Le Bourget, както и общо 26 в света. Доскоро тя бе оператор и на летище \"Ататюрк\" в Истанбул, но дейността там бе прекратена и всички дейности бяха прехвърлени на летище \"Истанбул\" - новото най-голямо в света.Компанията управлява и македонските летища в Скопие и Охрид.Междувременно пък върви процедура по приватизация на самата компания, която е 50,63% собственост на френското правителство. Според различни оценки Париж може да получи около €9,5 милиарда за своя дял.Летище \"Мюнхен\" и фонда MeridiamЧетвъртият кандидат е летище \"Мюнхен\", заедно с основания през 2005 г. френски фонд Meridiam. Миналата година летището отчете продажби от над €1,5 милиарда за първи път в историята си.SSB Sauerwein & Schaefer Bau AGSSB Group работи от 1912 г. и има редица приключени проекти в Европа и Турция. Компанията се занимава със строително консултантство и е собственост на турската ERG, която произвежда мебели. За летищен оператор в консорицума е посочен Копенхаген Еърпортс.Какво предвижда концесията?Условията на концесията предвиждат аерогарата да бъде отдадена за срок от 420 месеца или 35 години, като общата й себестойност се оценява на близо 3,9 милиарда евро или повече от 7,6 милиона евро.Концесионерът ще има ангажимент да изгради трети терминал на летището, което трябва да се случи през първите 10 години от избирането му. Също така неговите общи инвестиции трябва да бъдат минимум 600 милиона евро.От друга страна възнагражденията, които ще получава всяка една година от срока на концесията, трябва да бъдат в размер на не по-малко от 15 милиона лева без ДДС или 10% от общия размер на общите приходи от всички дейности.Бъдещият концесионер на летище \"София\" - който и да е той - ще трябва да изгради и нов пътнически терминал.", "date": "2019.04.11", "title": "5 кандидати за концесията на летище \"София\""}
{"url": "https://news.bg/int-politics/rusiya-zatyaga-hvatkata-varhu-internet.html", "text": "Руските депутати подкрепиха по-строг контрол на интернет за защита срещу чуждестранна намеса. Това стана в предварително гласуване на проектозаконодателство, което според критици може да разстрои интернет в Русия и да бъде използвано за задушаване на инакомислещите, съобщава \"Ройтерс\".Отхвърляйки протест на опозиционни политици и правозащитници, 450-местната долна камара на руския парламент (Държавната дума) гласува на второ четене, за да приеме до голяма степен непроменен вариант на законопроекта, който цели да укрепи интернет \"суверенитета\" на Русия.Законодателството има за цел да насочи руския уеб трафик и данни през точки, контролирани от държавните органи и да изгради национална система за имена на домейни, която да позволи интернет да продължи да работи, дори ако Русия е отрязана от чуждестранната инфраструктура.Авторите на законопроекта твърдят, че мерките са необходими, за да се защити страната, след като САЩ приеха, както ги определиха, агресивни нови американски политики за киберсигурност през миналата година.САЩ обвиниха самата Русия в намеса в техните президентски избори през 2016 г., което Москва отрича.Законодателството също така предлага монтирането на мрежово оборудване, което би могло да идентифицира източника на уеб трафик и да блокира забранено съдържание. Това се очаква да направи властите по-ефективни при блокирането на сайтове.Русия забрани услугата за съобщения \"Телеграм\" и миналата година се задвижи, за да я блокира, но опитът не успя и услугата е все още популярна и масово използвана.Ако мерките бъдат приети при последното трето четене от парламента и одобрени от горната камара и подписани от президента Владимир Путин, те ще станат закон и ще влязат в сила на 1 ноември.Правозащитната организация \"Агора\" предупреди през февруари, че законодателството е един от няколкото нови закона, изготвени през декември, които \"сериозно застрашават свободата на интернет\".Станислав Шакиров, активист на групата \"Роскомсвобода\", каза, че смята, че законопроектът е последният от поредицата от действия на властите да наложат ограничения на интернет след Арабската пролет и революцията в съседна Украйна през 2014 г.\"Този закон се вписва идеално в тази картина на ограничаване на интернет, за да се остане на власт\", изтъква Шакиров.През последните пет години Русия въведе по-строги закони за интернет, изискващи от търсачките да изтрият някои резултати от търсенето, услуги за съобщения да споделят ключовете за криптиране със службите за сигурност и социалните мрежи да съхраняват потребителски данни на сървъри в страната.", "date": "2019.04.11", "title": "Русия затяга хватката върху интернет"}
{"url": "https://news.bg/politics/vklyuchvat-i-saytovete-v-zakona-za-radio-i-televiziya.html", "text": "Сайтовете се конкурират вече с телевизията и радиото, а младите се информират основно чрез мрежата. Затова е необходимо да се пресекат фалшивите новини. Това заяви Бетина Жотева, член на СЕМ пред bTV в предаването \"Лице в лице\".Тя заяви, че предстои голяма промяна в Закона за радио и телевизия, където би трябвало да намери място новата директива.\"Би трябвало да се припознаят сайтовете като електронни медии и всеки един сайт, който съдържа някакво аудио-визуално съдържание, да подлежи на регулация. Това не може да бъде наречено цензура, смята Жотева. По думите й било подпомагане на добрата журналистика да остане такава.Според нея би трябвало всеки един сайт, който съдържа някакво аудио-визуално съдържание, да подлежи на регулация.\"Имаме 21 месеца, за да транспонираме нова директива за аудио-визуални услуги, която да позволи законът да влезе в интернет, като ще обхване всички сайтове с аудио-визуално съдържание, каза Жотева и допълни, че от средата на ноември 2018 година тази директива седи на сайта на Eurolex и чака някой да я прочете.\"Става въпрос за една Директива за аудио и визуалните медийни услуги, която ЕС преди 3 г. прецени, че тази, която беше приета 2010 г. и транспонирана в българското законодателство, е твърде остаряла. Последните 3 години 28 държави членки представители на различни организации, телевизии, неправителствени организации, регулатори и на министерствата на културата, седнаха и написаха нова Директива за аудио и визуалните медийни услуги, която е много по-широк обхват, защото човечеството вече се изнесе в интернет, каза Бетина Жотева.Според нея в стария закон може да има нов раздел за електронните медии, към който да се включват и сайтовете.", "date": "2019.04.11", "title": "Включват и сайтовете в Закона за радио и телевизия"}
{"url": "https://news.bg/world/papa-benedikt-xvi-seksualnata-revolyutsiya-ot-60-te-e-otgovorna-i-za-nasilieto-v-tsarkvata.html", "text": "Оттеглилият се Папа Бенедикт XVI обяви, че за сексуалното насилие, което разтърсва през последните години и католическата църква, е отговорна и по-голямата сексуална свобода от 60-те години насам, предаде BBC.Бившият понтифик направи това изявление в свое есе, публикувано в немското католическо списание Klerusblatt. Есето е от три части.Според него, хомосексуализмът и педофилията се превръщат в огромен проблем в Църквата в края на 80-те години и са причинени от отсъствието на Бог. Единственото решение е покорство и любов към нашия Господ Исус Христос, каза бившият папа.Припомняме, че скандалът с разкритията за стотици мъже, насилвани като деца от свещеници в редица държави постави под натиск папа Франциск. През март бившият ковчежник на Ватиканаза сексуално насилие след обвиненията на двама млади мъже срещу него. Престъпленията са извършени през 90-те години, месеци, преди Пел да бъде назначен за архиепископ на Мелбърн. Мъжете, тогава 13-годишни момчета, са пеели в църковен хор.", "date": "2019.04.11", "title": "Папа Бенедикт XVI: Сексуалната революция от 60-те е отговорна и за насилието в Църквата "}
{"url": "https://news.bg/politics/andrey-kovachev-kritikuva-skopie-za-lipsata-na-napredak.html", "text": "Критика към Скопие за липсата на напредък в преговорите по спорните моменти в общата ни история отправи евродепутатът Андрей Ковачев. Тези преговори са ключов елемент на Договора за добросъседство, информира БНР.Според Ковачев, след като София е дала кредит на доверие на правителството на  за НАТО и ЕС, предстоящите президентски избори в страната не може да са оправдание да бъдат бавени решения по спорни исторически моменти.След двудневното заседание на българо-македонската експертна комисия в резиденция \"Бояна\" председателят от българска страна проф. Ангел Димитров също потвърди, че  по спорните моменти от съвместната история.\"Спокойно мога да кажа, че това не се случва за първи път, не постигнахме съгласие около личността на Гоце Делчев. Предложеният от нас проект на текст, който да бъде изпратен до двете правителства, не беше приет от нашите колеги. Оказа се, че  проблеми при достигането на бързи решения за това как да бъдат променени онези моменти в интерпретацията на това време в учебниците, които не задоволяват едната или другата страна\", каза проф. Димитров.Пристигането на апостол Павел на Балканите и обръщението му към първите християнски общини във Филипи и Солун също е предизвикал спор заради неточния начин на интерпретиране в македонските учебници.София е изказала възражения и за липсата на прецизност при употребата на исторически географски карти в македонските учебници, допълни проф. Димитров.", "date": "2019.04.11", "title": "Андрей Ковачев критикува Скопие за липсата на напредък "}
{"url": "https://news.bg/world/sad-otmeni-zabranata-za-aborti-v-yuzhna-koreya.html", "text": "Забраната за аборти в Южна Корея бе обявена за противоконституционна от съда, предаде BBC.Конституционният съд на страната разпореди съответният закон да бъде преразгледан до края на 2020 година. Решението се определя като историческо. До него се стига след случая на лекарка, преследвана от закона заради извършени 70 аборта. Според нея, тази забрана нарушава правата на жените. Съгласно действащото законодателство от 1953 година насам, жените, които прекъснат бременността си, могат да бъдат глобени или лишени от свобода.Изключение са случаите на забременяване след  изнасилване или кръвосмешение, или при риск за здравето на бременната.Лекарите, които извършват процедурата, също могат да отидат в затвора.Ново проучване на общественото мнение установи, че 58% от корейците предпочитат да се премахне забраната.Само 1% от извършените през последните години аборти са сред законовите изключения.Около 50 000 аборта са извършени в Южна Корея през 2017 г., в сравнение с правителствените оценки за около 169 000 случая през 2010 година. Това се дължи на по-добрите възможности за контрацепция. Южна Корея е една от малкото развити страни, които все още  инкриминират абортите. ", "date": "2019.04.11", "title": "Съд отмени забраната за аборти в Южна Корея "}
{"url": "https://news.bg/int-politics/rusiya-turtsiya-mozhe-da-proizvezhda-komponenti-za-s-400.html", "text": "Компоненти на системите за противовъздушна отбрана С-400 могат да бъдат произведени в Турция, съобщава Дмитри Песко, цитиран от \"Анадолу\".\"Ние не говорим за цялата производствена верига, тъй като е нов вид оръжие. Но производството на някои компоненти може да бъде организирано\", допълва той.Според него, \"производството може да бъде на територията на Турция\".По-рано,  заради решението на Анкара да разположи руски зенитни ракетни системи С-400. за продажба на оръжия освен сделката за ПВО, обяви Владимир Путин в понеделник.", "date": "2019.04.11", "title": "Русия: Турция може да произвежда компоненти за С-400"}
{"url": "https://news.bg/int-politics/asandzh-arestuvan-zaradi-iskane-na-sasht-za-ekstraditsiya.html", "text": "Основателят на WkiLeaks Джулиан Асандж, който беше отведен в полицейски участък в центъра на британската столица Лондон, след като беше , е бил арестуван по искане на САЩ за екстрадиция. Това потвърдиха от лондонската полиция, допълвайки, че той ще се яви по-късно днес пред местен съд, съобщават световните информационни агенции.Асандж беше \"арестуван по искане на американските власти след пристигането му в централен полицейски участък в Лондон\", уточниха от лондонската полиция. САЩ са се позовали на Закона за екстрадиция при подаването на искането, информираха още от полицията.\"Той ще се яви в ареста в Уестминстърския магистратски съд възможно най-скоро\", се уточнява в изявлението.По-рано Джен Робинсън, която е адвокат на Асандж, обяви, че арестът е свързан с искане на САЩ за екстрадиция. \"Току-що потвърдено: Асандж е арестуван не само заради нарушение на условията на гаранцията, но и във връзка с искане за екстрадиция на САЩ\", написа тя в \"Туитър\".Президентът на Еквадор Ленин Морено увери по-рано днес при обявяването на прекратяването на убежището на Асандж в посолството на страната в Лондон, че британските власти са обещали, че Асандж няма да бъде екстрадиран в страна, в която той може да бъде изтезаван, или в която има смъртно наказание.САЩ искат екстрадицията на Асандж заради разкриването на хиляди секретни дипломатически телеграми, от които станаха ясни подробности за американската война в Афганистан, последвани от почти 400 000 вътрешни военни доклада на САЩ, описващи операции по време на военната интервенция в Ирак. Разкри и изтезанията, провеждани от американците срещу затворници в Гуантанамо. ", "date": "2019.04.11", "title": "Асандж арестуван заради искане на САЩ за екстрадиция"}
{"url": "https://news.bg/crime/inspektor-na-babh-otiva-na-sad-za-proizvodstvo-na-droga.html", "text": "Окръжната прокуратура в Шумен предаде на съд инспектор от Агенцията по безопасност на храните за производство на марихуана на стойност близо 170 000 лева.Срещу 33-годишния Красен К. е повдигнато обвинение за извършени две престъпления, свързани с наркотици в особено големи размери. Стойността на иззетото количество марихуана в село Янково, където ветеринарният лекар си направил плантацията за отглеждането й, е 171 120 лева, а на иззетата марихуана, която държал за разпространение в къщата си в кв. \"Дивдядово\" - почти 170 000 лева. Количеството на наркотичните вещества е над 80 кг.При полицейска проверка на 9 октомври 2018 г. било установено, че държавният служител шофира след употреба на наркотици. При последвалата проверка в дома му била открита и плантацията с марихуана. Иззети били общо 33 растения марихуана. От къщата в \"Дивдядово\" разследващите иззели още 42,20 кг марихуана.След първоначалното задържане под стража на обвиняемия на 26 февруари тази година съдът изменил най-тежката мярка за неотклонение, като определил Красен К. да остане под домашен арест.Окръжната прокуратура в Шумен е наложила възбрана върху къщата на подсъдимия инспектор в \"Дивдядово\" и запор върху автомобила му, за да обезпечи наказанието \"Глоба\", което е предвидено в Наказателния кодекс наред с наказанието \"лишаване от свобода\".Предстои делото срещу държавния служител да бъде насрочено за разглеждане в Шуменския окръжен съд.", "date": "2019.04.11", "title": "Инспектор на БАБХ отива на съд за производство на дрога"}
{"url": "https://news.bg/int-politics/ukrayna-preduprezhdava-che-rusiya-se-gotvi-za-mashtabna-voyna-v-evropa.html", "text": "Русия се подготвя за мащабна война в Европа, Украйна ще се превърне в първи плацдарм, обяснява Александър Турчинов, секретар на Националния съвет за сигурност и отбрана на Украйна, цитиран от Интерфакс-Украйна.\"Русия не просто инвестира милиарди във военната инфраструктура, а се подготвя за мащабни военни действия, за мащабна континентална война в Европа. Нашата държава е първият плацдарм, който ще се опитат да получат\", коментира той на форум за безопасност в Киев.Според него е необходима подготовка за факта, че рано или късно Русия ще започне да използва потенциала си в мащабна война.\"Този важен аспект на сигурността като една силна украинска армия, силен аспект в сигурността и отбраната е едно от най-важните неща за защитата на мира и сигурността в Европа\", допълва Турчинов.По-рано президентът на Украйна Петро Порошенко обяви, че по-нататъшната ескалация на агресивните действия на Русия към Украйна до ниво на мащабна война сега е съвсем реално, поради концентрация на въоръжените сили на Русия близо до украинската граница.По информация на ТАСС, по време на форума за сигурност Порошенко обещава да проведе референдум за присъединяването на страната към НАТО, когато страната е готова да се присъедини към алианса. \"Ще има референдум за НАТО. Ще бъде, когато се подготвим за влизане и когато хората направят промени в конституцията, делегирайки някои от своите суверенни пълномощия\", обяснява той и допълва, че е необходимо да се подготвят \"още сега\".Наскоро президентът коментира, че Украйна вече е станала \"източния фланг на алианса\" и е готова да поеме дългоочакваните си ангажименти и да започне изпълнението на плана за действие за членство в НАТО.Порошенко изразява надежда, че по време на срещата на върха в Лондон, която е насрочена за декември, съюзниците ще започнат практическа дискусия за предоставяне на Украйна на план за действие.Според него, няма алтернатива на НАТО и ЕС за Украйна.", "date": "2019.04.11", "title": "Украйна предупреждава, че Русия се готви за мащабна война в Европа"}
{"url": "https://news.bg/regions/politsiyata-proveryava-telk-blagoevgrad.html", "text": "Икономическа полиция влезе в ТЕЛК-Благоевград, съобщават от \".По непотвърдена информация служителите на реда са изискали документация по случаи с пациенти, които са подали жалби срещу определен от комисията процент на инвалидност. Тъй като той бил по-нисък от претендирания от пациентите, те не останали доволни от решението на ТЕЛК.От полицията все още не дават официална информация по случая.Председателят на ТЕЛК д-р Олег Кашукеев е оказал съдействие и е предал преписките.Припомняме, това е поредната проверка в ТЕЛК за последните месеци. През февруари заради вземане на подкуп бяха з, така и . Тогава стана ясно и че за издаването на решения за инвалидност в Месец по-късно беше проведена и спецоперация срещу злоупотреби с издаване на ТЕЛК решения и източване на НОИ и в ", "date": "2019.04.11", "title": "Полицията проверява ТЕЛК-Благоевград"}
{"url": "https://news.bg/politics/joncheva-antikoruptsiyata-mozheshe-da-izkara-apartamentgeyt-s-3-minutna-proverka.html", "text": "\"Апартаментгейт\" всъщност е \"Борисовгейт\", защото няма сценарии, в който премиерът Борисов да не е знаел за случващото се с апартаментите на властта. Такова мнение изрази водачът на евролистата на БСП Елена Йончева пред БНР.Йончева започна коментара си пред общественото радио с темата за поисканата от БСП оставка на шефа на Антикорупционната комисия Пламен Георгиев заради недекларираната му тераса. Тя посочи, че социалистите вече подробно са представили мотивите си за поисканата оставка на Георгиев. По думите ѝ докато БСП били в пленарна зала, техните опасения нямали никаква чуваемост.\"Ясно е, че този закон не работи и ние го казахме още тогава, че начинът по който е направен, води само до скандали и никаква борба с корупцията. Последните скандали, наречени \"Апартаментгейт\", само доказват това\", категорична е Йончева.Водачът на червената евролиста коментира и . В тази връзка Йончева се сравни с бившия главен прокурор на Румъния и основен претендент за ръководител на Европейската прокуратура Лаура Кьовеши.\"Госпожа Лаура Кьовеши има поредица от обвинения в Румъния, но това не пречи ЕК на този етап да ѝ гласува най-много доверие. Срещу мен ГЕРБ извадиха малката бухалка през март месец 2017 година, когато казах, че се краде от санирането. Тогава Борисов извади огромна лъжа срещу мен, за която преди 2 дни го осъдих на втора инстанция. Още една малка бухалка беше извадена, когато разкрихме за корупцията по границата. Тогава вицепремиерът внесе сигнал в прокуратурата срещу мен. Когато поехме темата за пътищата извадиха още една. Накрая извадиха голямата бухалка с това обвинение. Много ясно ще стане ясен сценарият как е организирана тази голяма бухалка\", каза още журналистката.Йончева: \"Неслучайно в доклада на ЕК се казва, че 2/3 от сигналите за видни политически личности не се разследват. Става въпрос за върхушката на това управление. \"Апартаментгейт\" е на върха на огромна грамада. Това е \"Борисовгейт\" - върха на тази грамада не е възможно да съществува без знанието на премиера на България. Нека ви цитирам доклад на Държавния департамент на САЩ за България отпреди 2 години - \"служители от всички клонове на правителството на Борисов са замесени в корупционни практики безнаказано!\"Тя цитира и данни на ОЛАФ, Евростат и ЕК, според които в България 11 милиарда лева годишно изтичат заради корупция.Иначе Йончева не се чувства победител предвид . \"Още в началото на 2018 година внесохме в прокуратурата всички документи по т.нар. \"\". Прокуратурата все още не е дала отговор, надявам се, че разследват\", коментира тя.По думите ѝ политиката на оставките в страната е политика на бушоните. Борисов казвал \"Лоши ни удариха\", но всъщност казвал \"Момчета, разкриха ни\" и в същото време се опитвал да скрие същите тези момчета от медиите. Махали се бушоните, така че да остане главният човек.\"Борисов не отстранява тези хора. Той им казва да се покрият временно и да си вършат работата. Тяхната предстояща работа са изборите и ние знаем как г-н Цветанов и областните управители \", коментира още Йончева.", "date": "2019.04.11", "title": "Йончева: Антикорупцията можеше да изкара \"Апартаментгейт\" с 3-минутна проверка"}
{"url": "https://news.bg/int-politics/snoudan-vidya-mrachen-moment-za-svobodata-na-slovoto-ot-aresta-na-asandzh.html", "text": "Едуард Сноудън отговори на ареста на Джулиан Асандж в Лондон, като написа в \"Туитър\", че кадрите, на които е заснето как еквадорските власти го предават на британската полиция, са \"мрачен момент за свободата на словото\".Сноудън заяви, че кадрите с издател на \"печелеща награди журналистика\" да бъде изнасян насила от посолството \"ще се озоват накрая в историческите книги\".\"Критиците на Асандж може да са радостни, но това е мрачен момент за свободата на словото\", написа той.Асандж беше арестуван в еквадорското посолство в Лондон по-рано днес, само няколко дни след като WikiLeaks обяви, че отстраняването му от сградата е предстоящо след прекратяването на убежището от Кито.Алармистът, който публикува хиляди автентични документи и дипломатически телеграми, живееше в посолството през последните 7 години. Едуард Сноудън също разкри класифицирана информация на САЩ, от която стана ясно поголовното подслушване, извършвано от Агенцията за национална сигурност, включително на държавни ръководители. Сноудън беше сътрудник именно на Агенцията за национална сигурност. Той живее от години в Русия, която му предостави убежище. ", "date": "2019.04.11", "title": "Сноудън видя \"мрачен момент за свободата на словото\" от ареста на Асандж"}
{"url": "https://news.bg/politics/gerb-zovat-balgarskata-kyoveshi-da-se-obarne-i-kam-ninova.html", "text": "От ГЕРБ настояват БСП да отговорят как са допуснали национално предателство с кражбата на века. За това настоя депутатът от ГЕРБ Спас Гърневски на брифинг в централата на партията.Той атакува опозицията, че месец и половина преди изборите показват стила и начина на работа чрез клевети, обиди, арогантност и наглост с работата на БСП по време на лидерството на Корнелия Нинова.Гърневски настоява Нинова да отговори на всички обстоятелства по аферата \"Техноимпекс\", защото и до ден днешен хората търсят информация в парламента, тъй като не могат да се пенсионират.Той иска от левицата да отговорят как станало така, че община Пловдив загубила за 200 млн. лева имоти, които са помогнали невинният приватизатор и член на БСП -  с активи с над 1 млрд. лева. По думите му .\"Да стане и да отговори как е допуснала това национално предателство\", призова Гърневски опозицията и допълни, че тази \"боркиня за честност и справедливост\" с този акт окончателно е потвърдила отдавна известното си име в обществото .На свой ред герберът Тома Биков посочи, че тонът на лидера на БСП по адрес на кмета на община Сливница не подхожда на една дама. По думите му в определени кръгове Нинова е известна като госпожа Лъжа, а сега имат и съдебно решение по този въпрос.Биков се позова на думите на Елена Йончева, която казала, че когато е , той е трябвало да си подаде оставката. С това твърдение от ГЕРБ се надяват българската Кьовеши, както сама се била нарекла  и морална хигиена и спрямо своя лидер Корнелия Нинова.", "date": "2019.04.11", "title": "ГЕРБ зоват „българската Кьовеши“ да се обърне и към Нинова"}
{"url": "https://news.bg/int-politics/nato-razpolaga-vremenno-pvo-thaad-v-rumaniya.html", "text": "Базираната от НАТО база за защита от балистични ракети Aegis Ashore в Румъния ще премине дългосрочна актуализация.Тази актуализация, която се провежда във всички системи за защита от балистични ракети Aegis, няма да предоставя никакви нападателни способности на системата, съобщава обединеното командване на НАТО.Планираната актуализация е част от европейския поетапен адаптивен подход към балистичната противоракетна отбрана, обявен през септември 2009 г.По време на актуализацията САЩ ще изпълнят ангажимента си към отбрана от балистичните ракети на НАТО чрез временното разполагане на терминална система за защита (THAAD) в Девеселу, Румъния.THAAD ще бъде под оперативен контрол на НАТО и пълен политически контрол на Северноатлантическия съвет. Тя ще остане в експлоатация докато Aegis Ashore в Румъния станат оперативни.Очаква се актуализирането и внедряването да продължи няколко седмици.В съответствие със системата на НАТО за отбрана от балистични ракети, THAAD ще се съсредоточи върху потенциалните заплахи извън евроатлантическата зона.Aegis Ashore в Румъния е чисто отбранителна система.", "date": "2019.04.11", "title": "НАТО разполага временно ПВО THAAD в Румъния"}
{"url": "https://news.bg/politics/kmetat-na-slivnitsa-osadil-ninova-za-epiteti-i-kleveti.html", "text": "Кметът на община Сливница Васко Стоилков осъдил лидера на БСП Корнелия Нинова за обидни квалификации, клевети и лъжи по време на местните избори през 2015 г. За присъдата информира лично кметът на общината Васко Стоилков на брифинг в централата на ГЕРБ.Стоилков цитира обидни квалификации по свой адрес от страна на Нинова, сред които: \"нагъл самозабравил се и самоповярвал си дерибей\", \"къде се намираш, бе, господин Стоилков\", \"От калъп ли ви вадят от ГЕРБ, бе хора\" и \"Сливнишкият герой уволнява, ако не станеш гербер\".Нинова е била осъдена на три инстанции - от Софийския градски съд, от Софийския апелативен съд и от Върховния касационен съд. Това е окончателно решение и от левицата нямат право на обжалване.Стоилков информира, че веднага след взимането на средствата по съдебното решение - 2000 лв, те ще бъдат дарени на детска градина в Сливница.", "date": "2019.04.11", "title": "Кметът на Сливница осъдил Нинова за епитети и клевети"}
{"url": "https://news.bg/int-politics/shvetsiya-obmislya-da-vazobnovi-razsledvaneto-za-iznasilvane-sreshtu-asandzh.html", "text": "Прокуратурата в Швеция обмисля възобновяване на разследването на твърдението на жена, че е била сексуално насилена от основателя на WikiLeaks Джулиан Асандж, съобщават шведските медии.\"Изучаваме този въпрос и ще обявим нашето решение през деня\", уточни представител на шведската прокуратура.Адвокатката на жената, която твърди, че е била изнасилена, заяви, че тя и нейната клиентка са приветствали новината за ареста на Асандж в Лондон и обещаха да се опитат да възобновят юридическите действия по казуса.\"Моят клиент и аз току-що получихме новината, че Асандж е арестуван. Разбира се, това е шок за моя клиент, тъй като най-накрая се случи това, което очаквахме и на което се надявахме през последните седем години. Възнамеряваме да направим всичко, за да може прокуратурата да възобнови разследването, така че Асандж да бъде прехвърлен в Швеция и да бъде изправен пред съда по обвинения в изнасилване\", коментира адвокатката.През 2010 г. Асандж избяга в Швеция, след като американските власти започнаха разследване на неговите дейности, но там беше обвинен в сексуално насилие от две жени.Въпреки че разследването на сексуалните престъпления беше прекратено през май 2017 г. и заповедта за арест беше официално отменена, разследването може да бъде възобновено, ако Асандж бъде екстрадиран в Швеция преди август 2020 г., когато изтича давността.Алармистът живееше в посолството на Еквадор в Лондон от 2012 г. насам. Британските власти издадоха заповед за арест на Асандж, издадена след като наруши условията на гаранцията, свързани с разследването в Швеция. След това шведските власти прекратиха разследването си. Асандж се страхува от потенциална екстрадиция в САЩ, тъй като WikiLeaks поблукива хиляди класифицирани документи на американски правителствени служби.", "date": "2019.04.11", "title": "Швеция обмисля да възобнови разследването за изнасилване срещу Асандж"}
{"url": "https://news.bg/crime/shefkata-na-avanti-bezdeystvieto-na-institutsiite-e-prestapno.html", "text": "Управителят на голяма верига за алкохол и пакетирани храни - \"Аванти\" изрази възмущението си от бездействието на властите при разследване на умишлен палеж в техен склад и в техен магазин.\"За по-малко от една година, бяха умишлено подпалени два наши обекта. На 04  , който ни нанесе щети за милиони левове. На 03 април 2019 г. бе подпален магазин \"Аванти\" в Люлин, който е на франчайз. От охранителните камери при втория палеж се виждат извършителите, които чупят с прашка стъклото, след което подпалват магазина със запалителна течност. Вижда се и лицето на единия от тях. Въпреки това имаме всички основания да се съмняваме, че те, както и  ще бъдат разкрити\", пише Татяна Попова, управител на \"Аванти 777\" ЕООД.Съмнението й се подкрепя от факта, че почти година - 11 месеца след първия палеж от действията на МВР и прокуратурата няма никакъв резултат.\"Далеч по-ужасно от материалните загуби е чувството, че живеем в джунгла, а не в държава. Че сме сами и няма кой да ни защити. Че онези, които са призвани да го правят, не си мърдат пръста, за да наложат ред и справедливост и дори си позволяват да пускат непроверени твърдения, които подменят истината\", пише в писмото на управителя на компанията.Попова признава, че развитието на разследването е било провокирано от пострадалите, а органите на реда не проявяват никаква заинтересованост от разкриването на това престъпление. При пожара на складовете на \"Аванти\" на 4 май 2018 г. , за да установи наличието и вида на запалителното вещество, пише Попова.\"Прокуратурата не даваше никакви указания в хода на разследването. Аз засипвах СГП и МВР с искания за извършване на процесуални и следствени действия, което не е моя работа. По неволя се превърнах в нещо като специалист в тази материя\", признава управителят на компанията за търговия с алкохол и захарни изделия.Тя се опитва да обрисува профила на евентуалните поръчители. \"Поръчителството за палеж обикновено се мотивира от лични, служебни или емоционални проблеми с други лица. Най-често като поръчители зад такива деяния стоят бивши съдружници, уволнени лица или конкуренти. По правило поръчителите са лица с финансови възможности, работещи в същия бранш, с високо самомнение за себе си и по природа много отмъстителни\", каза Попова.\"Що се отнася до преките извършители - те, като група престъпници, не са многобройни и по всяка вероятност са криминално проявени по други деяния. Искам да кажа, че лесно могат да бъдат установени и разкрити както извършителите, така и поръчителите\", признава управителят на \"Аванти\".Почти една година след първия палеж няма заподозрян, нито обоснована версия, по която разследващите да работят. Няма нищо. Никакъв резултат от действията на МВР и прокуратурата, пише управителят на пострадалата компания.\"Чувството на безнаказаност и абдикирането на властта от конституционните ѝ задължения да гарантира сигурността на българските граждани и да налага върховенството на закона, раждат нови престъпления\", се казва в писмото на Попова, която смята, че и за втория палеж няма да има по-различен подход при разследването.\"Ден след извършването на всички действия по разследването в подпаления ни магазин, при разчистването намерихме топчето, изстреляно с прашка, както и колело от въртящ се стол, какъвто никога не е имало в обекта ни, което вероятно е било увито с парцал при подпалването. Веществени доказателства, които разследващите така и не са забелязали\", пише управителят на \"Аванти\".Малко преди да бъде включена в телевизионно предаване научила, че според главния секретар на МВР пожарът в магазина им не бил свързан с големия пожар в склада на \"Аванти\" година по-рано и \"вероятно става дума за грешка\". Нападението било насочено към някакъв друг магазин в района и извършителите просто са сгрешили обекта.\"Използвам случая, за да се извиня на журналистите от Нова телевизия, защото това съобщение дълбоко ме разстрои и напуснах мястото на интервюто малко преди директното включване. Постъпих емоционално, от чувство на безсилие и омерзение към опитите на полицията за пореден път да избяга от отговорност, манипулирайки общественото мнение с нарочно \"изпусната\" информация, която не се базира на никакви факти\", пише Татяна Попова.Тя е категорична, че срещу тях се води война - два умишлени палежа за по-малко от година, които нанасят огромни материални щети и неизмеримо по-сериозни морални такива.\"Липсата на институционална намеса след тези престъпления влияе и върху близо 300 души, които работят при нас, защото застрашава сигурността им, психическото им спокойствие и, разбира се, трудовото възнаграждение\", се казва в писмото.", "date": "2019.04.11", "title": "Шефката на „Аванти“: Бездействието на институциите е престъпно"}
{"url": "https://news.bg/society/vrachvat-zapovedta-za-spirane-na-stroezha-na-zlaten-vek-v-ponedelnik.html", "text": "Дирекция за национален строителен контрол (ДНСК) ще връчи заповедта за спиране на строежа на небостъргача \"Златен век\" на 15 април, понеделник.От дирекцията съобщиха предстоящите процедури във връзка със спирането на строителните дейности на сградата на \"Артекс\". Процедурите са ясно разписани в разпоредбите на чл. 224 от Закона за устройство на територията.В случай като този със \"Златен век\" Народното събрание е предвидило обстоятелствата по спиране на строеж да се установяват с , който се съставя в случая от органите на ДНСК поради определената втора категория на въпросния строеж.Констативният акт се връчва на заинтересуваните лица, които могат да подадат възражения срещу него в 7-дневен срок. Заповедта за спиране на строежа се издава в срок до 3 дни от изтичането на гореупоменатия 7-дневен срок. Ефективното спиране на строежа започва след издаването на заповедта.В ДНСК вече е получено възражение от управителя на \"Артекс\" във връзка със съставения констативен акт.На 15 април предстои дирекцията да връчи заповедта за спиране на строежа, включително и ефективното спиране на строителните и монтажните работи.Гореописаната процедура е относима към спиране на всички видове строежи от първа, втора и трета категория, включително се прилага и към горепосочения строеж, като тази процедура е законоустановена и не подлежи на нарушаване, както от страна на ДНСК, така и от страна на всички останали страни и инстанции, пишат още от дирекцията.Припомняме, действията на ДНСК по забрана на строителството на \"Златен век\" започнаха, след като .От своя страна това предизвика бурни реакции - какви правомощия има и .Преди това ДНСК извърши две проверки на \"Златен век\", а на брифинг шефът на дирекцията Иван Несторов обяви  Това пък стана повод за .В скандала бяха замесени още столичната кметица , която твърди, че разрешителното за строежа е изтекло, а главният архитект на София Здравко Здравков пък сподели, че е получавал . Според двамата  (ДНСК).Строителната фирма стана обект на .Припомняме и че фирмата се озова в центъра на скандала с апартаментите на властта на преференциални цени, който засега стана повод за оставките на:- ;- ;- ;- .Заради скандала освен тях оставки подадоха още:- ;- . и на кмета на Созопол Панайот Рейзи, но той  и само напусна партията.Освен това се  Пламен Георгиев, сина на директора на Националната следствена служба (НСлС) Борислав Сарафов и на съпругата на председателя на Върховния касационен съд Лозан Панов. също така да се проверят сигналите за апартаментите и на министъра на туризма Николина Ангелкова и депутата от БСП Валери Жаблянов.Социалистът и НАП. Според публикации Зарков купил жилище в центъра на София за 1 107 евро за кв. метър.Лидерът на НФБС и бивш вицепремиер Валери Симеонов също се озова в епицентъра на скандала с апартаментите и имотите на властта. Вчера стана ясно, че  отново за имоти и апартаменти на \"нереално ниски цени\" в \"Слънчев бряг\" и Бургас. В сигнала Симеонов е обвинен и в конфликт на интереси, докато е бил председател на Общинския съвет в Бургас.", "date": "2019.04.11", "title": "Връчват заповедта за спиране на строежа на \"Златен век\" в понеделник"}
{"url": "https://news.bg/crime/ostaviha-v-aresta-trimata-napadateli-ot-gabrovo.html", "text": "Оставиха в ареста тримата роми,  съобщи БНТ.Двамата братя и племенникът им ще бъдат преместени във Велико Търново, за да бъде гарантирана сигурността им в следствието в града.Припомняме, че пускането им от ареста вчера  които излязоха на протест. Стигна се и до сблъсъци, има щети и върху няколко ромски къщи в Габрово.В същото време в града започна разрушаване на постройки, в които може да се самонастаняват роми.Вицепремиерът Томислав Дончев заяви, че напрежението е факт и не бива заради политическо лицемерие, то да се отрича.Според него в конкретния случай е необходим разговор как трябва да тече интеграцията.\"Тя не бива да се свързва с усещането, че някой има особени права\", подчерта Дончев.Той допълни, че българските граждани имат равни права, но никой няма правото да мисли и да действа така, че законите не важат за него.Припомняме, че по-рано днес военният министър Красимир Каракачанов увери, че  По думите му нямало политическо вмешателство в недоволството на хората. Според него местната власт трябва да бъде много по-наблюдателна и активна в подобни процеси. Главният секретар на МВР Ивайло Иванов заяви, че полицията ще остане в Габрово, докато е нужно. Според лидерът на \"Воля\" Веселин Марешки , за да се вдигне \"позасъхналият\" рейтинг на Каракачанов. Той настоя военният министър да се извини на целия български народ.", "date": "2019.04.11", "title": "Оставиха в ареста тримата нападатели от Габрово"}
{"url": "https://news.bg/int-politics/visoka-izbiratelna-aktivnost-v-parviya-ot-39-te-dni-na-izborite-v-indiya.html", "text": "Индийците се стекоха масово до избирателните урни, за да гласуват в първия етап на парламентарните избори днес, като премиерът Нарендра Моди се стреми към втори мандат, след като проведе предизборна кампания, опираща се на постиженията му в областта на националната сигурност в контекста на напрежението с противника Пакистан, съобщава \"Ройтерс\".Журналисти на агенцията са видели дълги опашки пред много избирателни секции. Избирателната комисия заяви, че гласоподавателите също така са гласували масово в източна област, където маоистки бунтовници бяха обвинени за бомбено нападение във вторник, при което загинаха депутат от щата от индуистката националистическа партия на Моди, както и четирима служители по сигурността.Двама души също така бяха убити във вторник в Джаму и Кашмир, единствения щат в Индия, в който мюсюлманите са мнозинство от населението, което накара властите да затегнат мерките за сигурност още повече. Магазините и училищата бяха затворени в оспорваната с Пакистан област Кашмир, а пътищата бяха блокирани, след като сепаратисти обявиха стачка срещу изборите.18-годишният Шадаб Али, който гласува за първи път в нестабилната северна част на щата Утар Прадеш, чакаше на опашка с група приятели пред избирателна секция в основно училище. При индуско-мюсюлманските размирици там загинаха най-малко 65 души преди предишните избори през 2014 г.\"Моди работеше, но не направи достатъчно за нас,\" коментира мюсюлманинът Али, настоявайки: \"Искаме развитие. Гласувам за развитие.\"Гласуването в първия от седемте тура се провежда в 91 парламентарни избирателни района в 20 щата и федерално администрирани региона. Избират се 543 депутати.Почти 900 милиона от общо 1,3 милиарда индийци имат право да гласуват. Първата фаза на гласуването обхваща електорат от 142 милиона души, някои от които ще гласуват в розови кабини, в които работят жени от персонала по сигурността и представители на избирателните секции.Изборите ще се проведат в продължение на 39 дни, като последната фаза е на 19 май, а резултатът ще бъде обявен четири дни по-късно.Партията на Моди е фаворит, въпреки икономическите проблеми, свързани с нарастващата безработица и слабите земеделски доходи в селските райони, където живеят две трети от индийците.", "date": "2019.04.11", "title": "Висока избирателна активност в първия от 39-те дни на изборите в Индия"}
{"url": "https://news.bg/crime/iskat-postoyanen-arest-za-sobstvenichkata-na-agresivnite-rotvayleri.html", "text": "Столичната полиция е установила собствениците на двата ротвайлера, които вчера , Софийско.Касае се за жена от Симеоново и 17-годишният син. Майката е задържана за 72 часа и Софийската районна прокуратура ще иска постоянна мярка за неотклонение \"задържане под стража\", докато синът й мярка за неотклонение \"надзор\". Това стана ясно на брифинг в СДВР.Припомняме, вчера три деца на 7, 9 и 12-годишна възраст и възрастен мъж, с когото се разхождали в покрайнините на софийските село Железница, бяха нахапани от две кучета, порода \"ротвайлер\", оставени без надзор.7-годишното дете е прегледано и изписано от Пирогов, 9-годишното е в хирургия, а 12-годишното е в травматология.Вчера около 13 ч. е получен сигнал в 112, че в село Железница са нахапани 3 деца, заедно с възрастен човек. Благодарение на усилията на жител на селото, едното от кучетата е било издърпано от главата на детето.\"Ако не е била неговата намеса, щяхме да бъдем свидетели на смъртен случай\", обясни шефът на СДВР Георги Хаджийски.Кучетата са заловени в Железница и са упоени, но няма данни как са се озовали в селото, при положение че са отглеждани в Симеоново.Иззети са веществени доказателства и са разписани свидетели и очевидци. Столичната полиция няма данни за други оплаквания от въпросните кучета.", "date": "2019.04.11", "title": "Искат постоянен арест за собственичката на агресивните ротвайлери"}
{"url": "https://news.bg/bulgaria/novi-porachki-na-f-16-uskoryavat-dostavkite-za-balgariya.html", "text": "Нови поръчки на  от Мароко и оператор от Азия ще ускорят плановете за започване на производството на новите изтребители за България. Така първият изтребител за българските военновъздушни сили би трябвало да дойде през 2022 година. Това заяви директорът на отдел \"Международно бизнес развитие\" за F-16 в американската компания \"Локхийд Мартин\" Джим Робинсън.В изявление Робинсън каза, че макар последните поръчки да увеличават натоварването на компанията, новият завод вече има възможност да вдигне производствения си капацитет, за да отговори на нуждите на клиентите. Изявлението му идва само две седмици преди церемонията за откриването на , Южна Каролина.По думите на Робинсън в пространството са се появили много неверни данни за възможностите на американската компания да достави навреме самолетите за българските ВВС. Твърденията били фалшиви и често идвали от хора, които не присъствали на разговорите за F-16.\"Самолетите за Бахрейн, Словакия и България ще бъдат сред първите, които ще бъдат построени в новото съоръжение в Грийнвил. Ако приемем, че договорът бъде подписан това лято, планираме да започнем обучението на българските пилоти и наземен персонал в САЩ не по-късно от 2021 г. и ще доставим първия български Ф-16 преди началото на 2023 г.\", добави Робинсън.От компанията посочват още, че в допълнение към новите изтребители F-16 за Европа, гръцките военновъздушни сили са обявили плановете си да модернизират 85 самолета от своя F-16 флот до стандарта Viper. \"Този стандарт е подобен на новия блок 70/72, но без предимствата на 12 000 летателни часа\", пише още в съобщението на \"Локхийд Мартин\".Междувременно Полша също обмисляла модернизация на настоящия си флот. Румъния разглеждала възможността да придобие повече самолети, а в Хърватия правили преоценка на нуждите на военновъздушната си отбрана.\"Като част от ангажимента си да подкрепя придобиването на F-16 от България, \"Локхийд Мартин\" ще отвори база за поддръжка, частичен и цялостен ремонт (MRO facility) в страната.\" Това означавало, че българските самолети ще могат да бъдат поддържани в България от местни инженери и техници през цялата продължителност на своите 12 000 летателни часа живот.Стана ясно още, че компанията обмисляла и редица други възможности за партньорство с българската индустрия и евентуалното участие на местните академични институции в програми за научноизследователска и развойна дейност.", "date": "2019.04.11", "title": "Нови поръчки на F-16 ускоряват доставките за България"}
{"url": "https://news.bg/politics/za-daritkova-i-deputatite-ot-gerb-e-vazhna-vrazkata-s-tsvetanov.html", "text": "Господин Цветанов има възможност на допуск до Народното събрание чрез варианта да бъде нещатен сътрудник на НС. Това заяви председателят на ПГ на ГЕРБ Даниела Дариткова в Народното събрание.На въпрос с какво ще допринася Цветанов, тя поясни, че е нормално зам.-председателят на ГЕРБ да има възможност да посещава заседанията на парламентарната група.Нещатните сътрудници са неплатени, уточни Дариткова.Тя подчерта, че като парламентарна група за ГЕРБ е важно да имат комуникация със зам.-председателя на партията.Според Дариткова комуникацията ще бъде услеснена, ако Цветанов идва в парламента и ги запознава с проблемите в страната от гледната точка на партийната организация и те да се сравняват с проблемите, които се разглеждат от народните представители.Припомняме, малко по-рано днес премиерът Бойко Борисов заяви в Брюксел, че  Той изрази и мнение, че бившият председател на ПГ на ГЕРБ е получил твърде тежко наказание.", "date": "2019.04.11", "title": "За Дариткова и депутатите от ГЕРБ е важна връзката с Цветанов"}
{"url": "https://news.bg/politics/gerb-se-sviva-do-tvardoto-si-yadro.html", "text": "Над 80% от допитаните от \"Медиана\" заявяват, че тези избори са важни, а 70% от заявяват, че имат намерение да гласуват на тях. Така че прогнозите за ниска (традиционна) изборна активност на предстоящите Евроизбори у нас едва ли ще се потвърдят.Причината е, че голямата част от избирателите (две трети от тях) възприемат тези избори като насочени към вътрешните проблеми на страната - своеобразен вот на доверие към управляващите и подготовка за политическо преструктуриране на властта.За първи път от началото на третото правителство на Бойко Борисов желаещите управлението да продължи мандата си и искащите то да си отиде предсрочно са се изравнили - по 34 % във всяка група, установяват социолозите от \"Медиана\" и посочват едно друго число - едва 15% определят скандала като предизборна политическа атака срещу 70%, според които \"апартамент гейт\" отразява действителността - реалните далавери по върховете на властта.Всичко това рефлектира и върху политическите нагласи. Симпатизантите на ГЕРБ са се свили до т. нар. \"твърдо ядро\".При това положение БСП успява да изпревари коалицията ГЕРБ/СДС с около половин процент (0,6 %) - 32.1 % за БСП срещу 31.5 % за ГЕРБ/СДС.Разликата ГЕРБ/БСП би била по-голяма, но марката \"СДС\" съвсем реално привнася в коалицията около един процент.Третата партия, която може да бъде сигурна, че ще вкара евродепутати е ДПС.От последните скандали най-добре се възползват \"Воля\", ВМРО и \"Атака\", които се намират най-близо до възможността да достигнат изборната бариера (5.88 %). В тази динамична среда не може да се изключат и възможностите на \"Демократична България\" и новата/стара \"Коалиция за България -АБВ\". Доколко последната краде гласове от БСП или се вижда от избирателите като реална алтернатива предстои да видим.Ударът върху ГЕРБ относително слабо се отразява върху личния имидж на премиера Бойко Борисов. Той е сочен от респондентите (39 %) като българския политик с най-висок авторитет и влияние в Европа. Следват го Сергей Станишев (27 %) и президентът Румен Радев (26 %).", "date": "2019.04.11", "title": "ГЕРБ се свива до твърдото си ядро"}
{"url": "https://news.bg/politics/neno-dimov-ne-iska-makedoniya-da-dopuska-nashite-greshki-s-es.html", "text": "България и Северна Македония подписаха Споразумение за сътрудничество в областта на опазването на околната среда и водите.Министърът на околната среда и водите Нено Димов изтъкна, че още по време на българското Председателство на Съвета на Европейския съюз присъединяването на Западните Балкани е било посочено като приоритет на външната политика на страната ни. Той изрази надежда, че  ще започнат още през юни.Министър Димов подчерта, че България вече е извървяла пътя, по който предстои Северна Македония да поеме. Натрупахме много опит в ключови сфери, свързани с околната среда, и подписаното днес споразумение е в посока споделяне на опита ни - негативен и позитивен, в тези 10 години, заяви той.По негови думи целта е страната ни е да помогне на Северна Македония да не допуска грешките, които ние сме допуснали, като в същото време извлече позитивите, които ние сме успели да постигнем.Той посочи, че членството в ЕС не е самоцел. Целта на гражданите и на двете държави е да живеят по-добре и околната среда е ключов елемент от качеството на живот на всеки човек, заяви Димов.От своя страна министърът на околната среда и пространственото планиране на Република Северна Македония Садулла Дураки подчерта, че България и Северна Македония са приятелски държави и изрази убеденост, че страната му ще може да разчита на подкрепата на България.Следващите стъпки в сътрудничеството между двете страни ще са на експертно ниво, за да се подготви Северна Македония за началото на преговорите си за присъединяване към ЕС.Седмица след 5 май, за когато е насрочен вторият тур на президентските избори в Северна Македония, е предвидена среща, на която ще се обсъдят теми в три области - опазване на водите, отпадъци и биологично разнообразие. Внимание ще се обърне и на опазването чистотата на въздуха - проблем и в двете държави, както и приемането на рамково законодателство. В края на май министър Димов ще се срещне с македонския си колега в Скопие.", "date": "2019.04.11", "title": "Нено Димов не иска Македония да допуска нашите грешки с ЕС"}
{"url": "https://news.bg/crime/osadiha-mz-za-otkaz-da-informira-kakvo-stava-s-fonda-za-lechenie-na-detsa.html", "text": "От \"Национална мрежа за децата\" осъдиха здравното министерство за отказ на достъп до информация относно Фонда за лечение на деца, съобщиха от неправителствената организация.Жалбата от Национална мрежа за децата е за два отказа за достъп до обществена информация по изпратено запитване от Национална мрежа за децата до Здравното министерство. Въпросите са за закриването на Център \"Фонд за лечение на деца\" и Комисията за лечение в чужбина и прехвърлянето на дейността им към Националната  (НЗОК).Министерството на здравеопазването е осъдено да заплати на сдружение Национална мрежа за децата 10.00 лв. за направените разноски по делото. Решението не подлежи на обжалване.Делото срещу ведомството на Кирил Ананиев е спечелено днес, 11 април 2019 г. в Софийския административен съд. В свое решение №2317 от 3 април 2019 г. Административен съд - София-град отмени отказа на здравното министерство за предоставяне на информация. Съдът постанови исканата информация да бъде предоставена на Национална мрежа за децата.\"Финансирането на лечението на деца е важен, обществено значим и социален въпрос, и всичко свързано с този въпрос е от надделяващ обществен интерес, и не следва информацията, свързана с него да бъде ограничавана по никакъв начин. Непредставянето на поисканата информация, създава усещане у обществото за нещо скрито, прикрито и тайно. Това усещане противоречи на принципа за прозрачност, залегнал в основата на ЗДОИ\", мотивират се съдиите от Административния съд.В края на миналата година Национална мрежа за децата изрази притеснения по повод закриването на Център \"Фонд за лечение на деца\" и Комисията за лечение в чужбина и прехвърлянето на дейността им към НЗОК.Тогава с отворено писмо до министерството и медиите от организацията запитаха дали тези действия ще отговорят на водещите принципи в Конвенцията на ООН за правата на детето за най-добрия интерес на детето и присъщото му право на живот и осигуряването в максимална възможна степен на оцеляването и развитието на всяко дете.От Националната мрежа за децата акцентираха върху неяснотата за бъдещото съществуване на Обществения съвет като колективен консултативен орган, който гарантира прозрачност, публичност и контрол в работата на тази структура, която работи по една от най-чувствителните за обществото ни теми.\"В случая се касае за изключително важна структурна промяна, която беше наложена през Закона за държавния бюджет, без провеждането обществено обсъждане и консултации със заинтересованите страни, а работата на Фонда, както всички знаем, е една от темите с най-висока обществена чувствителност и значение\", коментира Георги Богданов, изпълнителен директор на Национална мрежа за децата.И на двете запитвания са получили отказ. Завеждането на делото в Административния съд-София е в защита на обществения интерес, поясни Богданов.Единият отказ за предоставяне на информация е постановен на 28 ноември 2018 г. в писмо с изходящ № 93-00-105 от главния секретар на Министерство на здравеопазването, е постановил отказ за предоставяне на исканата информация. Мотивът на главния секретар на МЗ е, че тя представлява служебна информация, достъпът до нея е ограничен, тъй като тя е свързана с оперативната подготовка на актовете на министъра на здравеопазването и няма самостоятелно значение.Административният съд постановява, че отказът за предоставяне на информация от страна на МЗ е незаконосъобразенeн.Мотивът на съда е \" за финансирането на лечение на деца с тежки заболявания, е въпрос от съществено социално значение. Въпросите, свързани с причините довели до вземането на това решение, са от важен обществен интерес. Още повече, че взетото решение за закриването на Център \"Фонд за лечение на деца\" и преминаването му към НЗОК, е извършено с постановление на МС, което подлежи на задължително обсъждане. А за да участва жалбоподателят, като сдружение с основен предмет на дейност защита на децата и сътрудничество между институциите и заинтересованите страни, то следва да се запознае с поисканата информация\".Неправителствената организация бе представлявана в съда от адвокат Стефан Ангелов от Фондация \"Програма достъп до информация\". Национална мрежа за децата е обединение на 152 граждански организации и съмишленици, работещи със и за деца и семейства в цялата страна.", "date": "2019.04.11", "title": "Осъдиха МЗ за отказ да информира какво става с Фонда за лечение на деца"}
{"url": "https://news.bg/politics/simeonov-poluchaval-signali-na-parche.html", "text": "Валери Симеонов получавал сигнали на парче. Това обясни той пред журналисти в Народното събрание, след като отново подхвърли частична информация за проверка от органите.Припомняме, миналата седмица Валери . Ставаше въпрос за апартамент на министъра на туризма Николина Ангелкова, която според Симеонов е закупила жилището си в квартал \"Овча купел\" на съмнително занижени цени. После Симеонов изпрати медиите в , за който имало нарушения при декларирането пред службите. Също така Валери Симеонов посъветва министър-председателя . Вчера обаче стана ясно, че  отново за имоти и апартаменти на \"нереално ниски цени\". В сигнала Симеонов е обвинен и в конфликт на интереси, докато е бил председател на Общинския съвет в Бургас.Днес лидерът на НФСБ насочи журналистите към нов случай и адрес.Установяваме, че действащ министър в момента с доста крупни имоти с три апартамента в София, се оказва, че не живее там, а другаде, каза Симеонов.Лидерът на НФСБ уточни, че става въпрос за луксозен имот, за който има публикации, и се намира в един от престижните квартали извън София - 2.5 декара със застроена луксозна къща на три етажа. Адресът е в кв. \"Бистрица\" на ул.\"Липа\".По думите му този министър живее някъде другаде и е длъжен да го декларира. По закона за противодействие на корупцията трябва да се декларира и недвижимото имущество, което не е твое, но живееш в него. Най-интересното е в чий имот живее този министър, изтъкна Симеонов.Той отбеляза, че няма да се учуди, ако неговите колеги от НФСБ подадат сигнал до КПКОНПИ за проверка защо в декларация липсва този имот.Лидерът на НФСБ показа и снимки от въпросния имот. Симеонов остана обаче изненадан, след като журналисти му казаха, че снимките, които показва, вече са били публикувани в медия, според която става дума за Ангелкова. Дали става въпрос отново за Ангелкова Симеонов отказа да коментира.\"Аз задочно се обърнах към министър-председателя да си прегледа министрите\", коментира още Симеонов.По отношение на , той подчерта, че все още не знае кой стои зад този сигнал, но когато разбере ще заведе дело срещу този човек. Този сигнал е фалшив и представлява клеветническо твърдение, изтъкна Симеонов.Лидерът на НФСБ е категоричен, че казва само неща, в които е сигурен.На въпрос дали има връзка между подадения сигнал срещу него и , Симеонов отново бе уклончив - може и да има, може и да няма.Припомняме, досега скандалът с апартаментите на властта струва оставките на:- ;- ;- ;- ;- ;- . и на кмета на Созопол Панайот Рейзи, но той  и само напусна партията.Освен това се Пламен Георгиев, сина на директора на Националната следствена служба (НСлС) Борислав Сарафов и на съпругата на председателя на Върховния касационен съд Лозан Панов. да се проверят сигналите за апартаментите и на министъра на туризма Николина Ангелкова и депутата от БСП Валери Жаблянов.След изнасянето на информацията, че КПКОНПИ ще проверява Симеонов за неговите имоти в \"Слънчев бряг\" и Бургас, той лично заяви, че не се притеснява от нищо. Той няколко пъти отговаря на въпроса дали смята да подаде оставка с въпроси: \"\"", "date": "2019.04.11", "title": "Симеонов получавал сигнали на парче"}
{"url": "https://news.bg/politics/zaharieva-iska-razshiryavaneto-na-nato-da-prodalzhi.html", "text": "България е достоен съюзник в НАТО, най-успешният отбранителен и политически съюз, чието разширяване не бива да спира, обяви вицепремиерът и министър на външните работи Екатерина Захариева по време на международната конференция \"15 години България в НАТО. Алиансът на 70 г. и неговото бъдеще\", организирана от Министерството на външните работи, Дипломатическия институт към министъра на външните работи, Министерството на отбраната и Атлантическия клуб в България.Захариева подчертава, ролята на НАТО не само като отбранителен съюз, но и като съюз на държави, които споделят еднакви демократични ценности.\"Въпреки, че понякога имаме различия, тогава, когато споделяме и продължаваме да споделяме едни и същи ценности, този съюз няма как да бъде разрушен\", заяви външният ни министър.Тя изтъкна, че вече 70 години, откакто е създаден алиансът, няма военни действия в нито един от съюзниците в НАТО.\"70 години този съюз успява да опази демократичните ценности в НАТО. И не само това - алиансът има партньорства с 40 държави, с които изпълнява общи мисии и най-вече подпомага тези държави по пътя на реформите\", допълва тя.Вицепремиерът подчерта, че .Захариева приветства процеса на приемане на Република Северна Македония в НАТО и подчерта, че разширяването на алианса не трябва да спира.\"Не бива никой да бъде държан извън НАТО само, защото има съсед. Нека да продължим да помагаме на държавите, които се стремят да станат част от този съюз\", добяви тя.Тя даде , която е извършила много реформи по пътя си за членство в НАТО.\"Крайно време е съюзниците да вземат решение за \", заяви българския външен министър.Външният ни министър открои и основните предизвикателства пред международната сигурност - нарушения на международното право, поставянето на риск структурата на контрол на въоръжаването чрез нарушаването на Договора за ликвидиране на ракетите с малък и среден обсег, кибер-заплахи, тероризъм, незаконна миграция.\"Единственият начин истински да противостоим на хибридните заплахи, на фалшивите новини, които целят да застрашават демократичния ред, е да изградим устойчивост в населението срещу тези новини. Начинът за това е чрез възпитанието на младите хора\", обяснява Захариева.В този смисъл тя изтъкна инициативата на Министерството на външните работи \"Ние сме НАТО\", в която участват младежи - студенти и ученици, в ролята на младежки посланици на НАТО .Помощник генералния секретар на НАТО Антонио Мисироли, който участва в конференцията, приветства усилията на България като съюзник в алианса за , водещата роля на страната ни за подкрепа на евро-атлантическия път на Северна Македония, Украйна и Грузия, както и участието на България в мисии на НАТО в Афганистан, Косово и Ирак.\"НАТО работи за износ на стабилност и София допринася в това отношение\", заяви Антонио Мисироли.Американският посланик Ерик Рубин заяви, че е вдъхновен от напредъка в развитието на българо-американските отношения по въпросите на сигурността в рамките на НАТО.\"Тази година ще отбележим и юбилей от нашите двустранни отношения. Досега България е получила 200 млн. долара помощ от САЩ в областта на сигурността\", коментира той.\"Тази година около 60 български представители от различни административни структури ще бъдат на обучение в САЩ, както в рамките на НАТО, така и в рамките на нашите двустранни отношения\", добави Рубин.Той благодари на Екатерина Захариева за успешно проведените разговори по време на посещението й във Вашингтон.", "date": "2019.04.11", "title": "Захариева иска разширяването на НАТО да продължи"}
{"url": "https://news.bg/regions/italianska-firma-ostavi-shivachki-bez-rabota-i-zaplati.html", "text": "Десетки шивачки от Благоевград останаха без работа, предаде БГНЕС.Днес работничките от фирма \"Бетис\", която се помещава в района на предприятието \"Струматекс\", установиха, че помещенията, където работят, са заключени. Причината е, че собственикът на фирмата, която шие якета за Италия, не е платил наема.Вчера жените са подали молби за напускане. До момента те са получили само част от януарските си заплати и имат да вземат още заплата и половина.Една от шивачките обясни, че въпреки добрите условия във фирмата от ръководството ги лъжат кога ще им изплатят дължимото.Проблемите започнали в началото на годината. След като работничките подали сигнал в Инспекцията по труда, от фирмата им изплатили част от заплатата. Сега обаче се стигнало до същата ситуация. По тази причина всички шивачки подали молби за напускане. Днес те не могли да разберат какво е становището на ръководството по молбите им, не могат да си вземат и нещата от фирмата.Това е поредната благоевградска фирма в града, която преустановява дейността си от началото на годината.", "date": "2019.04.11", "title": "Италианска фирма остави шивачки без работа и заплати"}
{"url": "https://news.bg/crime/ostaviha-v-aresta-bratyata-lihvari-ot-dimitrovgrad.html", "text": "Съдът остави за постоянно в ареста петимата братя от Димитровград, обвинени за участие в група за лихварство и изнудване за участие в организирана престъпна група за лихварство и изнудване чрез заплахи и насилие.Припомняме,при операция на Специализираната прокуратура и ГДБОП в Димитровград и региона. Шестият брат от фамилията, който също е участвал в групата, е успял да се укрие и е обявен за общодържавно издирване.Според събраните доказателства  като през това време жертвите й не са смеели да се оплачат от страх за живота си.Братята давали заеми основно на социално слаби хора срещу високи лихви - най-често от 50% до 100%. При забавяне на връщането на заема лихвите скачали двойно, следвали заплахи и физическо насилие. Ако хората не можели да изплатят дълговете си заедно с натрупаните лихви, участниците в групата посягали на техни недвижими имоти или склонявали някои от тях към проституция.Спецсъдът прие тезата на прокуратурата, че ако останат на свобода, обвинените могат да извършат други престъпления или да се укрият.Решението на съда не е окончателно и може да бъде обжалвано пред Апелативния специализиран наказателен съд.", "date": "2019.04.11", "title": "Оставиха в ареста братята лихвари от Димитровград"}
{"url": "https://news.bg/euronews/brekzit-izliza-mnogo-soleno-na-es-spored-borisov.html", "text": "На Европейския съвет приехме компромис - Брекзит да бъде отложен до 31 октомври. Този по-дълъг срок означава, че Великобритания остава с пълните си права в Европейския съюз и трябва да проведе европейски избори. Това заяви министър-председателят Бойко Борисов пред журналисти в Брюксел.Според Борисов Брекзит без сделка е възможно най-лошото нещо, тъй като има много наши сънародници във Великобритания. \"Положихме огромни усилия това да не се случи\", заяви премиерът.Борисов акцентира върху това, че Брекзит излиза много солено на ЕС. Съюзът харчел милиони евро за срещите на лидерите, за делегациите, за самолети, хотели и други.На срещата на лидерите на ЕС вчера една от главните теми била с колко да бъде удължен срокът за Брекзит. Имало различни предложения - да се удължи до 31 юли, до 31 октомври, до 31 декември и дори още по-дълги отсрочки.Срещата приключила около 4 часа през нощта българско време. Лидерите решили срокът да бъде до 31 октомври.\"Този по-дълъг срок означава, че Великобритания остава с пълните си права и да проведе избори\", както обясни министър-председателят.\"Зададохме много въпроси на г-жа Тереза Мей. Ако парламентът на Великобритания одобри излизането, Брекзит ще се случи на следващото 1-во число (1 ноември 2019 година - бел. ред.). Ние им правим отстъпки, защото ги уважаваме и искаме преходът да стане плавно. Положили сме огромни усилия, направили сме много компромиси заради тях\", посочи още Борисов.", "date": "2019.04.11", "title": "Брекзит излиза много солено на ЕС според Борисов"}
{"url": "https://news.bg/politics/vatreshno-razdelenie-v-bsp-rushi-shansa-za-pobeda.html", "text": "Присъствието или отсъствието на президента на Партията на европейските социалисти Сергей Станишев на избираемо място в листата на БСП може да предизвика сериозен трус в столетната партия. Това показва проучване на социологическа агенция \"Медиана\"Според 66% от симпатизантите на левицата президентът на ПЕС трябва да бъде в листите на партията. Само  да бъде включен в листата за предстоящия евровот. Над една трета от избирателите на БСП (36 %) смятат, че тези спорове могат да доведат до сериозно разцепление и отслабване на партията.БСП е изправена и пред още един сериозен проблем - позиционирането на партията по отношение на европейските структури. Очевидно е, че дебатът около номинирането на президента на ПЕС за листата на БСП има по-дълбоки мотиви - цялостно поставяне под съмнение на позиционирането на партията в семейството на европейските социалисти и търсенето на \"консервативна\" идентичност.Над половината от симпатизантите на БСП - 54 %, са за оставането на партията в ПЕС, 14 % са против, а останалите нямат мнение по въпроса.Изтъкването на различията с ПЕС дава възможност за пропукване на европейската принадлежност на БСП, а това може да отблъсне много избиратели, отчитат социолозите.Според проучването, основните рискове пред БСП са вместо да се яви обединена, да затъне във вътрешнопартийни разделения и да пропусне шанса си за победа.Данните показват, че на левицата в момента й е нужен всеки глас (разликата е под 1 %). Резултатът от изборите до голяма степен ще зависи от способността на БСП да се яви единна и да мобилизира избирателите си, след като  е с около половин процент (0,6 %) - 32.1 % за БСП срещу 31.5 % за ГЕРБ/СДС.", "date": "2019.04.11", "title": "Вътрешно разделение в БСП руши шанса за победа"}
{"url": "https://news.bg/regions/ukrepvat-patya-za-rilskiya-manastir-za-velikden.html", "text": "Срутищата по пътя за Рилския манастир ще бъдат почистени и районът ще бъде укрепен за Великден. Това стана ясно от изказване на министъра на регионалното развитие и благоустройството Петя Аврамова в Кюстендил.\"Ще стартират дейности по трайно укрепване на срутището, ще се анкерира, ще се положи мрежа, така че ще има малко затруднения за преминаващите, но това са дейности, които са наложителни за изпълнение и трябва да стартираме тяхното изпълнение. Изготвен е и проект за трайно укрепване. След анкерирането и омрежаването ще следим процеса и ако преценят пътните експерти и проектантът, ще се пристъпи и към изграждане на подпорни стени\", посочи Аврамова.По данни на БНР от полицията вече за сигнализирали пътноподдържащите фирми и за нуждата от подобряване на състоянието на отсечката преди големия поток туристи и посетители за празниците.Припомняме, в участъка по пътя от Рила до най-големия манастир в България, над село Пастра, редовно се образуват срутища.В район от около 100 метра вече повече от година се свличат скални маси, което възпрепятства движението. Ограничението в скоростта за преминаващите е сведена до 20 км/ч.Отсечката се укрепваше многократно и имаше многобройни уверения, че проблемът може да се реши генерално.", "date": "2019.04.11", "title": "Укрепват пътя за Рилския манастир за Великден"}
{"url": "https://news.bg/int-politics/rusiya-za-aresta-na-asandzh-rakata-na-demokratsiyata-stiska-garloto-na-svobodata.html", "text": "Говорителката на руското външно министерство Мария Захарова коментира решението на Еквадор да прекрати убежището на основателя на WikiLeaks Джулиан Асандж, който прекара седем години в посолството на латиноамериканската страна в Лондон, съобщават руските медии.\"Ръката на демокрацията стиска \"гърлото на свободата\", написа тя в профила си във \"Фейсбук\".Асандж ще остане в полицейски арест в центъра на Лондон, докато не бъде изправен пред съда, което ще стане възможно най-скоро, уточниха по-рано от лондонската полиция.Говорителят на руския президент Владимир Путин - Дмитрий Песков, също коментира темата, посочвайки, че Кремъл се надява, че правата на Асандж ще бъдат спазени.\"Той беше арестуван в Лондон, така че в момента не мога да кажа нищо. Със сигурност се надяваме, че всичките му права ще бъдат спазени\", отбеляза Песков пред журналисти, запитан дали е възможно Русия да предостави убежище на Асандж.Арестът му беше извършен, след като еквадорските власти прекратиха убежището на Асандж, благодарение на което той можеше да пребивава на територията на еквадорското посолство в Лондон в продължение на седем години.", "date": "2019.04.11", "title": "Русия за ареста на Асандж: Ръката на демокрацията стиска гърлото на свободата"}
{"url": "https://news.bg/int-politics/italianski-eurofighter-prihvana-samolet-nad-cherna-gora.html", "text": "Италианските военновъздушни сили, базирани в авиобаза \"Джоя дел Коле\", на около 20 км южно от Бари, Италия, са изпратени от Комбинирания въздушен оперативен център на НАТО в Торехон, Испания, съобщава обединеното командване на НАТО.Мисията бе да прихванат цивилен самолет, който е загубил комуникации с гражданския контрол на въздушното движение над Хърватия и се движи на юг към Черна гора и Албания.Два самолета Eurofighter, които защитават въздушното пространство на НАТО над Италия, Албания и Черна гора под егидата на Алианса, успешно прихванаха самолета само няколко минути по-късно.Eurofighter извърши визуална проверка на самолета, за да изключи незаконни действия, технически или други проблеми.Установено е, че загубата на комуникации е свързана с недоразумение между гражданския контрол на въздушното движение и екипажа на самолета.След възобновяване на редовните контакти с гражданския контрол, самолетът продължи към местоназначението си в Хургада, Египет.", "date": "2019.04.11", "title": "Италиански Eurofighter прихвана самолет над Черна гора"}
{"url": "https://news.bg/comments/kakvo-ni-kazvat-prezidentskite-izbori-v-ukrayna.html", "text": "На 21 април в Украйна ще се проведе балотаж на президентските избори. Един срещу друг се изправят фаворитът Владимир Зеленский (спечелил със солидна преднина първия тур) и настоящият президент на страната Петро Порошенко. Статуквото получава сериозно предизвикателство и претендентът сякаш е на път да детронира досегашния държавен глава.Зеленский е изключително популярна фигура в Украйна, но популярна като комик, а не като политик. Кандидат-президентът е известен преди всичко с участието си в телевизионния сериал \"Слуга на народа\", където играе ролята на въображаемия украински президент Голобородко и \"раздава правосъдие\" на политическата класа. Няма никакъв политически опит, предизборната му програма е \"неясна\", а политическата му ориентация - \"неразличима\" (според анализ на Foreign Policy Research). По обясними причини избягва пряк дебат с опонентите си и почти не дава интервюта. Признава, че няма опит, но има сили да управлява, както и желание да се научи в движение. Ползва се с подкрепата на украинския олигарх Игор Коломойски (включително неограничено ефирно време в собствения му телевизионен канал \"1+1\"), който е в лоши отношения с настоящия президент Порошенко.Обществената подкрепа за Зеленский идва основно от млади избиратели (до 40-годишна възраст), мнозина от които недоволстват от недостатъчно бързите реформи и ширещата се корупция. Нагласите сред тези социални групи са, че само човек, който е чужд на системата, може да я промени към по-добро. Комикът се котира добре и сред рускоговорящите избиратели в източните и югоизточните региони, които по принцип са по-трудни за привличане.В рамките на своя мандат Петро Порошенко успя в немалка степен да извади страната от руската геополитическа орбита и да й зададе европейска перспектива. Това му носи подкрепа сред избирателите на средна възраст, най-вече в западните региони, които по традиция са преобладаващо антируски и проевропейски настроени. Несправянето с основни предизвикателства като корпуцията, конфликта с проруските сепаратисти в Донбас и нуждата от догонване на \"западния\" стандарт обаче му носят негативи.По отношение на борбата с корупцията, Transparency International отчита прогрес (през 2018г. Украйна е класирана на 120-о място в света при 142-о през 2014 г.), но проблемът остава изключително сериозен. Т.нар. \"републики\" в Донецка и Луганска област още са извън контрола на Киев, а евентуалното връщане на Крим е мираж. По отношение на икономиката, макар кризата от 2013-14 г. да е преодоляна, стандартът остава твърде нисък, като средната месечна заплата е в рамките на 300 евро.В известен смисъл Украйна, 5 години след Киевския \"Майдан\", напомня на България 4 години след \"януариските протести\" от началото на 1997 г. - стабилизирана и с трасиран път към Обединена Европа, но сякаш хората не са доволни от темпа на развитие и искат нещата да се случат по-бързо, даже... магически бързо. И докато у нас смяната на управлението през 2001 г. не прекъсна нито икономическия ни възход, нито присъединяването ни към НАТО и ЕС, то в Украйна днес това изобщо не е сигурно, ако Зеленский спечели и балотажа. Най-малкото, той вече обяви, че ще предизвика референдум относно НАТО, което си е крачка назад, тъй като стремежът към присъединяване вече е записан в Конституцията.Това обаче не превръща Владимир Зеленский автоматично в проруски кандидат. Той просто изглежда, че не знае какво иска, но за сметка на това знае как да го постигне. А това го превръща в типичен представител на феномена \"антисистемен играч\", който изплува на повърхността благодарение на протестен вот. Нещо като българския държавен глава Румен Радев, който се озова в Президентството малко случайно, благодарение иновативни решения както на издигналата го БСП, така и на ГЕРБ. И който, докато \"влиза в час\", се превръща в заложник на обкръжаващите го съветници (официални и неофициални). Можем да прогнозираме, че и Зеленский рискува да се окаже в подобна ситуация, а властта да се окаже в ръцете на \"сив кардинал\" (Коломойски).На балотажа очевидно се изправят популизма срещу прагматизма. С явно надмощие на първото. И тази битка заплашва да постави европейския път на Украйна под сериозна въпросителна. Което би било жалко, защото именно украинци бяха първите, които воюваха и загиваха под синьото знаме с 12 звезди (по време на \"Майдана\").В същото време обаче, резултатите от първия тур показват недвусмислено, че Украйна политически принадлежи на Европа. Защото в немалко европейски държави именно този тип популизъм набира сили през последните години. \"Сириза\", \"Подемос\", \"Пет звезди\" са може би най-ярките примери за тази тенденция, но и далеч не са единствени. Да не забравяме и начинът, по който се стигна до резултата от референдума за Брекзит. В някаква степен може да се направи и аналогия с Доналд Тръмп, макар че американският президент в голяма степен се помири с естаблишмънта на издигналата го Републиканска партия.Президентските избори в бившата съветска република може на пръв поглед да се струват екзотика, но Европейският съюз (и България в частност) трябва да ги следи с особено внимание. Става дума за сравнително голяма държава, която не е без значение накъде ще гледа геополитически. В случая е пресилено да се очаква завой на изток, но пътят на запад може да започне да криволичи. А едно забавяне на интеграционните процеси, в комбинация с граничния конфликт с Русия, прави ситуацията взривоопаснаУкрайна определено не е страна, която да задава европейските политически тенденции, но очевидно успява да ги следва. А докъде ще я доведе това - ще видим.", "date": "2019.04.11", "title": "Какво ни казват президентските избори в Украйна?"}
{"url": "https://news.bg/int-politics/pes-zamrazyava-otnosheniyata-si-s-rumanskite-upravlyavashti-sotsialisti.html", "text": "Президентът на ПЕС Сергей Станишев обяви по време на среща на европейските социалистически лидери в Брюксел, че отношенията с Румънската социалдемократическа партия - ПСД са замразени до изборите за Европейски парламент, които ще се проведат на 26 май, съобщава Romaniajournal.Според съобщение за пресата, публикувано на уебсайта на ПЕС, Станишев потвърждава продължаващите опасения на ПЕС за върховенството на закона в Румъния.Той информира министър-председателите, комисарите и партийните лидери, че докато румънското правителство не изясни ангажимента си към върховенството на закона и не следва препоръките на Европейската комисия, отношенията със СДП са замразени.Предстои официално обсъждане на следващото председателство на ПЕС през юни за членството на румънските социалисти - ПСД в ПЕС. ", "date": "2019.04.11", "title": "ПЕС замразява отношенията си с румънските управляващи социалисти"}
{"url": "https://news.bg/politics/ivan-kostov-demokratsiyata-dnes-e-v-upadak.html", "text": "Демокрацията днес е в упадък, в отстъпление. Това заяви бившия лидер на СДС и ДСБ Иван Костов пред bTV по повод представянето на книгата си \"Свидетелства за прехода. 1989-1999\". Според него днешната демокрация е полуконсолидирана. Костов отчита регрес, който макар че не се усеща само у нас, е силно осезаем за българите.Запитан дали и днес са в сила думите на Йордан Соколов от 1992 г. , че в България има мафия, Костов припомни, че тогава много хора са го иронизирали.Всъщност мафията се роди от контрабандата, която беше спорт на всички европейски страни, обясни той и допълни, че тя се е извършвала със старите канали на Държавна сигурност и номенклатурата е започнала да изгражда първите големи натрупвания на пари.На въпрос дали е загубил битката с мутрите Костов посочи, че дори наивно е смятал, че тя е спечелена. Той беше категоричен, че не става въпрос за битка срещу определени хора, а срещу определени убеждения и обществени нагласи, срещу начина, по който обществото е гледало на себе си. Според него за да бъде спечелена тази битка, са необходими много години и последователност и трябва и следващите правителства да я продължат.От изборите през 1997 г. ДПС започна да осъществява политиката на \"Мултигруп\" - голям холдинг, създаден от Държавна сигурност. Това посочи Костов, запитан за ролята на Ахмед Доган по време на прехода.Той призна, че през този период държава почти е нямало. Имаше стикери, които се лепяха по магазинчетата, и на тях пишеше с три букви кой е охранителят - това беше държавата, обобщи Костов, посочвайки, че \"момчетата\" от въпросните фирми са били близки до някои политически централи. Той обаче не знаел СДС също да е имала такива момчета.Относно масовата приватизация Костов заяви, че тя е била изцяло идея на БСП. Според него идеята да се даде нещо на хората при онези условия имала един-единствен аргумент - че в годината на голямата девалвация просто е нямало налични пари, за да се продава срещу пари.Той подчерта, че още тогава е предупреждавал, че това няма да завърши добре, посочвайки, че става въпрос за политическа измама от голям калибър.Запитан дали банковият срив от 1996-1997 г. е сравним със ситуацията с КТБ, Костов бе категоричен, че тогава положението е било много по-тежко и се е стигнало до пълна изолация на България.Като неспечелена битка Костов посочи тази за децата и подрастващите. Те останаха в състояние на деидеологизация, което ги прави безпомощни да осмислят света около себе си, бъдещата си роля, заяви той, допълвайки, че не бива децата да са свободно пуснати в живота, тъй като това няма да ги направи конкурентни европейски граждани, способни да се борят за добри доходи и да създават високо конкурентна икономика в страната си.По отношение на \"Апартамент гейт\" Костов беше лаконичен. Той подчерта, че още от 1991 г. живее в къща, която е построил със собствените си ръце. Костов обясни, че именно обстоятелството, че дълго време в представите на българите е изглеждал като човека, заграбил половината страна, го е мотивирало да напише и книгата.", "date": "2019.04.11", "title": "Иван Костов: Демокрацията днес е в упадък"}
{"url": "https://news.bg/crime/prokuraturata-zadarzha-i-obvini-3-ma-za-poboya-v-gabrovo.html", "text": "С постановление на Районна прокуратура - Габрово, днес три лица са задържане за срок от 72 часа, във връзка с нанесен побой на служител в магазин в Габрово.Прокуратурата е привлякла в качеството на обвиняеми 21-годишният Н.М., 20-годишният Й.А. и 30-годишният П.А. за това, че на 7 април в Габрово, в магазин \"2+2\" на ул.\"Николаевска\", действайки в съучастие като извършители, чрез нанасяне на побой, изразяващ се в нанасяне на множество удари с ръце и крака в областта на главата, тялото и краката, причинил на В. И. от Габрово, в качеството му длъжностно лице при изпълнение на службата му (продавач-консултант в магазина), лека телесна повреда по хулигански подбуди.След преценка на събраните по делото доказателства с оглед на това, че същите сочат за обосновано предположение за съществуваща реална опасност обвиняемите да се укрият или да извършат престъпление, тъй като са привлечени като обвиняеми за извършено умишлено престъпление, след като са осъждани за други престъпления /Н.М. е осъждан за извършено престъпление по чл.198 от НК, Й.А. е осъждан за извършено престъпление по чл.346 от НК, П.А., е осъждан за извършено престъпление по чл.195 от НК/, Районна прокуратура -Габрово ще направи искане пред РС - Габрово за вземане на мярка за неотклонение \"задържане под стража\" на трите лица.Действията по разследването продължават под ръководството на прокуратурата.", "date": "2019.04.11", "title": "Прокуратурата задържа и обвини 3-ма за побоя в Габрово"}
{"url": "https://news.bg/crime/politsiyata-prodalzhava-obhodite-za-kokain-kray-shabla.html", "text": "Продължават обходите за кокаин в морето край Шабла, предаде bTV. Все още обаче не е установен плавателният съд, от който са изхвърлени саковете.Припомняме, вчера бяха  във водната граница между Румъния и България. Пратката беше засечена от граничните полицаи.Началникът на граничния пункт в Каварна Галин Петков съобщи, че обходите на морския бряг и наблюдението на морето продължават и днес, като досега не е намерен друг кокаин.Според полицията стоката е била предадена в открито море, без трафикантите да се срещат.Според изчисленията на антимафиотите откритите общо 169 кг високорискова дрога струват над 13 млн. лева. Тъй като обаче вещество е много чисто, то обикновено се смесва с други субстанции. По този начин стоката може да се пласира за повече от 70 млн. лева.В българската акватория патрулират катери, а в небето прелитат военни хеликоптери. Още от вчера  където бяха намерени саковете с кокаин. В акцията са привлечени и водолази.Местните жители се призовават ако открият дрога, незабавно да сигнализират в полицията.В Окръжната прокуратура в Добрич е образувано производство за контрабанда в особено големи размери.", "date": "2019.04.11", "title": "Полицията продължава обходите за кокаин край Шабла"}
{"url": "https://news.bg/politics/mareshki-obvinyava-kontseptsiyata-za-tsiganizatsiya-na-karakachanov-v-razpasvane-na-romite.html", "text": "\" само доказват колко безпредметна, даже вредна се оказа . Предвидените от него повече привилегии за ромите съвсем ще ги разпашат и ще предизвикат нови огнища на напрежение, обяснява лидерът на ВОЛЯ и зам.-председател на НС Веселин Марешки.Партията настоява законът да се приложи с цялата си строгост.Според Марешки, заиграването с ромския етнос, заради гласове по изборите, вече трябва да се тълкува като национално предателство и тежко престъпление.\"Поздравявам \", коментира той.", "date": "2019.04.11", "title": "Марешки обвинява концепцията за циганизация на Каракачанов в разпасване на ромите"}
{"url": "https://news.bg/politics/ostavkite-sa-ritualno-zhertvoprinoshenie-spored-haralan-aleksandrov.html", "text": "\"Апартамент гейт\" е началото на края на десетгодишното управление на една шайка. Това заяви пред bTV бившият депутат Методи Андреев.От своя страна социалния антрополог Харалан Александров отказа да прави подобни категорични прогнози, тъй като не бил \"политическа врачка\". Той обаче бе категоричен, че става въпрос за сериозна криза на институционализма и доверието.Оставките са със статут на ритуално жертвоприношение, каза Александров по повод масовите оставки в ГЕРБ заради скандали с имотните сделки. Има такава нужда, когато \"племето\" е сърдито, обясни той, визирайки българите. Александров подчерта, че неслучайно е употребил тази дума, тъй като проблемът бил, че българите нямат общ етичен стандарт и изпитват затруднения да участват в етичен дебат. Това води до натрупване на напрежение и някой трябва да бъде пожертван, обобщи антропологът, посочвайки, че Борисов прави точно това, което се очаква от него.Според Андреев оставките могат да бъдат решение на проблема само зад тях стои истинско желание за пречистване. Той недоумява защо ДПС са останали извън кръга на скандала.Александров обаче изрази убеденост, че партията на Карадайъ също \"ще го отнесе\", тъй като това било неизбежно.Когато се обърка защитният механизъм на едно общество, хората се обръщат срещу политиците, обясни той, посочвайки, че \"Апартамент гейт\" е като автоимунно заболяване, при което антителата атакуват организма. В момента атаката не е срещу корупцията, а срещу имотите, коментира антропологът.Имотът е пресечна точка на двете страсти, които движат българското общество - лакомията и завистта, заключи той.", "date": "2019.04.11", "title": "Оставките са ритуално жертвоприношение, според Харалан Александров"}
{"url": "https://news.bg/politics/situatsiyata-v-gabrovo-e-ovladyana-uveryava-karakachanov.html", "text": "Местната власт трябва най-накрая да започне да си върши работата. Когато ромите заселват незаконно и строят жилища незаконно, местната власт трябва да сигнализира полицията, а не да се чака да се случи инцидент.Затова настоя военният министър Красимир Каракачанов след заседание на ръководството на МВР в Министерския съвет по повод .\"Ситуацията е овладяна и полицията си свърши работата\", увери вицепремиерът и допълни, че към момента ситуацията е спокойна, не се очакват нови провокации.Няма политическо вмешателство в недоволството на хората, увери Каракачанов и допълни, че това, което трябва да се направи е, че местната власт трябва да бъде много по-наблюдателна и активна в подобни процеси.По думите на Каракачанов не трябва да се чака момента, в който трябва да се намесва полицията. Кметовете на населени места и общини би следвало да бъдат много по-критични, когато подобен контингент се настанява, настоява вицепремиерът.Каракачанов посочи, че подобни неща с нападения на роми над българи трябва да се пресичат още в зародиш. Според него те започват още от самонастаняването на подобни групи хора и затова нещо органите, които трябва да бъдат активни са общинските власти.На въпрос на News.bg, дали  ще бъде достатъчна или трябва да се вземат допълнителни мерки, Каракачанов отбеляза, че без ясна държавна програма няма как да се постигне резултат.Той припомни, че повече от 20 години тези въпроси се замитат под чергата, за да не се разсърди някой и да не ни се скара някой в Брюксел.По думите му, крайно време е да бъдат казани нещата такива, каквито са, защото силовите мерки са последното нещо, което се взема.Трябва да се започне с образованието, социалната политика и незаконните строежи, за да има ефект, призова Каракачанов.Полицията ще остане в Габрово, докато е нужно, увери от своя страна главният секретар на МВР Ивайло Иванов.Припомняме, рано тази сутрин  заради снощната ескалация на напрежението в Габрово.Причината - онзи ден трима мъже от ромски произход пребиха продавач в денонощен магазин.Полицията е  за нанасяне на лека телесна повреда на длъжностно лице по хулигански подбуди.Преди дни, , които бяха в основата на . Двамата го нападнали в гръб, заради забележка.Случаят предизвика . Ден след побоя повечето обитатели на . Проверка на общинските власти показа, че много от постройките там са незаконни.Дни след инцидента вицепремиерът по сигурността и военен министър Красимир Каракачанов обяви, че .По-късно той обяви и стратегията .", "date": "2019.04.11", "title": "Ситуацията в Габрово е овладяна, уверява Каракачанов"}
{"url": "https://news.bg/crime/zadarzhaha-sobstvenitsite-na-rotvaylerite-nahapali-tri-detsa-v-zheleznitsa.html", "text": "Две от нахапаните от ротвайлери деца остават на лечение в \"Пирогов\", предаде bTV.Припомняме, инцидентът стана вчера следобед в село Железница. По време на разходка в покрайнините на софийското село Железница бяха Днес най-леко пострадалото момче беше изписано, а на най-тежко пострадалото дете беше извършена операция. По информация на говорителя на \"Пирогов\" Мария Порязова децата остават под наблюдение и няма опасност за живота им. Те са с множество ухапвания, основно по краката и ръцете.Дядото на нахапаните деца разказа, че нападението станало изненадващо и на помощ се притекла случайно минаваща жена, която напръскала кучетата със спрей. До \"Пирогов\" ги закарал техен роднина.За 24 часа са задържани собствениците на ротвайлерите - майка и син. Животните пък са откарани в приют. По думи на Веселин Андреев от \"Екоравновесие\" кучетата не са проявили агресия нито при залавянето, нито при настаняването им. По тази причина той смята, че са били изоставени и вследствие на това са проявили агресия.От своя страна кметът на Железница Дойчин Сремкин обясни, че проблемът с изоставените кучета в селото е ежедневен. Той посочи, че в социалните мрежи е била пусната обява, че двете животни се издирват, но все още не е ясно дали са били изоставени, или сами са избягали.\"Инцидентът е случайност. Може би са щели да нападнат някой друг. Доколкото знам едно от децата е имало страх от кучетата и може би това е предизвикало агресията им\", коментира Сремкин.Главният инспектор в Столичния инспекторат д-р Тихомир Пърлев посочи, че често има такива случаи са чести, на са съставени едва десет акта.Ако вината на собствениците бъде доказана, те могат да получат до 3 години затвор и 5 000 лева глоба.", "date": "2019.04.11", "title": "Задържаха собствениците на ротвайлерите, нахапали три деца в Железница"}
{"url": "https://news.bg/int-politics/voenen-prevrat-v-sudan.html", "text": "Медии съобщават за военен преврат в Судан. Според постъпващата информация, властта в страната е взета от военните, които скоро трябва да направят официално изявление, съобщава ТАСС.На 11 април сутринта медиите съобщиха, че група военни в Судан свали от власт президента Омар ал-Башир, освобождавайки го от всичките му постове.Според \"Ройтерс\", които се позовават на правителствени източници, суданският президент ал-Башир е подал оставка и в момента се провеждат консултации за създаването на преходен съвет.Суданският президент Омар е принуден да се оттегли от военните след три десетилетия на автократична власт и са предприети действия за създаване на преходен съвет, който да управлява страната, съобщават судански източници. Те допълват пред \"Ройтерс\", че 75-годишният Башир е свален от армията и е в президентската резиденция под \"сериозна охрана\".Според Baj News, Военният съвет на Судан под ръководството на първия вицепрезидент на страната и министърът на отбраната Авад бин Ауф се готви да поеме властта за една година.Очаква се армията на страната да направи официално изявление по държавната телевизия и радио.Масовите безредици в Судан не са утихнали от средата на декември 2018 г. След няколко дни протестите обхванаха около 30 града, включително столицата Хартум. Жителите на африканската страна са недоволни от значителното увеличение на цените на горивата, хляба и брашното, както и острия недостиг на основни хранителни продукти, съобщава ТАСС.На 23 февруари президентът Омар ал-Башир освободи централното правителство, ръководителите на всички провинции и обяви извънредно положение за една година, за да предприеме мерки за преодоляване на кризата. По-късно парламентът намали срока на действие на шест месеца.По-рано С, Великобритания и Норвегия поискаха от суданските власти да променят политическата система на страната, за да изпълнят исканията на протестиращите. Според телевизионния канал \"Ал Хадат\" президентът Омар ал-Башир, заедно с висши служители от неговото обкръжение, са арестувани от военните.По-конкретно се съобщава за задържането на ръководителя на президентската гвардия, както и бившия министър на отбраната Абдел Рахим Мохамед Хюсеин. Лидерът на управляващата партия \"Национален конгрес\" Ахмед Харун и бившият вицепрезидент на Судан Али Осман Таха също са арестувани.Според информацията, повече от 100 души са задържани, включително настоящи и бивши високопоставени служители. Междувременно, местният недържавен телевизионен канал \"Ал-Машхад\" съобщава, че ал-Башир е успял да напусне страната.Както се съобщава от медиите, хиляди хора са по улиците на Хартум. По-голямата част е съсредоточена в щаба на висшето командване на армията. Протестите там продължават от 6 април.В столицата са разположени допълнителни подразделения на армията и бронирани превозни средства. Международно летище Хартум е затворено.Независимостта на Судан от Великобритания е обявена през 1956 г. През ноември 1958 г. в страната има военен преврат, установен е военен режим, а маршал Абад се обявява за първи президент на страната. През 1964 г. той предава властта на коалиционното правителство.През май 1969 г. в страната има държавен преврат, а начело на държавата е полковник Яафар Нимейри. През октомври 1971 г. той е избран за президент на Судан.Нимейри е свален през април 1985 г. в резултат на нов военен преврат, воден от генерал Абдел Рахман Сивар ал Дагаб.Друг военен преврат в Судан има и през юни 1989 г. Най-висшата държавна институция е \"Съветът за революция и национално спасение\", председателстван от генерал-лейтенант Омар Хасан Ахмед ал-Башир. През октомври 1993 г. той става президент.", "date": "2019.04.11", "title": "Военен преврат в Судан"}
{"url": "https://news.bg/regions/katastrofa-na-tir-na-am-trakiya-vze-zhertva.html", "text": "Един човек е загинал при катастрофа на тежкотоварен камион на АМ \"Тракия\", предаде БНТ.Жертвата е 59-годишният шофьор на ТИР-а.Инцидентът е станал около 08.30 часа тази сутрин в района на 125 км на магистралата. Мъжът е загинал на място, след като камионът му се обърнал в канавка.Наложило се тялото да бъде извадено с помощта на специализирана техника на пожарната, тъй като кабината била смачкана до неузнаваемост.Все още се изясняват причините за тежкия пътен инцидент.", "date": "2019.04.11", "title": "Катастрофа на ТИР на АМ \"Тракия\" взе жертва"}
{"url": "https://news.bg/politics/deputatite-prieha-na-parvo-chetene-zakonoproekta-za-mestnoto-samoupravlenie.html", "text": "Депутатите приеха на първо четене Законопроекта за изменение и допълнение на Закона на местното самоуправление и местната администрация. Той предвижда да се въведе задължение на общинския съвет при приемане на бюджета на общината да ододбрява разходи по определени показатели на кметствата в рамките на общия бюджет на общината.Създава се и възможност кметовете на кметствата да участват в комисии за подбор на кандидатите и участниците, както и оценката при провеждането на обществени поръчки.С предлаганите промени ще се гарантира по-голяма самостоятелност на кметствата, като ще се засили и самостоятелността на всеки кмет по отношение на изразходваните годишни разходи по бюджета на общината.", "date": "2019.04.11", "title": "Депутатите приеха на първо четене законопроекта за местното самоуправление"}
{"url": "https://news.bg/int-politics/kim-chen-un-s-ikonomika-shte-nanesem-tezhak-udar-na-onezi-koito-nalagat-sanktsii.html", "text": "Лидерът на Северна Корея Ким Чен-ун съобщи, че страната му трябва да  \"нанесе удар\" на онези, които налагат санкции, като гарантира, че икономиката е по-самостоятелна, съобщава държавната медия, цитирана от \"Ройтерс\".Той обяви тази позиция на втората  през февруари и сигнализира за продължаващия фокус върху икономическото развитие.По отношение на позицията на Северна Корея на срещата на върха, Ким заяви, че ще удвои усилията си за създаване на самостоятелна национална икономика, \"така че да се нанесе тежък удар на враждебните сили, които с кървясъли очи смятат, че санкциите могат да поставят Северна Корея на колене\", според KCNA.Отношенията между САЩ и Северна Корея остават неясни след срещата на върха на 27 февруари в Ханой, която се провали поради различията относно това доколко Северна Корея е готова да ограничи ядрената си програма и доколко САЩ са готови да облекчат икономическите санкции.Държавни медии в КНДР разпространяват снимки и доклади за посещения на Ким в поне четири икономически проекта през последните пет дни, включително реконструиран универсален магазин, туристически курорти и икономически център близо до границата с Китай.На подобна пленарна сесия миналата година Ким официално обяви \"нова стратегическа линия\", която се фокусира върху икономическия напредък и подобряването на живота на северните корейци, вместо предишния двустранен подход за развитие на икономическото и ядреното оръжие.Очаква се Северна Корея да свика заседание на своя законодателен орган, Върховния народен съвет, в четвъртък. На среща днес управляващата партия издигна и Чо Сон Хуи, един от водещите преговарящи Северна Корея-САЩ, на длъжност като член на Централния комитет на партията.Въпреки че не посочва изрично \"враждебните сили\", които налагат санкции, Ким показва по-твърда позиция спрямо Вашингтон, твърдят анализатори.Коментарите са часове преди среща между Доналд Тръмп и южнокорейския президент Мун Дже-ин във Вашингтон, за да обсъдят Северна Корея и други въпроси за сътрудничество.Мун предполага, че санкциите могат да бъдат облекчени, за да се позволи междукорейска икономическа ангажираност в замяна на някои ядрени отстъпки от Северна Корея, но досега Вашингтон не е съгласен.Относно Ким Чен-ун, \"той не спомена директно САЩ, но свързва санкциите с враждебни сили\", обяснява Шин Беом-чул, старши сътрудник в Азиатския институт за политически изследвания в Сеул.Държавният секретар на САЩ Майк Помпео коментира пред комитета на Конгреса в сряда, че би искал да остави \"малко място\" в санкциите, в случай че Северна Корея има \"значителен\" напредък относно отказ от ядрени оръжия.В Ханой, Ким потърси облекчение от големите санкции на САЩ, но Помпео заяви, че те трябва да останат в сила, докато Северна Корея не се откаже на напълно. \"Режимът на правоприлагане, основната резолюция на Съвета за сигурност на ООН, трябва да остане в сила докато не се потвърди отказ от ядрено оръжие\", обяснява той.", "date": "2019.04.11", "title": "Ким Чен-ун: С икономика ще нанесем тежък удар на онези, които налагат санкции"}
{"url": "https://news.bg/politics/mareshki-podgotvil-rodolyubtsi-a-ne-bezrodnitsi-za-ep.html", "text": "Евролистата на коалиция \"Воля-Българските родолюбци\" се състои от 16 души, като в близките дни трябва да станат 17. Това заяви заместник-председателят на Народното събрание и лидер на ПП \"Воля\" при представянето на евролистата на \"Воля-Българските родолюбци\" на брифинг на столичната улица \"Раковски 134\", която ще бъде място за всички български родолюбци.Сред тях са председателят на Народна партия \"Свобода и достойнство\" Орхан Исмаилов, както и Антон Дончев, Христина Костова, Боряна Георгиева, Владимир Аксиев, Сузана Николова, Мартина Йорданова, Мария Колева, Димитър Топалов и Станимир Цолов от ПП \"Воля\".Другите хора, които допълват евролистата, са Георги Соколов от БНЗС \"Александър Стаболийски\", Емил Емилов от Социалдемократическата партия, Ирина Абаджиева, председател на Християндемократическата партия, Тихомир Пейчев от \"Свобода и достойнство\" и финансовия анализатор Кольо Парамов.За 12 години членство в Европейския съюз каквото решава Брюксел, рефлектира върху всички държави членки, посочи Марешки и допълни, че от \"Воля\" не харесват състоянието на Съюза, защото той се нуждае от радикални промени.Освен това в европейското политическо семейство на \"Воля\" вярват, че в света има мъж и жена, а \"всички други извращения не ги подкрепят\".От партията на Марешки настояват за Европа на силни и независими нации, които да съставят един силен и независим Европейски съюз, който да върне традиционните семейни ценности. \"Воля\" иска борба за изравняване на доходите.За да се случат всики тези неща, Марешки настоява да се изпратят в Европа не депутати безродници, а истински български родолюбци. По думите му България трябва да бъде представена от хора в Европейския парламент, които да защитават националните интереси, а не да бъдат кариеристи.Той предлага още сплотен отбор от почтено доказани хора в най-различни области. Марешки категорично заяви, че основното, за което \"Воля\" ще се бори в Европейския съюз, е за равен стандарт по доходи и на живот за всички европейски граждани.", "date": "2019.04.11", "title": "Марешки подготвил родолюбци, а не безродници за ЕП"}
{"url": "https://news.bg/regions/stolichani-signalizirat-ek-za-sistemno-zamarsyavane-na-pancharevskoto-ezero.html", "text": "За замърсяване в езерото край Панчарево сигнализираха спортисти от Гребната база и жители на квартала, предаде БНТ.Недоволните граждани смятат да подадат сигнал и до Европейската комисия за това, че езерото системно се замърсява, но така и не се почиства.\"Сдружение за Панчарево и Кокаляне\" ще изпрати официалното си становище към ЕК следващата седмица.По думи на Иван Хиндалов, който е треньор по кану-каяк на Гребната база, става въпрос за проблем от над 10 години. Той посочва, че така езерото не просто не изглежда добре, но замърсяването затруднява и тренировъчния процес. Той вече не помни кога за последно е било направено почистване.От Регионалната инспекция по околната среда и водите информират, че поддържането и ремонтно-възстановителните работи на язовири и езера трябва да се извършват от собственика на съоръжението. В случая Панчаревското езеро се стопанисва от \"Напоителни системи\". Отговорност за допускането на нерегламентирано замърсяване обаче имал и кметът според екоинспекцията.Те посочват и че качеството на водите на Панчарево се наблюдава чрез мониторингов пункт, като през годините са констатирани незначителни отклонения.", "date": "2019.04.11", "title": "Столичани сигнализират ЕК за системно замърсяване на Панчаревското езеро"}
{"url": "https://news.bg/politics/radan-kanev-zove-mariya-gabriel-da-zashtiti-evtiniya-internet-v-balgariya-ot-monopol.html", "text": "Водещият на евролистата на \"Демократична България\" Радан Кънев зове еврокомисарят и водещ листата на ГЕРБ Мария Габриел да не допуска монопол на пазара на кабелна телевизия и интернет в България, което можело да убие малкия бизнес и да повиши двойно цените в сектора.Кънев се обръща към Габриел в качеството ѝ на еврокомисар с ресор цифрова икономика и цифрово общество. Според него благодарение на ограничената държавна намеса и добри регулаторни решения в миналото, българските граждани се радват днес на отличен достъп до интернет и кабелна телевизия на ниска цена. Това от своя страна давало възможност на предприемчивите българи да развиват своя бизнес и просперитет. Решение на Комисия за регулиране на съобщенията (КРС) обаче поставяло това под сериозен риск.\"С Решение № 109 от 14.03.2019 г. КРС \"отменя всички специфични задължения, наложени на \"Българска телекомуникационна компания\" ЕАД с Решение № 372/13.08.2015 г. на КРС\". Става дума за задължението на БТК ЕАД да осигурява достъп на доставчиците на интернет и кабелна телевизия до тръбната си (канална) мрежа на фиксирани цени, поради фактическото монополно положение на БТК ЕАД на този пазар. Точно тази мярка защитава хилядите фирми, доставчици на интернет и телевизия, от нелоялна конкуренция от страна на техния пряк конкурент БТК ЕАД и от злоупотреба с господстващо положение на пазара. Именно тази мярка гарантира и сравнително ниските цени, на които българските потребители и бизнес получават достъп до интернет и телевизия\", пише Кънев.Според него спорното решение на КРС (№ 109 от 14.03.2019 г.) се основава на изцяло грешен и лобистки, изготвен от самата КРС, \"\". Въпросният анализ стигал до извода, че у нас не съществува монопол или господстващо положение при достъпа до тръбната (канална мрежа).Кънев е на мнение, че 90% от законно поставените кабели за доставка на интернет и телевизия преминават през тръбната мрежа на БТК ЕАД, както и че БТК ЕАД контролира 100% от т.нар. \"последен километър\" и \"последни 100 м.\" от трасетата за достъп до българските домакинства и офиси.Последиците, по думите на Кънев, биха били ужасяващи:- Монополизиране на пазара на доставка на интернет и телевизия по кабел от една-единствена компания, при това публично свързвана със сенчест бизнес, политическо влияние и чужди интереси;- Фалит на стотици, а може би хиляди фирми от дребния и средния бизнес, които доставят отлична услуга на добра цена на милиони домакинства и фирми;- Рязко поскъпване на услугата достъп до интернет и телевизия за всички български семейства и предприятия.Къде може да се намери решение?Кънев обяснява, че правото на ЕС защитава конкуренцията и интересите на малкия бизнес и потребителите, следователно \"опасното решение на КРС не може да влезе в сила, ако не бъде съгласувано от ЕК\". Такова гласуване влиза точно в ресора на българския еврокомисар Габриел.\"От Вашия глас в ЕК зависят съдбата на хиляди фирми и бюджетите на милиони семейства\", обяснява Кънев и призовава Мария Габриел да поеме ясен, категоричен и безусловен ангажимент пред българските граждани, че ще се противопоставите на съгласуването на Решение №109/14.03.2019г. от Европейската комисия.Кънев завършва обръщението си към Габриел с думите: \"Аз, а надявам се и Вие, като убеден европеец, вярвам, че силна Европа може да защити българите от монополисти и от корупционни актове на администрацията и регулаторите. Бъдете част от силна Европа, а не от корумпираната партийна администрация!\"", "date": "2019.04.11", "title": "Радан Кънев зове Мария Габриел да защити евтиния интернет в България от монопол"}
{"url": "https://news.bg/crime/plevenchanin-zadigna-lotariyni-bileti-za-nad-80-000-leva.html", "text": "25-годишен плевенчанин задигна лотарийни билети за над 80 000 лева, съобщиха от Областната дирекция на МВР.Кражбата е станала около 08.20 часа на 17 януари тази година. Бил разбит офис на фирма на улица \"Гургулят\". Полицията установила, че в помещението е проникнато на 17 януари за времето от 00.58 часа до 08.20 часа.По думи на собственика били откраднати билети на \"Националната лотария\" на обща стойност от 81 607 лева.В хода на разследването униформените открили някои от изчезналите билети, които били за различни лотарийни игри. Служителите на реда установили, че сред тях имало и печеливши талони, за които дори вече били изплатени печалби.След като полицията установила крадеца, мъжът бил задържан за 72 часа. Той е привлечен в качеството на обвиняем по образуваното досъдебно производство.", "date": "2019.04.11", "title": "Плевенчанин задигна лотарийни билети за над 80 000 лева"}
{"url": "https://news.bg/politics/mareshki-iska-karakachanov-da-se-izvini-za-stsenite-v-gabrovo.html", "text": "\"Ако Красимир Каракачанов е толкова важен за правителството, по-добре да си ходи цялото правителство.\" Така лидерът на партия \"Воля\" Веселин Марешки коментира  и , свикана от вицепремиера Красимир Каракачанов.Според Марешки скандалът в Габрово е инсценировка, за да се вдигне позасъхналият рейтинг на Каракачанов, която сега се чудят как да потушат. Той заяви, че Каракачанов дължи извинение на целия български народ за срамните сцени в Габрово.От \"Воля\" настояват да се провери дали Каракачанов не е извършил престъпление на границата, а още от утре партията ще започне да се \"занимават с този човек и да му искат оставката\".\"Ако се докаже, че това е инсценировка, ще го гоним до гроб\", закани се Марешки и посочи, че е крайно време да се освободи българското правителство от безбожници и безродници.Лидерът на \"Воля\" изтъкна, че винаги преди изборите ромите отиват и бият някого. Марешки смята, че Каракачанов трябвало да си отиде с дружката му Валери Симеонов.\"Да го оставим Каракачанчето и той с Валерката ще си отиде там, където му е мястото\", атакува Марешки вицепремиера.По думите му Каракачанов е български продажник, защото казва къде са слабите места на границите ни.Той недоумява защо вицепремиерът и военен министър е нарекъл българските родолюбци, които са готови да пазят границите ни, \"сульовци и пульовци\".", "date": "2019.04.11", "title": "Марешки иска Каракачанов да се извини за сцените в Габрово"}
{"url": "https://news.bg/weather/oblachno-s-kratkotrayni-valezhi.html", "text": "Времето през днешния ден ще бъде променливо, през по-голямата част от деня ще има значителна облачност, очакват се валежи.През втората половина на деня облачността ще бъде предимно купесто-дъждовна и на редица места ще има краткотрайни превалявания.На някои места в източната част на страната дъждовете ще бъдат придружени с гръмотевици.Вятърът ще бъде слаб, предимно от запад. В източните райони посоката му ще бъде от изток-югоизток.Максималните температури са в интервала 13-18 градуса, малко по високи в крайните югозападни райони.Минималните са между 7 и 10 градуса.Снимката е направена, благодарение на Motorola .", "date": "2019.04.11", "title": "Облачно, с краткотрайни валежи"}
{"url": "https://news.bg/int-politics/otlagat-brekzit-do-31-oktomvri.html", "text": "Премиерът на Великобритания Тереза Мей прие предложението на ЕС за отлагане на Брекзит до 31 октомври 2019 г., съобщи в Twitter председателят на Европейския съвет Доналд Туск.По думите му, нейното съгласие означава допълнителни шест месеца, през които Обединеното кралство да намери възможно най-доброто решение.Според нея, страната може да напусне ЕС и по-рано, ако в парламента бъде постигнато съгласие по сделката.\"Зная, че у много хора има разочарование за това, че трябваше да поискам това отлагане\", заяви Мей на пресконференция в Брюксел.Тя поясни, че ако парламентът приеме споразумението за Брекзит до 31 май, Великобритания няма да участва в евроизборите.По-рано Би Би Си съобщи, че лидерите на ЕС, които заседаваха в Брюксел, са се договорили да дадат на Великобритания отсрочка за Брекзит до 31 октомри.Дипломатически източници, цитирани от \"Ройтерс\", заявиха,че ЕС ще преразгледа това отлагане през юни.По-рано Дойче веле съобщи, че Франция се е обявила против позицията на повечето страни в ЕС за продължително отлагане на Брекзит.Преди това британският парламент даде на Мей мандат да преговаря за отлагане до 30 юни. Туск от своя страна се обяви за по-продължителна отсрочка. Ангела Меркел изрази позиция, че Брекзит може да бъзе отложен до края на 2019 или началото на 2020 г.", "date": "2019.04.11", "title": "Отлагат Брекзит до 31 октомври"}
{"url": "https://news.bg/press/proveryavat-i-valeri-simeonov-za-imoti-tsvetanov-se-vrashta-v-parlamenta-bsp-obzhalva-registratsiyata-na-abv.html", "text": "Вестниците в четвъртък отново отделят подобаващо място на \"апартаментгейт\".\"Очаквам и от другите оставки, заяви пред журналисти в Брюксел премиерът Бойко Борисов в отговор на въпрос ще има ли още оставки във връзка с имотните скандали у нас - оставки в средите на ГЕРБ. Те ни гледат сеира, ние човек след човек, знакови фигури подават оставки. Накрая излизат с цялата си наглост и казват, че оставките не било нищо. Ами подайте и вие като нас оставки, пък след това ще говорим по другите теми, изтъкна Борисов. Това е стандарт, който се спазва в ГЕРБ от всички - при съмнения, при сянка от съмнения, се подават оставки. Така Тома Биков, депутат от ГЕРБ, коментира в парламента оставката на Делян Добрев. Народното събрание прекрати неговите пълномощия. Оставките в последните дни водят към \"Борисовгейт\" заради данните от последния доклад на ЕК от февруари тази година, в който се казва, че от две трети от сигналите за корупция за видни политически личности не се разследват. Отговорност за това носи министър-председателя. Това заяви по-рано днес народният представител от БСП за България Елена Йончева. Говорител на Европейската комисия отказа да коментира подадените оставки сред управляващите в България. Знаем за тези събития, заяви говорителят в отговор на въпрос на пресконференция. По неговите думи ЕК не вижда причина да вземе отношение. Не коментираме вътрешни политически събития, добави говорителят.\" - в. \"Стандарт\".\"Прокуратурата възложи на Антикорупционната комисия да провери сигнал за имоти, купени на занижени цени от \"СКАТ \" ООД, чийто собственик и управител е депутатът и лидер на Национален фронт за спасение на България (НФСБ) Валери Симеонов. Сигналът е постъпил при главния прокурор днес и в него са описани три сделки за купени имоти на нереално ниски цени, съобщават от прокуратурата, но не посочват кой е подателят на сигнала. Първият случай е от 2004 г. \"СКАТ\" ООД получава право на строеж на апартамент с площ 80 кв.м. в \"Слънчев бряг\" за сумата от 900 лева, при данъчна оценка 856.60 лв. През 2005 г. дружеството купува офис в \"Слънчев бряг\" с площ 31.35 кв. м. за сумата от 6 901.10 лв. при данъчна оценка 6 901.10 лв. Третият случай е от 2008 г. Купен е имот частна общинска собственост с площ 875 кв.м за сумата от 850 815 лв. по решение на Общински съвет - Бургас, чийто председател по това време е Валери Симеонов, председател на комисията за общинска собственост е бил Валентин Касабов - настоящ народен представител от НФСБ. Юрисконсулт е бил настоящият народен представител Християн Митев. За този имот се твърди в сигнала, че не се ползва по предназначение за нуждите на телевизията, а е построен жилищен блок. В сигнала са изложени и твърдения, че през 2008 г. \"СКАТ\" ООД, управлявано от Валери Симеонов е купило \"База за отдих Пресока\" в Златоград, която в момента е хотел \"Панорама\". Твърди се и че са изградени незаконни постройки - басейн и ресторант, което е потвърдено от влязло в сила решение на Върховния административен съд от 2013 г., както и че са построени без съответните разрешителни и следва да бъдат съборени, а това не се е случило. Върховната касационна прокуратура е възложила на Антикорупционната комисия да извърши проверка на твърденията в сигнала. Проверката ще се извършва от комисията, тъй като в момента Валери Симеонов е депутат и лидер на НФСБ, а през 2008 г. - председател на Общински съвет в Бургас...\" - в. \"Дневник\".\"Бившият депутат от ГЕРБ Антон Тодоров обвини депутата от БСП Иво Христов, че разполагал с няколко жилища и банкови сметки. \"Малката 300 кв. къщурка на Иво \"80% дебили\" Христов в Драгалевци. Добавете към нея къща с двор в Царево, апартамент, три коли и няколко банкови сметки\", написа в социалната мрежа Facebook Тодоров. \"Никой обаче не го пита нищо! Радват му се и го величаят! Срамота! Ако го попитат, вероятно ще трябва да признае, че съпругата му Николета Калчева Лингурова-Христова е била съуправител с Иван Дремсизов /акционер с Илия Павлов в \"Мултигруп\"/ на най-голямата мулташка фирма на входа и изхода на \"Кремиковци\" - Интерстийл трейдинг къмпани. Тук обаче не е прието \"цоциалистите\" да бъдат питани такива неща\", пише още Тодоров. В профила си Тодоров прилага и документи за \"две къщи в София и Царево, за апартаменти, за три коли и парички кеш в сметки\".\" - в. \"Стандарт.\"Всекидневниците съобщават също, че Цветан Цветанов се връща в парламента като нещатен сътрудник на групата на ГЕРБ.\"Зам.-председателят на ГЕРБ Цветан Цветанов се връща в Народното събрание като нещатен сътрудник на парламентарната група. Това става ясно от парламентарния сайт. Цветанов остана зам.-председател на партията и шеф на предизборния ѝ щаб. Цветанов успокои, че \"няма драма\" с оставката му и заяви, че ще продължи да поддържа \"тесни връзки\" с групата на ГЕРБ и да помага на новия ѝ председател Даниела Дариткова. Сега Цветанов ще продължи да се подвизава в Народното събрание макар и не като депутат, а като нещатен сътрудник на ГЕРБ.\" - в. \"Сега\".\"Депутати от ГЕРБ обясниха пред Mediapool, че Цветанов е включен в списъка със сътрудниците, за да има лесен достъп до Народното събрание, а такъв му трябвал защото е зам.-председател на партията и се занимава със структурите. Иначе ще трябва всеки път, когато реши да отиде в парламента, да се предупрежава охраната. В понеделник премиерът Бойко Борисов обяви, че е ядосан на Цветанов, защото заяви в Панорама, че няма кой да го накаже. \" Как може да говори така? Може да ни накаже Господ, може да ни накажат хората. Мога да го накажа и аз. И го направих\", възмути се Борисов на брифинг в Министерския съвет по повод КСНС, докато редом до него беше вицепремиерът Томислав Дончев. Решението за оттеглянето на Цветанов от парламента беше обявено след среща с премиера, която се проведе веднага след завръщането на Цветанов от САЩ. Оставката му беше предшествана от оставките на Цецка Цачева като правосъден министър и на двама зам.-министри. Всички те се разделиха с постовете си заради скандала с луксозни апартаменти...\" - в. \"Стандарт\".Изборната кампания неизменно е сред тематичните акценти.\"ГЕРБ е единствената партия, която спазва поетите ангажименти и успява да помага на общините, за да се решат проблеми им. Едва ли някога досега е имало такъв добър синхрон между местната и държавна власт, както при управлението на ГЕРБ. Това заяви зам.-председателят на ГЕРБ Цветан Цветанов пред близо 700 членове и симпатизанти на партията в Силистра, които препълниха залата на местния театър. Заедно с Цветанов беше и народният представител Алтимир Адамов и областният координатор на партията Тодоров Тодоров. \"Стабилното държавно управление и европейската солидарност са начинът да подобряваме доходите и инфраструктурата. Както знаете - поели сме ангажимент учителските възнаграждения да нараснат двойно до 2021 г. Инвестициите в образованието са инвестиции в бъдещето\", заяви Цветанов.\"Евродепутатите на ГЕРБ показаха, че могат да защитават националния интерес на България\", каза Цветанов и даде пример с Емил Радев, който е един от най-активните депутати в Европейския парламент...\" - в. \"Труд\".\"Докато решават за кого да гласуват на 26 май българските граждани трябва да имат предвид факта, че благодарение на ГЕРБ досега не са губени средства по оперативни програми, а европейският бюджет на България ще достигне рекордните 18 млрд. лв. При БСП е обратното - при тяхното правителство спряха еврофондовете\", напомни зам.-председателят на ГЕРБ. Цветан Цветанов бе категоричен, че в политиката ако тръгнеш с агресия и противопоставяне - няма да постигнеш нищо, защото хората искат да им се решават проблемите, а това минава през стабилна местна власт и спокойна среда за работа. Той бе категоричен, че всички членове и симпатизанти на ГЕРБ трябва да дадат всичко от себе си, за да се постигне убедителна победа на евроизборите, защото те са генералната репетиция за местните избори. Зам.-председателят на ГЕРБ обсъди с актива на ГЕРБ в Силистра и хода на гражданските диалози \"Европа в нашия дом\" на теми образование и регионално развитие. \"В рамките на последните две години 700 млн. лв. са инвестирани в образователна инфраструктура. В последните 30 години това е най-голямата инвестиция, правена някога в тази сфера\", обясни Цветанов. \"Изключително съм впечатлен от тази пълна зала, искам да ви пожелая успех и да помоля в периода на кампанията да бъдете максимално активни, защото страната има нужда развитието й да продължи - а това може да го постигне само правителството на премиера Борисов\", завърши зам.-председателят на ГЕРБ...\" - в. \"24 часа\".\"Организацията на изборите за Европейски парламент протича нормално, а новите членове на Централната избирателна комисия участват пълноценно в работата ѝ. Това заяви в студиото на сутрешния блок на БНТ1 говорителят на Централната избирателна комисия Александър Андреев. Той заяви, че коалицията на АБВ, чието име \"Коалиция за България\" породи спорове с БСП, е вече регистрирана за европейските избори. Организацията на изборите за ЕП протича нормално и всичко е в срок, а новите членове на ЦИК участват пълноценно в работата ѝ, заяви говорителят на Комисията Алекасндър Андреев. Обществената поръчка за машините за машинно гласуване също тече в срок - когато бъде обявена, ще започне събирането на оферти, като срокът за предоставянето им е 16 април, допълни той. До момента са подали документи за регистрация 9 партии, като от тях към момента са регистрирани 3. Коалициите са 8, като от тях са регистрирани 4, а инициативните комитети са 6, всички от които са регистрирани. И тази година гражданите могат да проверят в сайта на ЦИК дали са включени в списъците за подкрепа на партии, коалиции и иницативни комитети, напомни Андреев. Кандидатите на европейските избори отново имат право да използват медийни пакети, като ЦИК скоро ще излезе с решение за условията и реда на предоставянето им. Предоставянето на дарения за тези избори може да се предоставят и от граждани на страни членки на ЕС, които пребивават в страната, но размерът им не може да надвишава 10 000 лв. на година, напомни Андреев. \"Коалиция за България\" на АБВ, около чието име се породиха спорове с БСП, е регистрирана в ЦИК, заяви Андреев. И двете страни са предоставили документи за регистриране на марката \"Коалиция за България\", но становището на ЦИК е, че притежанието на марката не е въпрос, относим към регистрацията съгласно Изборния кодекс, допълни говорителят на комисията. По въпроса дали Евгения Банева и Десислава Иванчева могат да се кандидатират за евродепутат, Александър Андреев напомни, че всеки гражданин има право да се регистрира като кандидат, ако е подкрепен от инициативен комитет и отговаря на условията за пасивното избирателно право - да е навършил определена възраст, да има постоянен адрес на територията на България или на друга държава-членка на ЕС и да не е изтърпял мярка лишаване от свобода или да е поставен под запрещение. В случая с Десислава Иванчева, тя не изтърпява наказание \"лишаване от свобода\". Александър Андреев заяви, че ако казусът се разрасне, ЦИК ще излезе с решение.\" - в. \"24 часа\".\"БСП ще обжалва във Върховния административен съд (ВАС) решението на Централната избирателна комисия (ЦИК) за регистрация за участие на европейските избори на водената от АБВ \"Коалиция за България\". Причината - създадената от бившия президент Георги Първанов партия ползва име, патентовано от \"Позитано\" 20. БСП и няколко малки партии използваха името \"Коалиция за България\" повече от десет години. С него Георги Първанов спечели президентските избори прз 2001 г., а социалистите - парламентарните избори през 2005 г., когато Сергей Станишев стана премиер. Социалистите обжалват и решения на ЦИК за назначаването на съставите на районните избирателни комисии, тъй като лявата партия има само едно от 31 председателски места. От секретарските 14 били за БСП, а 16 - за ДПС. Според зам.-председателя на БСП Кирил Добрев има съмнения за готвени манипулации на изборите, тъй като протоколите се подписват от председател и секретар.\" - в. \"Дневник\".", "date": "2019.04.11", "title": "Проверяват и Валери Симеонов за имоти, Цветанов се връща в парламента, БСП обжалва регистрацията на АБВ… "}
{"url": "https://news.bg/world/pochina-maykata-na-angela-merkel.html", "text": "Почина майката на канцлера на Германия Ангела Меркел, предаде Дойче веле.Новината за смъртта на 90-годишната Херлинд Каснер е потвърдена от представител на федералното правителство, който е помолил журналистите да уважат личното пространство на канцлера и нейното семейство.Бащата на Меркел - Хорст Каснер, почина през 2011 г.Нейните родители рядко се появяваха на публични събития. Те обаче присъстваха, когато Ангела Меркел положи клетва в Бундестага, както и на 60-годишния й юбилей през 2014 г.", "date": "2019.04.11", "title": "Почина майката на Ангела Меркел"}
{"url": "https://news.bg/world/kamerata-na-inzh-d-r-petko-dinev-izprati-snimki-ot-lunata.html", "text": "Израелският космически апарат Beresheet, който от 4 април е в орбита около Луната, вече изпрати изображения на лунната повърхност, Както и на Земята от космоса.Припомняме, камерата, с която те са заснети, е създадена от компанията на българския учен инж. д-р Петко Динев, който работи в САЩ, с българи в екипа си.Тя заснема изображения с 8 мегапиксела разделителна способност. Конструирана е така, че да издържа на температури от минус 40 до плюс 85 градуса, както и на изключително силни вибрации, и на 100 пъти по-високо ускорение от земното.Платките за нея са тествани в България, компонентите върху тях също са монтирани у нас.Инж. д-р Петко Динев е първият от учениците на Теодосий Теодосиев, който е получил международно признание. Той е сред създателите на Beresheet е първият израелски апарат, който ще кацне на Луната. Той беше изстрелян от полигона Кейп Канаверал във Флорида с ракета-носител Falcon 9 на частната компания SpaceX, основана от Илън Мъск. Наименованието на сондата, в превод от иврит, означава в \"в началото\" - първите думи от книгата \"Битие\" на Библията.", "date": "2019.04.11", "title": "Камерата на инж. д-р Петко Динев изпрати снимки от Луната"}
{"url": "https://news.bg/int-politics/pase-predupredi-rusiya-za-posleditsite-ot-napuskane-na-organizatsiyata.html", "text": "Парламентарната асамблея на Съвета на Европа призова Русия да сформира делегация и да възобнови вноските си в бюджета на организацията, предаде радио \"Свободна Европа\".В резолюция, приета от ПАСЕ, е отправен призив към Москва да не допусне \"ситуация, при която на най-голямата страна-членка ще бъде предложено да напусне организацията или тя сама ще напусне с всички геополитически последици, включително за руските граждани\".Руската делегация беше лишена от право на глас в организацията през април 2014 г. след анексирането на Крим. На Москва беше отнето и правото да участва в ръководните органи на асамблеята. През юни 2017 г. Кремъл обяви, че спира вноските си в бюджета на Съвета на Европа докато не бъдат възстановени напълно правомощията на Русия в ПАСЕ.През октомври 2018 г. Москва постави условие: в регламента на организацията да се направи поправка, забраняваща лишаване на делегациите от право на глас по време на сесиите.Предложението не беше прието, след което Русия обяви, че няма да заявява участие в сесиите.", "date": "2019.04.11", "title": "ПАСЕ предупреди Русия за последиците от напускане на организацията"}
{"url": "https://news.bg/crime/gabrovo-osamna-s-politseyska-ohrana.html", "text": "След снощната ескалация на напрежението в Габрово, тази сутрин градът осъмва под полицейска охрана, предаде БНТ. Сили на жандармерията и на областната дирекция на вътрешните работи в Ловеч дойдоха в Габрово, за да охраняват обществения ред.Всичко започна след като няколкостотин души се събраха на спонтанен протест, организиран в социалните мрежи. Хората излязоха да изразят възмущението си от нападението и побоя на служител в магазин от трима мъже от ромски произход, освободени 24 часа след задържането им - без повдигнати обвинения.Случаят стана известен благодарение на клип, разпространен в социалните мрежи.Едва след това полицията задържа повторно нападателите.Гневът на хората вече беше набрал мощ и прерасна в размирици. Първоначално протестиращите се опитаха да разбият вратите на следствието с обвинението, че полицията пази престъпниците. След това чупиха прозорци и предмети в кварталите \"Шиваров мост\" и \"Бичкиня\", откъдето се предполага, че са нападателите.Късно вечерта напрежението беше овладяно.", "date": "2019.04.11", "title": "Габрово осъмна с полицейска охрана"}
{"url": "https://news.bg/regions/107-godini-ot-sazdavaneto-na-voennata-akademiya-v-sofiya.html", "text": "Най-старото висше военно училище в България отбелязва 107 години от създаването си.Празникът ще започне на строевия плац - ще бъдат поднесени венци пред паметника на патрона Георги Раковски и ще бъде открита специална мемориална плоча.Предвижда се през следващата седмица да започне основен ремонт на главния корпус на Военната академия. За целта правителството отпуска 1 милион и 700 хиляди лева. Ще бъде изградено и студентско общежитие за близо 300 души, каквото в момента липсва. По този начин академията ще увеличи капацитета си.", "date": "2019.04.11", "title": "107 години от създаването на Военната академия в София"}
{"url": "https://news.bg/regions/katastrofa-zatrudnyava-dvizhenieto-na-am-hemus.html", "text": "Движението при км 38 на АМ \"Хемус\" в посока София е ограничено само в една лента заради катастрофа.Трафикът се осъществява в изпреварващата лента и се регулира от \"Пътна полиция\".", "date": "2019.04.11", "title": "Катастрофа затруднява движението на АМ \"Хемус\""}
{"url": "https://news.bg/bulgaria/kurierski-firmi-otkazvat-pratki-za-velikobritaniya.html", "text": "Повечето куриерски фирми в Бургас спряха да изпълняват доставки на колети за и от Великобритания, предаде БНТ. Причината е все още неясната ситуация около Брекзит. \"Български пощи\" засега продължават да обслужват клиентите си.Една от клиентките на куриерска фирма - Олга Барева, разказва, че е решила да зарадва своите роднини с колет с подаръци за Великден. Когато отишла да го изпрати разбрала, че фирмата не може да го достави до Англия. Други фирми също й отказали.\"Всяка година за Великденските празници изпращам на моите близки в Лондон колет с разни неща. Днес отидох в една куриерска фирма и ми казаха, че не мога да изпратя нищо.\" - разказва Барева.От фирмата заявиха, че не искат да рискуват докато не стане ясна ситуацията с Брекзит.Припомняме, Европейският съюз даде на Великобритания нова отсрочка за Брекзит. След петчасови преговори стана ясно, че новият срок 31 октомври.Българските пощи обаче продължават да приемат колети.Повечето от куриерските фирми смятат, че след излизането на Великобритания от Европейския съюз може да има забрана да извършват куриерска дейност на територията на острова.", "date": "2019.04.11", "title": " Куриерски фирми отказват пратки за Великобритания"}
{"url": "https://news.bg/int-politics/dumite-na-pens-za-venetsuela-smardyat-otseche-maduro.html", "text": "Президентът на Венецуела Николас Мадуро осъди думите на американския вицепрезидент Майк Пенс на заседанието на Съвета за сигурност на ООН, предаде \"Спутник\".Припомняме, Пенс прикани венецуелският пратеник Самуел Монкада да напусне заседанието, да се върне в страната си и да  Освен това той призова Съвета за сигурност да признае опозиционния лидер Хуан Гуайдо за легитимен президент на карибската страна.\"Това е реч, пълна с лъжи, фалш, манипулация, думите на Майк Пенс за Венецуела смърдят\", заяви държавният глава пред местни медии.Мадуро реагира остро и срещу заплахата, която Пенс отправи по време на заседанието, за военна инвазия във Венецуела.Венецуелският президент напомни на правителството на Доналд Тръмп и че не американски чиновник определя кой да бъде президент на Венецуела.\"САЩ се мислят за империя, която заповядва, управлява, назначава и отстранява, не, г-н Пенс, във Венецуела президентът не го определяте Вие\", отсече Мадуро.", "date": "2019.04.11", "title": "Думите на Пенс за Венецуела \"смърдят\", отсече Мадуро"}
{"url": "https://news.bg/society/zakon-za-imotnite-sdelki-iskat-danachnite.html", "text": "НАП констатира сериозни нарушения сред превозвачи, нужен е и закон, който не позволява изповядване на имотни сделки по-ниски от пазарните цени, коментира пред БНТ, говорителят на Националната агенция по приходите Росен Бъчваров.\"Никой не е застрахован от данъчен контрол от страна на НАП\", обясни той и допълни, че програмата за несъответствие между имущество и доходите работи за всякакви физически лица, независимо дали са политици, или не.Започват съвместни проверки с прокуратурата на замесените лица в скандала с имотите на властта, годишно се правят около 2000 подобни проверки.За практиката да се изповядват имотни сделки на данъчна основа, Бъчваров прогнозира, че законодателната рамка, която в момента позволява прехвърлянето на собственост да става на по-ниска от действителната цена, да бъде преразгледана, защото така законът допуска спестяване на данъци.\"Определено се налага прецизиране\", обясни той.Припомняме, до този момент скандала \"Апартамент гейт\" струва оставките: на ; на ; на ; на ; на ; на . и на кмета на Созопол Панайот Рейзи, но той  и само напусна партията.Освен това се  Пламен Георгиев, сина на директора на Националната следствена служба (НСлС) Борислав Сарафов и на съпругата на председателя на Върховния касационен съд Лозан Панов. да се проверят сигналите за апартаментите и на министъра на туризма Николина Ангелкова и депутата от БСП Валери Жаблянов.Тече проверка и \" за евтини имоти.Кампанията срещу нелегалните превозвачи показват \"плашещи\" данни - много хора извършват превози в страната и чужбина нелегално с лични автомобили, без регулация, обясни Бъчваров.Предстоят още такива операции, които протичат с т.нар. таен клиент - служител на НАП. В случая с превозите до чужбина, заплащането се извършва извън България, но НАП извършва проверки в страната, допълни той.Ако не са издадени касови бележки и билети на пътници, глобата се увеличава пропорционално, а превозното средство може да бъде спряно от движение за един месец, коментира той.НАП осъществява наблюдение върху декларираните от работодателите доходи, като така се изключва възможността да се пропусне събирането на служебни бележки и физическите лица да влязат неволно в нарушение. Доходите могат да се проверят чрез електронните услуги на Националната агенция по приходите.НАП стартира мобилно приложение за сканиране на касови бележки с QR код, което проверява дали тя е действителна, добави Росен Бъчваров.", "date": "2019.04.11", "title": "Закон за имотните сделки искат данъчните"}
{"url": "https://news.bg/society/karakachanov-sabira-mvr-v-ms-zaradi-razmiritsite-v-gabrovo.html", "text": "Вицепремиерът и министър на отбраната Красимир Каракачанов събира ръководството МВР в министерски съвет за да обсъди .\"Трябва да обсъдим превантивните мерки, за да не се допускат подобни инциденти\", обясни той пред БТВ причините за извънредното заседание.Той не очаква ескалация, но тези проблем избухват и затихват в различни моменти при подобни инциденти в държавата.Според него вината не е на полицията, цял ден и нощ те охраняват обществения ред.Каракачанов иска да се обсъди превенция спрямо хората, които обитават незаконни къщи и махали, защото според него от там идват проблемите.Не трябва да се допускат подобни инциденти и чак след това полицията да реагира, допълни той.Всичко започна след като няколкостотин души се събраха на спонтанен протест, организиран в социалните мрежи.Хората излязоха да изразят възмущението си от нападението и побоя на служител в магазин от трима мъже от ромски произход, освободени 24 часа след задържането им - без повдигнати обвинения.Междувременно прокуратурата задържа и обвини 21-годишният Н.М. (осъждан и за други престъпления), 20-годишният Й.А. и 30-годишният П.А., за побой с множество удари с ръце и крака в областта на главата, тялото и краката на продавача от Габрово.Повдигнатите обвинения са за лека телесна повреда по хулигански подбуди.Преди дни, , които бяха в основата на . Двамата го нападнали в гръб, заради забележка. Случаят предизвика . Ден след побоя повечето обитатели на . Проверка на общинските власти показа, че много от постройките там са незаконни.Дни след инцидента вицепремиерът по сигурността и военен министър Красимир Каракачанов обяви, че .По-късно той обяви и стратегията .", "date": "2019.04.11", "title": "Каракачанов събира МВР в МС заради размириците в Габрово"}
{"url": "https://news.bg/int-politics/predsrochni-parlamentarni-izbori-v-avstraliya-na-18-may.html", "text": "Австралийците ще гласуват на предсрочни парламентарни избори на 18 май. Това обяви премиерът Скот Морисън, цитиран от световните осведомителни агенции.Изборите ще решат дали консервативното правителство ще спечели трети мандат или ще бъде заменено от администрация на опозиционната Лейбъристка партия, ръководена от Бил Шортън.Всички 151 места в Камарата на представителите (долната камара на парламента) ще са обект на изборите, както и половината от 76-те места в Сената.Очаква се изборите да бъдат арена на горещи полемики в няколко области, включително климатичните промени и икономиката.\"(Изборите) ще определят икономиката, в която живеят австралийците не само за следващите три години, но и за следващото десетилетие\", коментира Морисън по време на пресконференция.\"Ние живеем в най-добрата страна в света, но за да осигурим бъдещето ви, пътят напред зависи от силна икономика\", настоя той, допълвайки: \"Ето защо залогът е толкова голям.\"За разлика от много други големи демокрации по света, в Австралия гласуването е задължително за хората над 18-годишна възраст, или рискуват да бъдат глобени.Това осигурява висока избирателна активност: 95% от хората са гласували на последните избори в Австралия. При последните избори в САЩ и Великобритания, напротив, гласуваха съответно 55 и 66 процента.Защитници твърдят, че това деполяризира изборите и намалява влиянието на лобистки групи, въпреки че критици оспорват това.Морисън стана министър-председател през август миналата година, след като тежки  неговия предшественик Малкълм Търнбул.По този начин Морисън се превърна в петия премиер на Австралия от 2013 г. насам.Социологическите проучвания в последно време даваха преднина на Лейбъристката партия. Същите проучвания обаче показаха, че Морисън е предпочитан за министър-председател пред Бил Шортън.", "date": "2019.04.11", "title": "Предсрочни парламентарни избори в Австралия на 18 май"}
{"url": "https://news.bg/crime/obvinyavat-dvama-mladezhi-za-bludstvo-s-12-godishno-momiche.html", "text": "Двама младежи от Разград са предадени на съд за блудствени действия с 12-годишно момиче, съобщиха от прокуратурата.18-годишният Тезджан Р. и непълнолетният Шабан Я. са подсъдимите. Престъплението е извършено от 18-годишния Тезджан от 24 октомври до 11 ноември 2017 г. Непълнолетният Шабан, за да възбуди и удовлетвори полово желание без съвкупление, употребил сила и заплашване при извършване на престъплението.Жертвата изпитвала симпатии към Тезджан. През октомври 2017 г. той поискал от шестокласничката да му изпрати нейна разголена снимка в социалните мрежи и продължил с желанията 12-годишното момиче да му праща свои снимки, като искал те да бъдат все по-разголени. Подсъдимият и шестокласничката се виждали в центъра на селото заедно със свои приятели всеки ден. Когато оставали насаме, Тезджан извършвал блудствените действия. Това не се харесвало на момичето и то прекратило отношенията си с подсъдимия.Другото момче - Шабан със сила и заплашване принуждавало момичето към блудство и тя разказала на майка си. След подаден сигнал в полицията е образувано досъдебното производство. И двамата подсъдими не са се признали за виновни.Предстои делото срещу тях да бъде насрочено за разглеждане в Разградския районен съд.", "date": "2019.04.11", "title": "Обвиняват двама младежи за блудство с 12-годишно момиче"}
{"url": "https://news.bg/regions/slanchev-bryag-veche-se-podgotvya-za-letniya-sezon.html", "text": "Слънчев бряг се подготвя за новия летен сезон, предаде bTV.Започнало е заравняването на временните диги от пясък на северния плаж в курорта. Обработена е повече от половината територия. Целта на издигнатите през зимата предпазни насипи беше да защитят плажната ивица от вълните.В момента самоходна машина почиства и филтрира пясъка. Готов е и проектът за цялостно осветление на бреговата ивица, като поставянето на осветителните тела ще започне до дни.От управата на курорта обясняват, че целта на нощното осветление е да се гарантира безопасността за туристите.В края на април ще започне и поетапното поставяне на чадърите, шезлонгите, и спасителните постове, а от средата на май плажната ивица ще бъде обезпечена с обходни двойки спасители.Официалното откриване на сезона е на 1 юни. От управата на северната ивица в Слънчев бряг гарантираха, че седмици по-рано плажът ще е готов да посреща туристи.", "date": "2019.04.11", "title": "Слънчев бряг вече се подготвя за летния сезон"}
{"url": "https://news.bg/politics/borisov-savetva-tsvetanov-okonchatelno-da-napusne-parlamenta.html", "text": "Премиерът Бойко Борисов коментира от Брюксел, че ще посъветва Цветан Цветанов да напусне парламента.Ще дам на Цветанов право да промени статута си. Не може толкова тежко наказание да получи, да напусне парламента, да напусне шефското място на председател на парламентарната група и заради този договор да се внесе съмнение, това е просто несериозно, обясни премиерът.Цветанов е убеден в своята невинност и още не може да схване в каква ситуация се е поставил и от там идват тези неща, допълни Борисов относно договора за нещатен сътрудник на парламентарната група на ГЕРБ. Излиза от парламента и няколко дни по-късно се връща и все едно е \"Пунта Мара\", обяви премиерът.Веднага, след като се върне в България, той ще разговаря с Цветанов.Припомняме, до този момент скандала \"Апартамент гейт\" струва оставките: на ; на ; на ; на ; на ; на . и на кмета на Созопол Панайот Рейзи, но той  и само напусна партията.Освен това се  Пламен Георгиев, сина на директора на Националната следствена служба (НСлС) Борислав Сарафов и на съпругата на председателя на Върховния касационен съд Лозан Панов. да се проверят сигналите за апартаментите и на министъра на туризма Николина Ангелкова и депутата от БСП Валери Жаблянов.Тече проверка и \" за евтини имоти.", "date": "2019.04.11", "title": "Борисов съветва Цветанов окончателно да напусне парламента"}
{"url": "https://news.bg/int-politics/arestuvaha-dzhulian-asandzh-v-london.html", "text": "Основателят на WikiLeaks Джулиан Асандж беше изгонен насила от посолството на Еквадор в Лондон, където прекара седем години от 2012 г. насам.Президентът на Еквадор Ленин Морено обяви в специално изявление, че страната е отказала убежище на Асандж, съобщават световните осведомителни агенции. Като причина Морено изтъкна \"многократни нарушения на международните конвенции\" и ежедневните правила от страна на Асандж.При изхвърлянето му от посолството той веднага беше арестуван от британската полиция.WikiLeaks обвини Еквадор в незаконно прекратяване на политическото убежище на Асандж в нарушение на международното право, довело до арестуването му от британските власти. От сайта подчертаха, че \"влиятелни актьори\" като ЦРУ са използвали \"перфидни\" методи за дехуманизирането на Асандж.\"47-годишният Джулиан Асандж днес, четвъртък, 11 април, беше арестуван от служители на лондонската полиция в еквадорското посолство по заповед, издадена от Уестминстърския съд на 29 юни 2012 г. за това, че не се е явил в съда\", уточниха от Скотланд ярд.Отбелязва се, че полицейските служители са били поканени в посолството на Еквадор в Лондон след отказа на правителството на латиноамериканската страна да продължи политическото убежище на Асандж.\"Поисках от Великобритания да гарантира, че Асандж няма да бъде екстрадиран в страна, в която може да бъде изтезаван или да получи смъртно наказание. Британското правителство потвърди това в писмена форма\", изтъкна президентът на Еквадор в \"Туитър\".Британският външен министър Джереми Хънт благодари на Морено за тази стъпка. \"Джулиан Асандж не е герой и никой не е над закона. Той се криеше от истината в продължение на години. Благодаря на Еквадор и на президента Ленин Морено за вашето сътрудничество\", написа Хънт в \"Туитър\".Подобно изявление направи и министърът по европейските и американските въпроси на Великобритания сър Алън Дънкан.Това става ден след като главният редактор на WikiLeaks Кристин Храфнсън обяви, че е била проведена мащабна  в посолството. Според Храфнсън операцията е имала за цел той да бъде екстрадиран от Великобритания.По-рано се появиха информации, че австралиецът ще бъде предаден на британските власти. Еквадор отрече съобщенията и настоя, че няма намерение да го лиши от защитения му статут, но очевидно властите в Кито междувременно са взели друго решение.Отношенията на Асандж с еквадорските власти ставаха все по-обтегнати, след като настоящият президент Морено дойде на власт в латиноамериканската страна през 2017 г. Интернет връзката му в посолството беше прекъсната през март миналата година, като еквадорските власти обосноваха действията си с това, че искат да спрат Асандж да се \"намесва в работите на други суверенни държави\".За някои Асандж е герой заради разкриването на това, което поддръжниците му определят като злоупотреба с власт от страна на съвременните държави и заради защитата на свободата на словото. За други обаче той е опасен бунтовник, който подкопава сигурността на САЩ.Асандж потърси убежище в посолството на Еквадор, за да не бъде екстрадиран в Швеция, където властите искаха да го разпитат като част от разследване за сексуално насилие. Това разследване по-късно беше прекратено, но WikiLeaks се опасява, че САЩ искат да го изправят на съд.WikiLeaks разгневи Вашингтон, като публикува стотици хиляди тайни американски дипломатически телеграми, които разкриха често много критични оценки на САЩ за световни лидери от руския президент Владимир Путин до членове на саудитското кралство семейство.Асандж беше на първите страници на световните медии в началото на 2010 г., когато WikiLeaks публикува секретно американско военно видео, показващо нападение на хеликоптери \"Апачи\" от 2007 г., в което бяха убити десетина души в Багдад, включително двама репортери на \"Ройтерс\".По-късно същата година групата публикува над 90 000 секретни документа с подробности за американската война в Афганистан, последвани от почти 400 000 вътрешни военни доклада на САЩ, описващи операции в Ирак. Разкри и изтезанията, провеждани от американците срещу затворници в Гуантанамо. ", "date": "2019.04.11", "title": "Арестуваха Джулиан Асандж в Лондон "}
{"url": "https://news.bg/int-politics/wikileaks-asandzh-e-arestuvan-s-tsel-ekstraditsiya-v-sasht.html", "text": "Сайтът WikiLeaks твърди, че неговият основател Джулиан Асандж е бил арестуван с цел последваща екстрадиция в САЩ. Това обявиха от сайта в \"Туитър\".\"Асандж е задържан за екстрадиция в САЩ заради разкриване на секретни документи\", се изтъква в изявлението на сайта, който публикува хиляди секретни дипломатически телеграми на САЩ.Междувременно адвокат на Асандж потвърди, че той е бил арестуван отчасти във връзка с искане за екстрадиция от САЩ. В публикация в \"Туитър\" адвокатката Джен Робинсън изтъкна, че арестът на Асандж в Лондон бил \"не само за нарушаване на условита на гаранцията, но също така и във връзка с искане от САЩ за екстрадиция\".Робинсън допълни, че американската заповед \"беше издадена през декември 2017 г. и е за заговор с Челси Манинг\" в началото на 2010 г. По-рано британската полиция арестува Асандж на територията на посолството на Еквадор в Лондон.Британският външен министър Джереми Хънт благодари на еквадорския президент Ленин Морено да откаже убежище на бившия главен редактор на WikiLeaks.Морено увери, че британските власти са обещали, че Асандж няма да бъде екстрадиран в страна, в която той може да бъде изтезаван, или в която има смъртно наказание.  ", "date": "2019.04.11", "title": "WikiLeaks: Асандж е арестуван с цел екстрадиция в САЩ"}
{"url": "https://news.bg/politics/angelkova-obezpokoena-ot-fiksatsiyata-varhu-neynata-lichnost.html", "text": "Не живея в къща и нямам къща. Не притежавам къща нито в София, нито в страната, нито извън страната. Така министър Ангелкова опроверга внушенията, както тя ги определи, направени от депутата Валери Симеонов по-рано тази сутрин.Ангелкова заяви, че вече е възмутена от начина, по който се държат някои политици. В началото приемала всичко с чувство за хумор, но тази фиксация вече започва да я безпокои.\"Ясно съм декларирала собствеността и имотите, които притежавам. Всички те са ясно описани в нотариалните актове. Може да се докаже всеки един лев от всичко, което притежавам\", заяви Ангелкова.По повод  Ангелкова обясни, че това е къщата на родителите на съпруга ѝ, която те закупили още преди тя да се познава с него.Ангелкова остро попита дали правото на личен живот на министрите е изтрито и дали при това положение няма да ѝ се наложи да обяснява, че не притежава къщите на свои приятели или други свои роднини.Ангелкова подчерта, че България е правова държава и органите трябва да си свършат работата. Всички ние сме отговорни пред обществото и трябва да работим с факти и доказателства, а не на махленски принцип.Туристическият министър заяви и че вместо да се говори за предстоящия летен сезон и за предизвикателствата пред туристическия сектор, тя отново била принудена да обяснява неистини, внушения и непроверени факти от един бивш вицепремиер.\"Това е последният път, в който обяснявам неистини, внушения и твърдения на един бивш вицепремиер\", завърши Ангелкова и не даде възможност за журналистически въпроси.Припомняме, миналата седмица Валери . Ставаше въпрос за апартамент на министъра на туризма Николина Ангелкова в квартал \"Овча купел\", който според Симеонов е закупен на съмнително занижени цени. Относно този сигнал министърът на туризма коментира, че  Тя заяви това на брифинг на летище \"София\", веднага след като кацна след пътуване извън страната. Тогава тя носеше със себе си и нотариалния акт на жилището в \"Овча купел\".После Симеонов изпрати медиите в , за който имало нарушения при декларирането пред службите. Става въпрос за имот в \"Драгалевци\".На този сигнал  във \"Фейсбук\". Тя написа, че предстои да декларира имота в следващата си имотна декларация. По думите ѝ около него нямало нищо нередно.Сигналите на Симеонов станаха повод ., обект на който отново е Ангелкова, е за имот, в който тя живее и който не е декларирала, което било задължително по закон. Имотът - 2.5 декара със застроена луксозна къща на три етажа в столичния квартал \"Бистрица\", на ул.\"Липа\".Междувременно Симеонов също се озова в епицентъра на скандала с апартаментите и имотите на властта. Вчера стана ясно, че  отново за имоти и апартаменти на \"нереално ниски цени\" в \"Слънчев бряг\" и Бургас. В сигнала Симеонов е обвинен и в конфликт на интереси, докато е бил председател на Общинския съвет в Бургас.След изнасянето на информацията, че КПКОНПИ ще го проверява, Симеонов лично заяви, че не се притеснява от нищо. Той няколко пъти отговори на запитванията дали смята да подаде оставка с въпроси: \"\"Припомняме, досега скандалът с апартаментите на властта струва оставките на:- ;- ;- ;- ;- ;- . и на кмета на Созопол Панайот Рейзи, но той  и само напусна партията.Освен това се  Пламен Георгиев, сина на директора на Националната следствена служба (НСлС) Борислав Сарафов и на съпругата на председателя на Върховния касационен съд Лозан Панов.Социалистът и НАП. Според публикации Зарков купил жилище в центъра на София за 1 107 евро за кв. метър.", "date": "2019.04.11", "title": "Ангелкова обезпокоена от фиксацията върху нейната личност"}
{"url": "https://news.bg/politics/za-donchev-e-politicheski-litsemerno-da-se-otricha-che-nyama-naprezhenie.html", "text": "Напрежението е факт и не бива поради политическо лицемерие то да се отрича. Това заяви вицепремиерът Томислав Дончев пред БГНЕС по повод последните събития в Габрово и събарянето на постройки.Той увери, че през последните 24 часа държавата вече е предприела мерки за потушаването на това напрежение. В града има допълнителни сили на полицията, които ще останат там колкото е необходимо, за да гарантират обществения ред. В момента се извършват и проверки на различни адреси. Проверява се колко лица живеят там, имат ли адресна регистрация и на какво основание се обитават въпросните имоти, обясни Дончев.Припомняме, тази сутрин  заради среднощната ескалация на напрежението, породено от от трима мъже от ромски произход.Заради случая в Министерския съвет беше свикана от министъра на отбраната Красимир Каракачанов. На нея той заяви, че по места , но увери, че ситуацията в Габрово е овладяна.По-късно пък лидерът на \"Воля\" Веселин Марешки изрази мнение, че , за да се вдигне \"позасъхналият\" рейтинг на Каракачанов. Той настоя военният министър да се извини на целия български народ.По повод техните изказвания вицепремиерът Дончев бе категоричен, че прехвърлянето на отговорност между различните видове власти не е добра политика.Според него всички институции на централната държавна власт трябва да работят заедно - както Министерството на вътрешните работи, така и социалните служби, местната власт, прокуратурата и съдът.Голямата ни задача е да не допускаме в обществото да се появява усещане, че някой има право да не спазва законите, посочи Дончев и допълни, че гневът на хората в Габрово е породен именно от усещането, че някой има тази привилегия.Според него освен вече предприетите мерки е необходим и нов разговор как трябва да тече интеграцията.Българските граждани имат равни права и никой не може да действа, все едно че законите не важат за него, категоричен бе той.Относно премахването на постройките Дончев уточни, че се събарят общински постройки, в които има опасност да се самонастаняват лица и да възникне напрежение. Не всички от тях били обитавани.", "date": "2019.04.11", "title": "За Дончев е политически лицемерно да се отрича, че няма напрежение"}
{"url": "https://news.bg/politics/pognaha-za-imoti-i-cherveniya-deputat-krum-zarkov.html", "text": "КПКОНПИ и НАП ще проверяват и червения депутат Крум Зарков. Проверката е възложена от Върховна касационна прокуратура и се базира на публикации в медиите.Проверката е за произхода на средства за придобиване на недвижимите имоти.В съобщението се посочва, че сигналът се базира на публикация в \"24 часа\" със заглавие: \"Зарков купил жилище на пъпа на София за 1107 евро квадрата, платил и дворно място\". В съобщението се посочва, че такав публикация има и в сайта \"Топновини\".Проверката е възложена на КПКОНПИ на основание чл. 145 ал. 1 т. 3 от Закона за съдебната власт, чл. 82 и чл. 83, т.8 от Закона за противодействие на корупцията и за отнемане на незаконно придобитото имущество.Комисията ще изисква информация за недвижимите имоти, притежавани от Крум Зарков, относно историята по собственици на всеки от закупените имоти, декларирането на имотите в съответните общински райони, относно заплащането на продажната цена и дължимите данъци и такси, както и относно произхода на средствата за покупката.С разпореждане на прокурор от съответните нотариуси ще бъдат изискани пълни копия от нотариалните дела за всяка сделка, при стриктно спазване на разпоредбите на Закона за нотариусите и нотариалната дейност.От проверяваното лице ще се поиска съгласие за разкриване на банкова тайна, като при липса на такова ще се процедира по реда на Закона за кредитните институции.НАП трябва да провери дали при придобиването на имотите е спазено данъчното законодателство и съответствието между декларираните и/или получени доходи.Припомняме, това е поредната проверка на Антикорупционната комисия за последните дни по случая \"Апартаментгейт\". Вчера стана ясно, че в момента се проверяват и  която се управлява от бившия вицепремиер и понастоящем депутат и лидер на НФСБ Валери Симеонов.Заради подадения сигнал лидерът на НФСБ се закани, че щом разбере кой стои зад него, ще заведе дело за клевета. Днес пък той самият насочи журналистите към , след като преди седмица посъветва  и сигнализира за две жилища, които  е закупила на съмнително занижени цени.Припомняме, до този момент скандалът \"Апартамент гейт\" струва оставките:- на ;- на ;- на ;- на ;- на ;- на . и на кмета на Созопол Панайот Рейзи, но той  и само напусна партията.Освен това се  Пламен Георгиев, сина на директора на Националната следствена служба (НСлС) Борислав Сарафов и на съпругата на председателя на Върховния касационен съд Лозан Панов. да се проверят сигналите за апартаментите и на министъра на туризма Николина Ангелкова и депутата от БСП Валери Жаблянов.", "date": "2019.04.11", "title": "Погнаха за имоти и червения депутат Крум Зарков"}
{"url": "https://news.bg/politics/15-partii-8-koalitsii-i-10-initsiativni-komiteta-v-sastezanieto-za-ep.html", "text": "Регистрирани са 15 партии, 8 коалиции и 10 инициативни комитета. Това обяви на брифинг Александър Андреев - член и говорител на Централната избирателна комисия (ЦИК).За 11 от партиите вече са постъпили и протоколите за проверка на списъците с избиратели в подкрепа на съответната партия, разясни Андреев. Отказана е регистрацията на една коалиция - \"За теб България\". Решението за отказаната регистрация подлежи на обжалване, уточни говорителят на ЦИК. Причинините са несъответствия в подписката с образецът, който е приет от ЦИК. Дадени са били указания за оправянето на този недостатък, но корекция така и не е имало.Срокът за подаване на документи за регистрация на инициативните комитети продължава до 15 април. До тогава се очаква комитетите да представят кандидатурите на своите назависими кандидати.До 13 април трябва да се проверят списъците на ЦИК, за да се установи колко са валидните подписи, събрани от партиите и коалициите.ЦИК е приела проект за медийни пакети, които партиите могат да използват в размер на 40 хил. лева.За инициативните комитети тези пакети са в размер на 5 000 лева.Приети са още решения за условията и реда на предизборната кампания, както и правилата за отразяване на изборите от страна на обществените медии.В ЦИК са постъпили 12 жалби. Андреев обяви, че са отменени 4 решения за разрешаване на Регионална избирателна комисия (РИК).По отношение на гласуването извън страната Андреев обясни, че 107 са местата, в които има дипломатически консулски представителства.\"Към момента са подадени успешно 452 заявления и 52 неуспешни, отбеляза Андреев. На въпрос дали ще има някакво объркване по отношение \"Коалиция за България\" и \"БСП за България\" Андреев каза: \"Смятам, че българският избирател участва достатъчно информирано в изборите и не смятам, че ще има объркване\".За машинното гласуване Александър Андреев поясни, че вече е публикувана обществената поръчка за наемането на 3000 специализирани устройства с инсталиран софтуер за електронно гласуване. На страницата на ЦИК в профил \"За купувача\" е качена и самата обществената поръчка.Срокът за подаване на офертите е 16 април, а за доставка на машините е до 10 май. Софтуерът трябва да бъде инсталиран до 15 май, като до секциите те трябва да бъдат доставени до 25 май.Припомняме, след като от , те се регистрираха в ЦИК със старото име на  водена от \".От БСП обвиниха .", "date": "2019.04.11", "title": "15 партии, 8 коалиции и 10 инициативни комитета в състезанието за ЕП"}
{"url": "https://news.bg/politics/borisov-razgovarya-s-netanyahu-za-gazoprovod-iyst-med.html", "text": "Министър-председателят Бойко Борисов проведе телефонен разговор с премиера на Държавата Израел Бенямин Нетаняху. Двамата обсъдиха развитието на сътрудничеството между двете страни, което в последните години е изключително активно.Премиерът Борисов поздрави израелския си колега за изборната победа и подчерта, че изграденото доверие и доброто партньорство между България и Израел ще продължат да се развиват.Борисов и Нетаняху обсъдиха и проекта за Източно-средиземноморския газопровод \"Ийст Мед\", който ще доставя газ от Израел за Европа и ще преминава през Кипър, Гърция и Италия.По думите на премиера основен приоритет за България е гарантиране сигурността на енергийните доставки за страната и диверсификацията на източниците.Той поясни, че чрез интерконектора Гърция-България, страната ни може да получава доставки от \"Ийст Мед\".Борисов покани своя колега на посещение в България, а Нетаняху посочи, че след като състави кабинет ще се отзове на поканата.", "date": "2019.04.11", "title": "Борисов разговаря с Нетаняху за газопровод \"Ийст Мед\""}
{"url": "https://news.bg/society/bioproizvoditelite-protestirat-do-ostavkata-na-porozhanov.html", "text": "Биопроизводителите у нас са категорични, че ще протестират докато министърът на земеделието Румен Порожанов не подаде оставка.\"Очевидно е, че до момента Министерство на земеделието, храните и горите (МЗХГ) не може да изпълнява ефективно функциите си нито за определяне на политиката за развитие на биологичното земеделие и биопроизводството в България, нито за гарантиране на спазване на правилата за всички и прозрачност в сектора. Ето защо Българската асоциация биопродукти (БАБ) ще работи с всички сили за запълване на тази празнина\", заявяват от асоциацията в прессъобщение.В съобщението БАБ пишат, че до момента нито едно от исканията на производителите не е било удовлетворено. Освен за оставката на Порожанов и \"останалите отговорни лица, довели до безпрецедентната ситуация на война на министерството със сектора и много финансови загуби\", от БАБ настояват и за:- незабавна промяна на нормативната уредба, която да бъде синхронизирана с европейските регламенти и включване на всички заинтересовани страни в комисията по биологично земеделие по чл. 59 от наредбата;- създаване на Национален Консултативен съвет по биологично земеделие с участие на всички заинтересовани страни - биопроизводители, контролиращи лица, неправителствени организации, наука, потребители.Според протестиращите нанесените щети и нарушения имидж могат да бъдат поправени само с максимална прозрачност в системата.Биопроизводителите съобщават, че след  са канени на разговори в Министерството на земеделието, храните и горите (МЗХГ), но те не приели поканата, защото двете страни вече били провели многобройни срещи, които не дали резултат.\"Недопустимо е цял един бранш да бъде на улицата, а министърът на земеделието да твърди, че не вижда причини за протеста\", пишат от БАБ.News.bg припомня и: \"Нито едно основание на протестиращите биопроизводители няма резон.\"Земеделците оповестиха, че организират нов протест и няма да се откажат, докато исканията им не бъдат изпълнени.Биопроизводителите също така апелират да се потърсят отговорите на следните въпроси от МЗХГ, като news.bg публикува запитванията на протестиращите без редакторска намеса:- Кой в МЗХГ взема решения относно политиката в областта на биологичното производство. Кои са ръководителите, експертите, които съветват министъра. С какво образование са те, с каква експертиза и с какъв опит в областта на биологичното земеделие? С конкурс ли са назначени?- Министерството е истински загрижено за потребителите. Колко проби от биологични продукти, пуснати на пазара, е взела БАБХ, отговорна за този контрол, през 2018 г. Какви са резултатите?- Министърът на земеделието обяви пред журналистите, че средствата за биологично земеделие към момента не са блокирани. Това не съвпада с информацията, която до момента сме получавали, свързана с препоръки на ЕК да не бъдат изплащани субсидиите до постигане на гаранции за ефективен контрол и прозрачност. Ако към момента няма блокиране на средства защо тогава те не се изплащат? Защо биофермерите в последните години са на опашката в индикативния график за плащания? Нима те не се нуждаят от средства преди месец юни?", "date": "2019.04.11", "title": "Биопроизводителите протестират до оставката на Порожанов"}
{"url": "https://news.bg/crime/14-godishen-shofyor-spretna-gonka-na-politsiyata-prez-ploshtada-na-ruse.html", "text": "14-годишен шофьор е преминал к автомобила си през площада в Русе, за да се укрие от полицията, съобщават от Областната дирекция на МВР в Русе. Площадът е изключителна пешеходна зона.Полицията е забелязала в района на кръстовището с ул. \"Цветница\" лек автомобил с разградска регистрация да се движи без включени светлини.Служителите на реда са подали сигнал към водача да спре, но той е продължил с още по-висока скорост. Последвала гонка с полицията, но след като преминал през площада на града с колата, успял да се укрие.Полицаите обходили района, но не засекли колата. След направена справка с центъра за видеонаблюдение, станало ясно, че колата е преминала през стълбите и сухия фонтан пред операта, а след това и през целия градски площад и се е загубила в улиците до съдебната палата.Веднага след това е започнало издирване на нарушителя. Малко по-късно е установен собственикът на автомобила, а след това и водача.Установено е, че колата е управлявал 14-годишен младеж, от Кубрат, а лекият автомобил \"Хонда\" е собственост на майка му.", "date": "2019.04.11", "title": "14-годишен шофьор спретна гонка на полицията през площада на Русе "}
{"url": "https://news.bg/int-politics/sasht-povdignaha-obvineniya-sreshtu-asandzh-za-zagovor-s-chelsi-maning.html", "text": "Министерството на правосъдието на САЩ повдигна обвинения срещу основателя на WikiLeaks Джулиан Асандж, обвинявайки го в заговор с Челси Манинг за извършване на проникване в компютри и кражба на класифицирана информация.Той може да лежи до 5 години в затвор в САЩ, ако бъде признат за виновен.Междувременно говорейки в съд в Лондон след ареста му, адвокатът на Асандж настоя, че той има разумно извинение за нарушаване на гаранцията, наложена му от британските власти, но добави, че Асандж няма да представи доказателства за това. Съдията, председателстващ съда, посочи по този въпрос, че може да се направи извод срещу Асандж, ако той не представи доказателства.Британският съдия все пак намери Асандж за виновен за нарушавне на условията на гаранцията, тъй като не е представил доказателства за \"разумно извинение\" и осъди алармистът на максимум 12 месеца затвор.По-рано британската полиция потвърди, че е арестувала Асандж заради искане за екстрадиция от САЩ заради публикуването на класифицирани документи на страната.Американските прокурори смятат, че Манинг, кой(я)то беше разузнавателен аналитик в американската армия през 2010 г., е дал на Асандж част от парола, която се е съхранявала на компютрите на военното министерство на САЩ. В изявлението на Министерството на правосъдието също така се посочва, че след като е получил архива със секретни американски дипломатически телеграми и военни кодове от Манинг, Асандж е пришпорил бившият анализатор да придобие още повече информация.Основателят на WikiLeaks беше  по-рано днес заради нарушаване на условията на гаранцията и искане за екстрадиция от страна на САЩ. Арестът беше извършен, след като Еквадор прекрати убежището, което му предоставяше, изтъквайки като причина многократните му нарушения по време на престоя му в посолството, намесвайки се в политиката на партньорите на Еквадор.", "date": "2019.04.11", "title": "САЩ повдигнаха обвинения срещу Асандж за заговор с Челси Манинг"}
{"url": "https://news.bg/politics/v-doha-radev-dogovarya-inovativen-ucheben-tsentar-za-detsa-v-sofiya.html", "text": "Катар да участва във финансирането на иновативен учебен център за деца в София. Това обсъдиха в столицата Доха президентът Румен Радев и Шейх Тамим бин Хамад Ал-Тани по време на официалното посещение на българския държавен глава в Близкоизточното емирство.Съвместни иновативни проекти между България и Катар в областта на високите технологии обсъдиха в Доха президентът Румен Радев и емирът Шейх Тамим бин Хамад Ал-Тани, по чиято покана българският държавен глава е на официално посещение в арабската държава, съобщиха от Администрацията на президента.\"Това е една инициатива, по която вече повече от година президентската институция работи и която аз приемам като мой личен дълг да се случи в България. Всичко трябва да бъде изключително прозрачно и да бъде доказано като разход и като ефективност\", заяви държавният глава.\"Ние сме отговорни днес за бъдещето на нашите деца, така че те да не бъдат отново евтините работници в своята страна, да не бъдат \"сивото вещество\", което изтича навън\", каза президентът и допълни, че с такъв обучителен център България има потенциал да задържи в родината им способните млади българи и дори да привлича специалисти от чужбина.По думите на Румен Радев, подобни проекти успешно функционират в Армения и Франция, а в България може да бъдат надградени. Според него този център може да стане и дом на нашите олимпийци. Така ще бъде подкрепен потенциалът на младите ни таланти, благодарение на които страната ни заема челните места в световните олимпиади по природни науки като математика, физика, химия, както и лингвистика и информационни технологии. В този център може да се създадат условия за установяването на новостартиращи фирми в областта на високите технологии и така центърът да се издържа и да бъде автономен, посочи Радев.Президентът Радев и шейх Хамад Ал-Тани имаха среща \"на четири очи\" и ръководиха пленарните разговори между двете делегации. В Доха Румен Радев беше посрещнат с официална церемония от емира. Това е втората среща между двамата в рамките на година, след като Шейх Тамим бин Хамад Ал-Тани беше на държавно посещение в София през 2018 г.Емирът на Държавата Катар пък е поканил български фирми да участват в реализацията на инфраструктурни проекти за Световното първенство по футбол, което ще се проведе в Катар през 2022 година.Радев заяви, че на срещата е получил и подкрепата на емира на Катар за създаването на технологичен парк за биотехнологии, който да се реализира в Пловдивския университет. Инициативата за био-технологичен парк в Пловдив предвижда развитието на високи технологии в областта на медицината, фармацията, козметиката, преработката на храни, както и за развитие на устойчиво земеделие в области с екстремен климат, от което може да спечели и Катар.Президентът Румен Радев и Шейх Тамим бин Хамад Ал-Тани обсъдиха и възможностите за участие на Катар в реализацията на инфраструктурни проекти в България.\"Предвид повишения транспортен поток през България отново има интерес за съживяване на катарски инвестиции в коридорите \"Север-Юг\", магистралата Русе-Свиленград, тунелът под Шипка\", заяви държавният глава.В Доха българският държавен глава разговаря с министър-председателя и министър на вътрешните работи на Държавата Катар шейх Абдулла бин Насер бин Халифа Ал Тани. Румен Радев и съпругата му Десислава Радева посетиха и фондация \"Катар\" за образование, наука и обществено развитие. В Доха държавният глава посети и централата на организацията Форум на страните-износителки на газ.", "date": "2019.04.11", "title": "В Доха Радев договаря иновативен учебен център за деца в София "}
{"url": "https://news.bg/world/egipet-likvidira-desetki-teroristi-na-sinay.html", "text": "Египет ликвидира десетки терористи край град Ел Ариш, на размирния Синайски полуостров. Съобщава се за най-малко 11 убити бойци, предаде АП. Вътрешното министерство съобщи за сражения и жертви от страна на врага. Няма данни за жертви и ранени сред военните. Открити са и иззети оръжие и експлозиви. При нападения през последните дни загинаха трима цивилни и 8 полицаи. , че при мащабна операция на египетските власти, провеждана на Синай, съобщиха световните информационни агенции.Задържани бяха повече от 2800 души. Някои от тях по-късно бяха освободени.Десетки военни бяха убити и ранени при сраженията.Операцията започна на 9 февруари тази година след серия атентати на групировки срещу военните. Унищожени са били хиляди цели на джихадистите, както и стотици техни автомобили са били иззети.На Синай действа клон на ДАЕШ (\"Ислямска държава\"), отговорна за серия атентати. Властите обещаха кървав отговор на терора.", "date": "2019.04.11", "title": "Египет ликвидира десетки терористи на Синай "}
{"url": "https://news.bg/world/zaginal-i-raneni-pri-napadenie-v-tsarkva-vav-varshava.html", "text": "Един човек е загинал, а друг е бил ранен при нападение във Варшава, съобщиха полски медии.Новината е била потвърдена от полицията. Въоръжен мъж е проникнал в една от църквите и е открил огън по намиращ се вътре друг човек.Ранен е бил свещеникът, който се е втурнал да помогне. Полицията е пристигнала на мястото три минути след подаването на сигнала.Полицаите са простреляли нападателя, който малко след това е загубил съзнание.Той е бил откаран в болница. Тече разследване. ", "date": "2019.04.11", "title": "Загинал и ранени при нападение в църква във Варшава "}
{"url": "https://news.bg/bulgaria/politsiyata-izze-podozritelen-sak-vav-varnenski-kurort.html", "text": "Сак, подобен на изплувалите край Тюленово, е изплувал в морето край КК \"Слънчев ден\" в късния следобед.Това съобщиха от пресцентъра на ОДМВР-Варна. На мястото е извършен оглед и пакетът е иззет. По случая е образувано досъдебно производство под надзора на Окръжна прокуратура, назначени са експертизи.Утре от 10:30 ч., в сградата на ОД МВР - Варна ще се проведе брифинг с участието на изпълняващ функцията окръжен прокурор на Варна Радослав Лазаров и зам. директор на ОД МВР - Варна комисар Андрей Ангелов.", "date": "2019.04.11", "title": "Полицията иззе подозрителен сак във варненски курорт "}
{"url": "https://news.bg/world/lagard-dovolna-ot-otlaganeto-na-brekzit-vse-oshte-ne-priznava-guaydo-za-lider-na-venetsuela.html", "text": "С отлагането на Брекзит бяха избегнати ужасни последствия на възможността за напускане без сделка. Това заяви директорът на Международния валутен фонд Кристин Лагард, цитирана от \"Ройтерс\".Тя коментира по време на пресконференция и други актуални въпроси от международната политика като . МВФ все още не е взело решение да признае Хуан Гуайдо за легитимен лидер на страната, въпреки че това вече направиха редица държави. Припомняме, че по-рано стана ясно, че премиерът на Великобританияпредложението на ЕС за отлагане на Брекзит до 31 октомври 2019 година. Това съобщи председателят на Европейския съвет Доналд Туск.По думите му, нейното съгласие означава допълнителни шест месеца, през които Обединеното кралство да намери възможно най-доброто решение.Според нея, страната може да напусне ЕС и по-рано, ако в парламента бъде постигнато съгласие по сделката.Тя поясни, че ако парламентът приеме споразумението за Брекзит до 31 май, Великобритания няма да участва в евроизборите.Преди това британският парламент даде на Мей мандат да преговаря за отлагане до 30 юни. Туск от своя страна се обяви за по-продължителна отсрочка. Ангела Меркел изрази позиция, че Брекзит може да бъде отложен до края на 2019 или началото на 2020 г.Венецуелският президент Николас Мадуро обвини САЩ, че се опитеат да го свалят чрез саботажи в страната му. ", "date": "2019.04.11", "title": "Лагард доволна от отлагането на Брекзит, все още не признава Гуайдо за лидер на Венецуела "}
