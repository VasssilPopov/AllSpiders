{"url": "https://news.bg/int-politics/shvetsiya-iska-obyasnenie-ot-ruskiya-poslanik-zaradi-provokatsiya-na-ruski-iztrebitel.html", "text": "Шведското министерство на външните работи извика руския посланик Виктор Татаринцев заради инцидент с руски изтребител, влязъл в опасна близост с шведски самолет в международното въздушно пространство, съобщи изданието The Local.\"Министерството на външните работи смята инцидента за сериозен, руският самолет е действал неправомерно и непрофесионално, които поставя под заплаха сигурността на полетите\", заяви пресаташето на шведското външно ведомство Даяна Кудхайб.Инцидентът е станал във вторник, когато шведски самолет е извършвал наблюдателен полет - рутинна мисия над Балтийско море. Той се е намирал в международното въздушно, когато руски изтребител Су-27, излетял от Калининград, в определен момент се е доближил на разстояние от 20 метра.", "date": "2019.02.24", "title": "Швеция иска обяснение от руския посланик заради провокация на руски изтребител"}
{"url": "https://news.bg/world/tramp-i-netanyahu-sazdavat-palestinska-darzhava-sled-vota-v-izrael.html", "text": "Израелският премиер Бенямин Нетаняху и президентът на САЩ Доналд Тръмп са готови да започнат работа за създаване на палестинска държава веднага след изборите в Израел на 9 април.Това съобщи министърът на образованието на Израел Нафтали Бенет в началото на редовното заседание на кабинета, цитиран от \"Аарец\".Бенет, който е съпредседател на новата партия \"Новото дясно\" поясни, че Тръмп и Нетаняху са постигнали съгласие да представят план за \"създаване на Палестина на 90% от територията, включително и разделение на Йерусалим\", което ще стане един или два дни след изборите, \"за да не прави нещата по-трудни за Нетаняху\".Според Бенет  и Кахол Лаван ще влезе в Кнесета като \"национално правителство на мира\" и \"единственият начин да се спре това е със силно, истинско дясно крило\".Нетаняху бързо отговори.\"Естествено, той е под напрежение и е малко объркан. Очевидно е, че малките партии правят всички тези странни неща по време на изборите, включително казват неща, които са неоснователни\", отбеляза премиерът, като има предвид Бенет.Вашингтон обяви, че мирният план на Тръмп няма да бъде публикуван през следващите месеци.", "date": "2019.02.24", "title": "Тръмп и Нетаняху създават палестинска държава след вота в Израел?"}
{"url": "https://news.bg/tourism/izprevarihme-reditsa-strani-ot-es-po-rast-na-hotelski-noshtuvki.html", "text": "България се нарежда сред държавите с ръст над средния за Европейския съюз по показател нощувки в местата за настаняване, съобщават от Министерството на туризма по данни на Евростат за 2018 г.Според статистиката през миналата година нощувките в места за настаняване с 10 и повече легла в страната ни са над 26,8 млн. - с 3% повече при регистрирано средно увеличение за ЕС 2,2%. По ръст страната ни изпреварва държави като Дания - 2,7%, Франция - 2,4%, Гърция - 0,5% и Италия - 1,9%.Според министъра на туризма Николина Ангелкова това е доказателство, че усилията за популяризация на България като дестинация за качествен туризъм дават резултати. Постигнатото през последните 3 години обаче трябва да ни амбицира да се борим за доверието на всеки турист, посочи още министърът.По отношение на нощувките, реализирани от чужденци в места за настаняване с 10 и повече легла, резултатите за България са над 17,7 млн., като увеличението им е 3,8%. Ръстът у нас отново изпреварва средния за страните от Общността, който е 2%. Нарастването при конкурентни на България страни за нощувките, реализирани от чужденци, е следното: Хърватия - 3,5%, Гърция - 2,5%, Кипър - 3,2%.Според последните данни на Българската народна банка за 2018 г. общият размер на приходите у нас от международен туризъм е над 7,3 млрд. лева, което е ръст от 6,5%.", "date": "2019.02.24", "title": "Изпреварихме редица страни от ЕС по ръст на хотелски нощувки"}
{"url": "https://news.bg/crime/29-godishen-prebi-do-smart-baba-si-vav-velingrad.html", "text": "29-годишен преби до смърт баба си във Велинград, съобщиха от полицията.Сигналът за тежкото престъпление бил подаден тази сутрин. Пристигналият полицейски екип е задържал на място 29-годишен местен жител.По първоначална информация между него и майка му избухнал скандал, при който синът я нападнал и ударил многократно. От побоя тя е получила повърхностни наранявания. Впоследствие мъжът е нахлул в стаята, където лежала болната му баба на 71-години и й нанесъл фаталните удари. Жената е починала на място.Пробите за употреба на алкохол и наркотични вещества на задържания са отрицателни.Все още се изясняват обстоятелствата около престъплението. По случая е образувано досъдебно производство.", "date": "2019.02.24", "title": "29-годишен преби до смърт баба си във Велинград"}
{"url": "https://news.bg/world/nazovaha-potentsialnite-tseli-na-tsirkon-v-sasht.html", "text": "В програмата \"Вести недели\" на телевизия \"Россия 1\" посочиха американските командни центрове, където се вземат решенията срещу руските ракетни комплекси, за които говори руският лидер , информират местни медии.Именно тези командно-контролни центрове могат да се превърнат в мишена на новите руски оръжия.Ако САЩ разположат ракети в близост до Русия, Москва ще бъде принудена да реагира по същия начин. Ако това се случи, Русия няма да атакува само площадките с ракети, които ни заплашват, но и местата, където се вземат решенията във връзка с тези ракети, заплаши Путин.Потенциалните цели са: сградата на Пентагона, където са най-висшите органи на управление на въоръжените сили и Комитетът на началник щабовете на САЩ; правителственият център за контрол в Кемп Дейвид; командният център за управление на президента на САЩ и командният център на Комитета на началник щабовете във Fort Ritchie.Тези обекти се намират на Източното крайбрежие на САЩ.На Западното крайбрежие са военновъздушната база \"Макклелан\" в Калифорния, където е базирано управлението на стратегическите настъпателни сили и пунктът за управление на ядрените сили в щата Вашингтон.Срещу тези цели може да бъде използвана хиперзувковата противокорабна ракета \"Циркон\", която се движи със скорост повече от 9 Mach. Тя е с обсег на действие над 1000 километра. Способна е да порази морски и наземни цели.Руски подводници, снабдени с 40 ракети всяка, могат да бъдат разположени до изключителната икономическа зона на САЩ, която е около 370 километра. Командно-контролните центрове се намират на около 400 километра от брега. \"Циркон\", лети със скорост от 11 000 километра в час, ще вземе 800 километра за под пет минути.", "date": "2019.02.24", "title": "Назоваха потенциалните цели на „Циркон” в САЩ"}
{"url": "https://news.bg/politics/karakachanov-koyto-se-pregarne-s-dps-v-koalitsiya-priklyuchva-macha.html", "text": "Реакцията на премиера Борисов относно промените в Изборния кодекс беше много категорична и показва, че  няма. Това заяви лидерът на ВМРО Красимир Каракачанов пред БНР.Той осъди тактиката БСП да не да участват в работата на Народното събрание и по този начин да се опитват да блокират работата на парламента.Това е една типично саботьорска тактика, защото БСП са царе на саботажите още от времето преди девети септември 1944 година, но това не решава нещата, отсече Каракачанов. Според него по-меката политика на ГЕРБ спрямо останалите групи в парламента не е знак за коалиция или търсене на заместител.Няма партия в България, която да не е наясно, че който се прегърне с ДПС в коалиция, просто е приключил мача, увери Каракачанов.Той посочи, че ВМРО са за , защото те засилват вътрешнопартийната конкуренция.Според него проблемът и в евроизборите, и в парламентарните, и в местните избори е феноменът 15-15. Но не можеш по този начин заради бълхата да изгориш и юргана, категоричен бе той и напомни, че те са предложили да няма номерация на листата, а да бъдат изписани само по наименованията на партиите и коалициите.Тук ДПС ги стяга чепика, защото разчитат предимно на един електорат в гетата, който виждате как го мотивират, само че този електорат не може да чете и да пише, защото не е ходил на училище, обясни Каракачанов.Той посочи, че  на евроизборите. Според него трябва да се проведат вътрешни избори, при които трите партии в коалицията да предложат свои кандидати и да се реши каква ще е подредбата на листата.Каракачанов изрази надежда въпросът да се обсъди на редовния коалиционен съвет на \"Обединените патриоти\", който от седмици не се е свиквал.Нашите вътрешни отношение по никакъв начин не трябва да пречат на работата на голямата коалиция, на мнозинството в парламента и на работата на правителството, посочи още той.Относно  Каракачанов съобщи, че я е изпратил до останалите министри и очаква тази седмица да получи и техните предложения, за да се изработи окончателният вариант, който ще бъде внесен в правителството за разглеждане и гласуване.Сигналите от ГЕРБ засега са, че голяма част от нещата за тях са приемливи и нормални, но има и забележки по някои от точките, коментира вицепремиерът.", "date": "2019.02.24", "title": "Каракачанов: Който се прегърне с ДПС в коалиция, приключва мача"}
{"url": "https://news.bg/politics/parlamentat-vzema-legitimni-resheniya-i-bez-bsp-tvardi-atanasova.html", "text": "Твърденията на г-жа Йончева отдавна минават границата на нормалния тон между политически опоненти. Това заяви депутатът от ГЕРБ Десислава Атанасова пред БНР по повод обвиненията на говорителката на БСП, че ГЕРБ са организирана престъпна група.Според Атанасова каквото и да каже Йончева, трябва да се подлага на съмнение.Атанасова изтъкна, че с никоя промяна в Изборния кодекс не е отнемано право на българските граждани да гласуват.Относно машинното гласуване тя посочи, че от 2014 година в Изборния кодекс е записано, че ЦИК трябва да осигури машини за провеждането на електронно гласуване.Фактът, че досега ЦИК не се справи с организацията по въвеждането на машинното гласуване, не мога да кажа, че е проблем на политическа партия ГЕРБ, заяви Атанасова, напомняйки, че председателят на сегашната ЦИК е избран в мандата на БСП при кодекс \"Мая Манолова\".От ГЕРБ не са искали промяна на целия състав на ЦИК по-малко от 100 дни преди провеждането на евроизборите, посочи още Атанасова. Идеята е била именно гарантирането на честни и прозрачни избори.Относно намерението на евродепутата Николай Бареков да се самономинира като член на Централната избирателна комисия, за да гарантира прозрачност на тези избори, Атанасова заяви, че може Корнелия Нинова пък да бъде предложена за председател на ЦИК, за да ги гарантира.\"Мисля, че дори и ГЕРБ би се съгласил на една такава номинация и би я подкрепил. В противен случай всички думи, че изборите ще бъдат нечестни или ще има изборни манипулации звучат като опорни точки\", обясни тя.Атанасова нарече твърденията за негласна коалиция между ГЕРБ и ДПС \"манипулации и спекулации\".\"Това че през изминалата седмица ГЕРБ и Обединени патриоти, управляващата коалиция, имаше кворум за работа, въпреки че ДПС не участваха в първоначалните регистрации, мисля че говори категорично в посока на това, че няма нито зависимост от ДПС, нито някакви задкулисни уговорки. Имаме управленска програма, която е за четиригодишен мандат, която се изпълнява, и ГЕРБ не търси други партньори\", категорична бе тя.Според Атанасова настоящата ситуация в Народното събрание не е идентична с отсъствието от зала на ГЕРБ по време на кабинета \"Орешарски\", защото тогава ГЕРБ е била първа политическа сила след спечелени извънредни избори.Не помня БСП сега да е печелила изборите и това да е мотив да бъдат извън парламента, захапа ги тя.На въпрос дали ГЕРБ са готови на отстъпки, за да върнат БСП в парламента, Атанасова бе категорична, че българският парламент взема легитимни решения и без наличието на БСП.Парламентът си работи, законодателният процес се движи и той е легитимен, обобщи депутатката.", "date": "2019.02.24", "title": "Парламентът взема легитимни решения и без БСП, твърди Атанасова"}
{"url": "https://news.bg/politics/dps-gotovi-da-rabotyat-i-s-gerb-i-s-bsp.html", "text": "Не е имало  за повишаване на прага на преференцията в Изборния кодекс. Това увери заместник-председателят на ДПС Янко Янков пред БНР. Той напомни, че предложенията на ДПС за машинното гласуване, и употребата и на други езици по време на предизборната кампания не са били подкрепени.Според него реакциите след вдигането на прага на преференциите са били недостойни и изтъкна, че от ДПС винаги са били против този начин на използване на преференциите, тъй като това било начин за манипулиране на мажоритарния вот.По думи на Янков притесненията на Движението са, че в много български общини с 9 преференциални гласа даден кандидат може да пренареди цялата партийна листа и от последно да отиде на второ място, което пък може да наруши структурата на представителството в общинските съвети.Хората, които са на първите места в листите, партиите ги номинират като специалисти, хора с голям политически опит, които имат много повече възможности и качества активно да представляват политиката на партията, аргументира се заместник-председателят на ДПС и заключи, че политическата партия носи отговорност за политиките, които провежда.Янков отбеляза, че а и политическата система. От ДПС изразявали отношение не толкова към партиите, колкото към политиките, които те провеждат.\"Никога априори ние не определяме отношението си към една партия. Утре, ако се наложи, ние отново ще работим с ГЕРБ, ще работим с БСП - съобразно програмите, които са представени\", заключи депутатът.", "date": "2019.02.24", "title": "ДПС готови да работят и с ГЕРБ, и с БСП"}
{"url": "https://news.bg/world/s-mnogohilyaden-marsh-pochetoha-boris-nemtsov.html", "text": "Повече от 10 000 души се включиха в шествие - марш в памет на убития на 27 февруари 2015 година известен руски опозиционен политик Борис Немцов, съобщи Интерфакс. Шествия и митинги се проведоха в столицата Москва, в Санкт Петербург и други градове.Желаещите да участват са преминавали през проверки за метални предмети и след като броят им е надхвърлил 6 000 в Москва, проходите са били затворени. Навсякъде имаше засилени мерки за сигурност, има струпване на представители на руските служби и силови ведомства.Организатори на паметното шествие са \"Солидарност\", партиите \"Яблоко\" и \"Парнас\", патрия \"5 декември\", фондът за борба с корупцията на Алексей Навални, който остана най-яркия опозиционер на президента Владимир Путин и управлението му, както и правозащитният център \"Мемориал\".Акциите в Москва и Санкт Петербург се провеждат със съгласието на кметството. Шествието преминава по централни улици в столицата, хората носят портрети на Немцов, руски знамена и плакати, както и знамена на партиите, организирали проявата. на мост близо до Кремъл на 27 февруари преди четири години. През 2017 година за неговото убийство  от чеченските вътрешни войски Заур Дадаев. Още трима съучастници на физическият убиец получиха от 11 до 19 години затвор. Съдът не откри поръчители на убийството, но мотив според обвинението е етническа омраза. Според семейството на опозиционера следствието не прави нищо за разследването на истинските мотиви. ", "date": "2019.02.24", "title": "С многохиляден марш почетоха Борис Немцов"}
{"url": "https://news.bg/politics/idelat-na-sotsialistite-za-evropa-zemya-naselena-s-afrikantsi-i-litsa-ot-tretiya-pol.html", "text": "Идеалът на социалистите за Стария континент е земя без нации и държави, населена с африканци, в която щъкат свободно лица от третия пол. Това заяви заместник-председателят на ВМРО и заместник-председател на ПГ \"Обединени патриоти\" Искрен Веселинов по повод гласувания програмен документ на конгреса на европейските социалисти, който се проведе вчера в Мадрид.Според него от думите на Тимерманс и изказването на Сергей Станишев е станало ясно, че социалистите са \"готови да сринат ценностите на Европа, да заличат нациите, да прокарат всякакви джендър политики\".В страницата си във Фейсбук Веселинов подчертава, че всеки, гласувал за БСП в България, в действителност подкрепя Тимерманс, а не Корнелия Нинова и нейните избраници в листата.След анализ на програмния документ патриотът заключава, че социалистите подкрепят мигрантската вълна, тъй като самият Тимерманс казва: \"...всеки удавил се в Средиземно море мигрант е нов белег върху душата на Европа. Трябва да се мисли за потенциала на Африка.\"Друг извод, който прави Веселинов, е, че Истанбулската конвенция и нейните ценности са крайъгълен камък за социалистите. Освен това той изтъква, че БСП са останали безучастни към инициативата на ВМРО за \"еднакво заплащане за еднакъв труд в Европа\".Веселинов посочва и че, след като социалистите отново са се фокусирали върху глобалното затопляне, \"Европа ще продължи да харчи милиарди и да закрива индустрии без сигурни доказателства за ефекта от тези дейности\".", "date": "2019.02.24", "title": "Иделът на социалистите за Европа - земя, населена с африканци и лица от третия пол"}
{"url": "https://news.bg/politics/es-zove-venetsuela-da-prieme-humanitarnata-pomosht.html", "text": "Европейският съюз призова силите за сигурност във Венецуела да допуснат хуманитарната помощ в страната, съобщиха от Министерството на външните работи съгласно обявената днес декларация на Върховния представител на ЕС по въпросите на външните работи и политиката на сигурност Федерика Могерини. Декларацията е подкрепена от всички държави членки на Съюза, включително България.В становището се посочва, че отказът на режима да признае извънредната хуманитарна ситуация води до ескалация на напрежението, като в граничните райони има съобщения за бунтове, насилие и нарастващ брой жертви.В документа се подчертава, че единственото решение на кризата в страната е политическо.От Европейския съюз отново призовават демокрацията във Венецуела да бъде възстановена чрез честни президентски избори, които Съюзът е готов да подкрепи чрез Международната контактна група.В документа се напомня и че ЕС вече е отделил повече от 60 млн. евро за хуманитарна помощ и помощ за развитие и е решен да помогне на хората в нужда във Венецуела.", "date": "2019.02.24", "title": "ЕС зове Венецуела да приеме хуманитарната помощ"}
{"url": "https://news.bg/disasters/vaorazhen-opita-da-pohiti-samolet-patuvasht-za-dubay.html", "text": "Мъж опита да отвлече самолет, съобщават от RT.Става въпрос за самолет на бангладешката авиокомпания \"Биман\", пътуващ за Дубай от столицата на Бангладеш Дака. Той се е приземил аварийно на Международното летище \"Шах Аманат\" в Читагонг след опит да бъде похитен.По информация на местните медии въоръжен мъж е опитал да нахлуе в пилотската кабина. След приземяването самолетът е бил обкръжен от полицията и всички пътници са били изведени невредими. Според властите обаче най-малко един от членовете на екипажа е бил задържан от похитителя.В крайна сметка мъжът се е предал на полицията, която го е арестувала.Някои медии посочват, че похитителят е опитал да се свърже с премиера на Бангладеш. Други съобщават, че сред пасажерите е бил и член на бангладешкия парламент.Все още няма официална информация за пострадали при опита за отвличане. Някои медии обаче посочват, че член на екипажа е бил прострелян.", "date": "2019.02.24", "title": "Въоръжен опита да похити самолет, пътуващ за Дубай"}
{"url": "https://news.bg/int-politics/mey-posledniyat-vot-po-sdelkata-za-brekzit-shte-e-do-12-mart.html", "text": "Последният вот по сделката за Брекзит ще се състои най-късно до 12 март, съобщава Би Би Си по думи на британския премиер Тереза Мей преди заминаването й за срещата на върха ЕС-Арабската лига в Шарм Ел-Шейх в Египет.Премиерът заяви, че По-рано министърът на околната среда Майкъл Гоув призова министрите от кабинета да не подкрепят вот в Камарата на общините, тъй като това ще забави Брекзит. Гоув определи като погрешен ход, ако колегите му Грег Кларк, Амбър Ръд и Дейвид Гоук подкрепят вота, защото това ще отложи датата на влизането в сила на Брекзит, която сега е 29 март.На път за Шарм Ел-Шейх Тереза Мей увери, че излизането от Европейския съюз със сделка и навреме все още е възможно.Тя беше категорична, че няма да предприема действия срещу , ако не бъде сключено споразумение с ЕС.Удължаването на процеса няма да реши проблема, смята Мей.", "date": "2019.02.24", "title": "Мей: Последният вот по сделката за Брекзит ще е до 12 март"}
{"url": "https://news.bg/int-politics/guaydo-chaka-uzurpatorat-maduro-da-si-hodi-za-da-provede-izbori.html", "text": "Няма да свиквам избори, докато узурпаторът не си отиде. Това заяви опозиционният лидер Хуан Гуайдо по повод отправеното към него предизвикателство от Николас Мадуро да проведе президентски избори, предаде CNN по информация на говорителя Едуард Родригес.Родригес посочи, че Гуайдо възнамерява да проведе избори 30 дни, след като \"узурпаторът е оставил властта\", а това все още не се е случило.В събота Мадуро предизвика опозиционния лидер да свика избори. В своя реч пред привържениците си той нарече Гуайдо \"палячо\" и \"марионетка на империализма\" и го запита задочно защо не организира президентски избори, щом претендира, че властта е у него.", "date": "2019.02.24", "title": "Гуайдо чака \"узурпаторът\" Мадуро да си ходи, за да проведе избори"}
{"url": "https://news.bg/politics/borisov-mnogo-se-postaral-za-sreshtata-na-es-s-arabskata-liga.html", "text": "Работих много за тази среща, така че Европейският съвет да сме тук сега. Това заяви министър-председателят Бойко Борисов преди началото на срещата на върха между държавите членки на Европейския съюз и държавите членки на Лигата на арабските държави в египетския град Шарм Ел-Шейх. Според него въпреки противоположните мнения и отношения в този край на света, арабските държави са много важен партньор.По-добре е да говорим с тях, да внушаваме нашите ценности, да опитваме да помагаме, отколкото да има скъсани контакти, заяви премиерът.Борисов изтъкна приятелските си отношения с президента на Египет Абдел Фатах ас Сиси, с когото е провел среща преди началото на днешния форум. Борисов увери, че за египетския президент е признание при него да дойде Европейският съвет.Българският министър-председател отбеляза, че страната ни води прагматична и балансирана политика и е изградила еднакво добри отношения със страни като Египет и Турция, Иран и Израел, Косово и Сърбия, САЩ и Русия.Отношенията ми са такива, че да не излагаме на риск България в едната или в другата посока, точно обратното, подчерта Борисов.Запитан за отношенията на страната ни със Саудитска Арабия министър-председателят заяви, че се работи по много инвеститорски теми. Специално акцентира върху енергийната сфера, където има проявен интерес от тяхната държавна енергийна компания към газовия хъб на наша територия.Преди началото на форума в египетския град Шарм Ел-Шейх Борисов се срещна с емира на Кувейт Сабах ал Ахмад ал Джабер ас Сабах и с вицепремиера за международните отношения и сътрудничеството на Оман Асаад Бин Тарик.Българският премиер изрази надежда, че срещата на върха между държавите членки на Европейския съюз и държавите членки на Лигата на Арабските Държави ще протече в дух на сътрудничество и доверие. Това ще покаже, че въпреки различията помежду ни, можем да водим честен и открит диалог, изтъкна премиерът Борисов. По думите му Европейският съюз и Лигата на Арабските Държави се сблъскват с редица общи проблеми, което прави евро-арабските отношения изключително важни.Премиерът Борисов отбеляза значението на дейността на Лигата на Арабските Държави и сътрудничеството с България в контекста на всеобщия стремеж към избягване на нови разделения и конфронтации на основата на религиозни или културни различия.Преди началото на днешната среща на върха в Шарм Ел-Шейх министър-председателят Бойко Борисов разговаря също с президента на Египет Абдел Фатах ас Сиси, както и с председателя на Европейския съвет Доналд Туск.", "date": "2019.02.24", "title": "Борисов много се постарал за срещата на ЕС с Арабската лига"}
{"url": "https://news.bg/int-politics/gartsiya-i-makedoniya-otkrivat-granichen-punkt-kray-prespa.html", "text": "Гърция и Македония откриват граничен пункт край Преспа, предаде БНТ по информация на македонската информационна агенция МИА.много скоро в Преспа ще бъде открит ГКПП \"Маркова стъпка\", предадеВицепремиерът и министър на отбраната на Република Северна Македония Радмила Шекеринска съобщи, че преговорите между министерствата на външните работи на двете страни за отварянето на новия ГКПП \"Маркова стъпка\" вече са в заключителна фаза.Тя посочва и че това означава отворена врата към ЕС и целия регион за местните граждани и малкия бизнес. От Европейския съюз са обещали, че ще отпуснат допълнителни средства, информира още Шекеринска в Битоля на форума \"Прозрачно общество - шанс за всички\".", "date": "2019.02.24", "title": "Гърция и Македония откриват граничен пункт край Преспа"}
{"url": "https://news.bg/regions/raznoboy-mezhdu-kmet-i-obshtinari-za-bezplatni-detski-gradini-stigna-do-sada.html", "text": "Кметът на Ловеч оспорва в съда решението за отпадане на таксите за детска градина, предаде БНР. Корнелия Маринова не е съгласна с постановеното от общинския съвет в края на декември 2018 г.Припомняме, още през януари тя заяви, че Решението предизвика доста спорове и неясноти. То беше върнато за ново разглеждане с изменения, но съветниците не ги приеха.Според кмета решението не съответства на административно-процесуалния кодекс.Едно случайно подхвърлено в залата предложение създаде едни очаквания, които не се оправдават, просто защото липсата на подготовка, липсата на аргументи, води до незаконосъобразни решения, посочи тя.Делото в Административния съд ще се проведе на 11 април, като поне дотогава в детските градини и ясли в Ловеч ще се плащат такси.", "date": "2019.02.24", "title": "Разнобой между кмет и общинари за безплатни детски градини стигна до съда"}
{"url": "https://news.bg/bulgaria/izvanredni-merki-za-derbito-levski-tsska.html", "text": "Дербито \"Левски\" - ЦСКА принуди Столичната дирекция на вътрешните работи да предприеме извънредни мерки за сигурност в София.Футболната среща ще се проведе днес на Националния стадион \"Васил Левски\" от 13,00 часа.Пред стадиона ще има пропускатели пунктове и ще се проверява за пиротехника и оръжие. Няма да се допускат пияни и дрогирани фенове.Ще бъдат затворени и част от централните улици в София в района на стадиона. Комисар Борислав Муеров - директор на охранителна полиция към СДВР съобщи пред Нова телевизия, че в деня на футболната среща няма да се продават билети във връзка с безопасността около спортното съоръжение.Движението ще бъде спирано по наше усмотрение, особено в пиковите часове, когато идват по различни направления феновете, за което ще има изградени пунктове, отбеляза той.По думите му феновете са много изобретателни от към пиротехники, но според него полицията е много добре подготвена за вечното дерби.Полицията очаква около 15 000 - 20 000 души на стадиона.21 футболни фенове с наложена съдебна забрана за посещение на спортни мероприятия няма да бъдат допуснати на стадиона.Срещата е определена като рискова и съгласно Закона за опазване на обществения ред при провеждане на спортни мероприятия в деня на мача няма да бъдат продавани билети на каса, а само онлайн. Привържениците на отбора домакин ПФК \"Левски\" ще бъдат настанени в сектори \"А\" и \"Б\", а тези на ПФК \"ЦСКА - София\" - в сектори \"В\" и \"Г\".На изградени контролно-пропускателни пунктове в района на спортното съоръжение полицаи ще извършват щателна проверка на всички посетители на футболния мач. Феновете ще бъдат допускани с документ за самоличност и билет /пропуск/ за футболната среща. Малолетните ще влизат само с пълнолетен придружител и предварително попълнена декларация, която може да бъде изтеглена онлайн или взета от обособени пунктове, подсигурени от организатора, в района на стадиона.Униформените ще следят за недопускане на зрители във видимо нетрезво състояние, както носещи забранени предмети и вещи: огнестрелни оръжия; пиротехнически изделия; ножове; палки; боксове; бутилки, в това число и парфюми; чадъри. Ангажимент по охрана на спортната среща имат частни охранителни фирми, чиято задача е да следят за опазване на реда на територията на стадиона по време на провеждане на срещата. Те ще бъдат подпомагани от полицейски служители, които ще се намесват при възникнала необходимост.За да бъде избегнато струпване, от полицията приканват зрителите да се възползват от по-ранното отваряне на входовете на стадиона. Вратите за посетители ще бъдат отворени в 11:00 часа.Във връзка с провежданата спортна среща е възможно да възникне временно затруднение в движението в централната градска част, уточняват от СДВР.Забранява се престоят и паркирането на пътни превозни средства, с изключение на автомобилите на участниците в мероприятието, както следва:от 08:00 часа на 22 февруари, петък, до 20:00 часа на 24 февруари, неделя - при сектор \"Г\" на Националния стадион \"Васил Левски\";от 08:00 до 15:00 часа на 24 февруари, неделя - на моста пред Национален стадион \"Васил Левски\";от 09:00 до 15:00 часа на 24 февруари, неделя - на ул. \"Ген. Гурко\" между булевардите \"Евлоги и Христо Георгиеви\" и \"Васил Левски\".От 12:00 часа до приключване на футболната среща само при необходимост и по преценка на ръководството на СДВР, ще се забранява влизането на пътни превозни средства в двете посоки, с изключение на автобусите на масовия градски транспорт по:ул. \"Ген. Гурко\" между булевардите \"Васил Левски\" и \"Евлоги и Христо Георгиеви\";бул. \"Евлоги и Христо Георгиеви\" между пл. \"Орлов мост\" и бул. \"Черни Връх\";бул. \"Драган Цанков\" между бул. \"Евлоги и Христо Георгиеви\" и бул. \"Пейо К. Яворов\".", "date": "2019.02.24", "title": "Извънредни мерки за дербито \"Левски\" - ЦСКА"}
{"url": "https://news.bg/world/moldovtsite-izbirat-mezhdu-moskva-i-zapada-na-parlamentaren-vot.html", "text": "Гражданите на Молдова избират между Москва и Запада, съобщава АП.Молдовците започнаха да гласуват на парламентарни избори в бившата съветска република - вот, който дълбоко може да раздели прозападните сили от проруските.Вотът е организиран на фона на широкоразпространена корупция и упадък на демокрацията, отбелязва световната осведомителна агенция. Партиите се нуждаят от най-малко 6%, за да преодолеят прага за влизане в законодателния орган. Повече от 3 милиона души имат право да избират депутати за следващите четири години - 101-местен парламент.Молдовците ще гласуват по нова избирателна система, която според критици има за цел да помогне на двете основни партии - проруските социалисти и демократите. Ще се гласува със смесена вместо пропорционална система. Избирателите пряко ще изберат 51 депутати, докато останалите 50 законодатели ще бъдат избрани чрез партийните листи - метод, който облагодетелства двете най-големи партии. Друг фактор е, че 1 милион гласоподаватели - почти 1/3 от електората - работят и живеят в чужбина, предимно в ЕС и Русия.Настоящата управляваща коалиция, която се ръководи от проевропейската Демократическа партия, изгуби подкрепа заради ниския стандарт на живот и корупцията.Радио \"Свободна Европа\" съобщава, позовавайки се на социологически проучвания, че Социалистическата партия, водена от Игор Додон преди да стане президент на Молдова, ще си осигури най-много места. Но проруските социалисти изглежда, че няма да съберат достатъчно подкрепа за мнозинство в парламента.Проевропейската коалиция ACUM и Демократическата партия призовават за балансиращи отношения между Русия и Запада.Два дни преди вота Москва обяви, че разследва схема за пране на пари, в която се подозира, че участва лидер на управляващата Демократическа партия. Времето за обявяване на информацията от Москва се разглежда като опит за оказване на влияние върху резултатите.", "date": "2019.02.24", "title": "Молдовците избират между Москва и Запада на парламентарен вот"}
{"url": "https://news.bg/world/prokuraturata-pol-manafort-e-zakoravyal-prestapnik.html", "text": "Пол Манафорт е закоравял престъпник, който \"многократно и нагло\" е нарушавал закона, дори и докато е бил председател на предизборната кампания на президента на САЩ Доналд Тръмп.Това става ясно от нови документи на специалния прокурор Робърт Мълър, внесени в съда, пише \"Гардиън\".Екипът на Мълър подчертава във внесените в съда във Вашингтон документи, че Манафорт заслужава втора присъда, която може да е от 10 г. затвор, тъй като отразява сериозността на извършените от него престъпления.Прокуратурата подчертава, че могат да поискат присъдата да влезе в сила, след като 69-годишният излежи евентуална присъда до 24 г. затвор по отделни обвинения във Вирджиния.Държавното обвинение пише в меморандум за присъдата, че Манафорт е показал \"закоравяла привързаност към извършване на престъпления и липса на угризение\".Но екипът на Мълър не разкрива нови детайли около контактите на лобиста с руски разузнавач и че Манафорт е свързан с намесата на Русия на президентските избори в САЩ през 2016 г.Манафорт ръководи кампанията на Тръмп през 2016 г. Той е в ареста от юни 2018 г., след като беше хванат да оказва натиск върху свидетел, докато беше под гаранция.Документите на прокуратурата са свързани с две обвинения в престъпен заговор срещу Манафорт по второто дело, които той призна през септември миналата година. През миналата седмица от прокуратурата обявиха, чеПризнанието на Манафорт по обвиненията в заговор във Вашингтон му осигури сделка с прокуратурата, която обаче Мълър отмени, след като лобистът продължил да лъже. Нарушеното от лобиста споразумение освобождава екипа на специалния прокурор от задължението да препоръча снизходителна присъда.", "date": "2019.02.24", "title": "Прокуратурата: Пол Манафорт е закоравял престъпник"}
{"url": "https://news.bg/bulgaria/edin-zaginal-pri-katastrofa-na-avtobus-i-mikrobus-kray-montana.html", "text": "Един човек загина при катастрофа между автобус и микробус край Монтана, съобщават от пресцентъра на МВР.Инцидентът е станал на изхода на Монтана към 08,00 часа тази сутрин.По първоначални данни при челен удар между автобус, пътувал по редовна линия Видин-София, и микробус е загинал 49-годишният шофьор на микробуса.Водачът на автобуса е с леки наранявания, откаран е за преглед в болница. В автобуса е пътувала жена, която не е пострадала.Жената заяви пред bTV, че микробусът изведнъж се е отклонил от пътя и се е ударил в автобус. Това се е случило на прав участък, предполага се, че на шофьора му е прилошало или е заспал.През изминалото денонощие на територията на страната са станали 10 тежки катастрофи, съобщават от МВР. Няма загинали хора, 14 души са ранени.От началото на годината на пътя са загинали 61 души при 771 катастрофи. 964 души са ранени.", "date": "2019.02.24", "title": "Един загинал при катастрофа на автобус и микробус край Монтана"}
{"url": "https://news.bg/bulgaria/nyama-da-dopusnem-epidemiya-ot-morbili-obeshtaha-zdravnite-vlasti-u-nas.html", "text": "Няма да допуснем епидемия от морбили. Това заяви директорът на Националния център по заразни и паразитни болести проф. Тодор Кантарджиев пред БНТ.Данните са за 39 регистрирани случая на морбили, като в референтната лаборатория са доказани 24.Последният случай е на двегодишно дете от Ихтиман. Особен е случаят при 16-годишно момче от София. Заболяването започва с възпаление на очите, хрема и дразнеща кашлица, на третия ден от заболяването се появяват петна по лигавицата в устната кухина и се стига до обрив. Кантарджиев обясни, че на всички етапи пациентът е заразен за околните.Приоритетно деца до 7-8 годишна възраст трябва да се ваксинират, каза Кантарджиев. Епидемия ще се обяви, ако има разпространение на морбили във всички области.Министър Ананиев е деблокирал резерва за ваксините.\"Проблем с ваксините няма, проблемът е да издирим неваксинираните\", утвърди Кантарджиев.По думите му антиваксърските движения се развиват обикновено при отсъствие на епидемии, но когато има риск, недоволството им намалява. Застрашени сме, тъй като в съседните държави е регистриран значително висок брой заболели - 5500 случая в Сърбия, 2500 в Гърция и 1500 в Румъния.\"Най-лошото е, че държавата дава много пари за ваксинационни, грях е тези ваксини да не се слагат\", изрази мнение Кантарджиев. По закон родителите на неваксинирани деца могат да бъдат глобявани, те не получават социални помощи.Специалистът успокои, че не съществува опасност за здравето, ако се преваксинираме.", "date": "2019.02.24", "title": "Няма да допуснем епидемия от морбили, обещаха здравните власти у нас"}
{"url": "https://news.bg/bulgaria/maskirani-prebiha-15-godishno-momche-v-sofiya.html", "text": "Маскирани пребиха 15-годишно момче в София, съобщава bTV.Момчето е настанено в \"Пирогов\" с хематом на главата и наранявания по тялото и ръцете след побоя.Бащата на жертвата Желяз Турлаков коментира пред телевизията, че това е опит за убийство. Той е подал жалба в столичното Трето РУ.Турлаков разказа, че синът му е нападнат вчера към 12:30 ч. на обяд, след като излязъл от дома си, за да отиде на състезание по английски език.Нападнали са го младежи с маски, виждали са се само очите им. Заговарят го двама от тях и го назовават по име. Започват да го удрят, той бяга чисто инстинктивно, след което го подгонват още двама. Момчето вижда, че един от тях държи нож, а другият - някакъв метален предмет, вероятно бокс.15-годишното момче се спъва по стълбите, по които тича, и пада. Нападателите започват да го удрят по главата.Човек, който седял на пейка наблизо, е видял какво се случва и е започнал да вика. В този момент младежите с маските се разбягват.", "date": "2019.02.24", "title": "Маскирани пребиха 15-годишно момче в София"}
{"url": "https://news.bg/bulgaria/borisov-na-sreshtata-na-varha-es-arabskata-liga-v-egipet.html", "text": "Министър-председателят Бойко Борисов ще участва на срещата на върха между държавите членки на Европейския съюз и държавите членки на Лигата на арабските държави, съобщават от пресцентъра на Министерски съвет.Форумът ще се проведе днес и утре в египетския град Шарм Ел-Шейх.Срещата на върха в Египет ще събере за първи път държавните и правителствените ръководители от ЕС и Лигата на арабските държави.Целта на форума е да бъде постигнато задълбочаване на европейско-арабското партньорство и да бъдат начертани насоки за справяне с глобалните предизвикателства. Лидерите от ЕС и Лигата на арабските държави ще направят още преглед на отношенията между двете страни и ще обсъдят общите усилия за решаване на регионални въпроси от взаимен интерес. Във фокуса на разговорите в Шарм Ел-Шейх ще бъдат теми като търговия и инвестиции, миграция, сигурност и ситуацията в региона. Срещата на върха в Шарм Ел-Шейх трябва да подчертае необходимостта от засилени стратегически отношения между ЕС и арабския свят.Председателят на Европейския съвет Доналд Туск ще бъде съпредседател на срещата на високо равнище заедно с египетския президент Абдел Фатах ал-Сиси.Туск ще проведе разговори с премиера на Великобритания Тереза Мей за Брекзит в кулоарите на форума.", "date": "2019.02.24", "title": "Борисов на срещата на върха ЕС–Арабската лига в Египет"}
{"url": "https://news.bg/bulgaria/otkriha-nad-4-tona-bezaktsizen-alkohol-v-punkt-za-bilki.html", "text": "Полицията откри над 4 тона безакцизен алкохол в пункт за билки в панагюрското село Левски, съобщават от пресцентъра на МВР.Операцията по противодействие на производството и разпространението на безакцизен алкохол е проведена вчера от екипи от сектор \"Противодействие на икономическата престъпност\" при ОДМВР-Пазарджик.Екипите предприели проверка на пункт за изкупуване на билки и прилежащите към него постройки в панагюрското село Левски. В хода на инспекцията е установено, че 62-годишният жител на селото съхранявал там голямо количество алкохол, разфасован в различни по вид и обем съдове.Общият обем на установената стока без бандерол е 4271 литра. Алкохолът е иззет, а мъжът е задържан в ареста на РУ-Пазарджик.", "date": "2019.02.24", "title": "Откриха над 4 тона безакцизен алкохол в пункт за билки"}
{"url": "https://news.bg/world/za-parvi-pat-iran-uspeshno-izpita-krilata-raketa-ot-podvodnitsa.html", "text": "Иран успешно изпита крилата ракета по време на военноморски учения до Ормузкия проток, съобщава иранската обществена медия, цитирана от \"Ройтерс\".Световната осведомителна агенция отбелязва, че изпитанието е проведено на фона на растящото напрежение със САЩ.В миналото Техеран заплашваше да блокира протока, който е голям морски коридор за пренос на петрол в региона, ако САЩ предприемат враждебни действия срещу Ислямската република.През август Вашингтон обяви, че Иран е изстрелял противокорабна ракета с малък обсег в протока по време на учения, като се вярва, че това е предупреждение, след като президентът на САЩ Доналд Тръмп реши да върне санкциите срещу Техеран.\"На третия ден...на ученията иранска подводница клас Ghadir успешно изстреля крилата ракета\", отбелязва IRNA.Медията допълва, като цитира съобщение на въоръжените сили, че другите подводници на Иран, Tareq и новата подводница Fateh, която е създадена в страната, имат същите противокорабни способности.Повече от 100 кораба участват в тридневните военни игри от Ормузкия проток до Индийския океан, поясняват от IRNA.Техеран за първи път успешно изпитва крилата ракета от подводница. ", "date": "2019.02.24", "title": "За първи път Иран успешно изпита крилата ракета от подводница"}
{"url": "https://news.bg/bulgaria/radev-e-momcheto-i-kuklata-na-kontsi-na-reshetnikov-izrignaha-mladezhite-ot-gerb.html", "text": "Президентът на България Румен Радев е \"момчето\" и \"куклата на конци\" на съветския генерал от КГБ Леонид Решетников.Така виждат българския президент младежите на ГЕРБ, които приеха декларация на Десетия Зимен университет на МГЕРБ.В декларацията младежите на ГЕРБ заемат позиция за ескалиралата ситуация около Венецуела и отказа на президента Николас Мадуро да допусне хуманитарна помощ от Колумбия и Бразилия.\"Ние, младежите от ГЕРБ считаме, че унищожаването на хуманитарна помощ е престъпление срещу човечеството. Потъпкването на човешките права не може да бъде толерирано повече от демократичния свят\", се казва в позицията и подчертават, че \"никой не иска да се меси във вътрешните работи на Венецуела\", но \"изборът на Николас Мадуро е нелегитимен. Това беше признато официално дори от Социалистическия интернационал\".\"На този фон българските остриета на руския хибриден гуру ген. Решетников - председателят на БСП Корнелия Нинова и техният президент Румен Радев, застанаха на страната на диктатурата и подкрепиха диктаторския режим на Мадуро. Те призоваха за ненамеса по казуса\", атакуват младежите на ГЕРБ Радев и БСП.От МГЕРБ питат \"какъв президент е Румен Радев, след като в момент, в който цялата демократична световна общност подкрепя Хуан Гуайдо и парламента на Венецуела, той остана в отбора на малкото останали диктатори? Дали Радев е европейски президент и натовски генерал или е куклата на конци на съветския генерал от КГБ Леонид Решетников?\".\"За нас отговорите на тези въпроси са ясни и категорични. Евразийският диктаторски манталитет на Румен Радев е очевиден и не може да се скрие. Проблемът е докъде той може да стигне, след като ценностната му система приема неутрално безразборното убиване на гладуващи хора от армия, само защото се опитват да достигнат до храна и лекарства? За нас от МГЕРБ е опасно такъв човек да бъде върховен главнокомандващ на Българската армия! А по повод призивите на президента да запазим неутралитет, припомняме един знаменит цитат от Данте Алигиери - \"Най-горещите места в ада са предназначени за онези, които по време на големи морални изпитания са пазили неутралитет!\", подчертават младежите на управляващата партия.Относно позицията на Нинова според МГЕРБ \"това е нищо повече от поредната доза отровно лицемерие от нейна страна\".\"Нинова умишлено крие пред българските си симпатизанти, че международната организация, в която тя е заместник-председател - Социалистическият интернационал, прие още преди дни Хуан Гуайдо и венецуелското Народно събрание за единствени легитимни органи в страната\", уточняват младежите.\"За нас, младежите от ГЕРБ, цялата тази шизофренична ситуация около Нинова, с двойствените ѝ позиции, и Радев, с евразийските му кукловоди поставят няколко много сериозни въпроса:Дали всъщност президентът Радев не се опитва да се превърне в българския Мадуро - безцеремонен, циничен и самодостатъчен?Къде Нинова лъже - в чужбина, когато организацията, на която е заместник-председател, подкрепя Гуайдо или в България, когато организацията, на която е председател, подкрепя Мадуро?⁃ Демократична партия ли е БСП, след като подкрепя диктаторски режим и то не за първи път? (Припомняме, че в миналото БСП се обявяваше в подкрепа и на режимите на Слободан Милошевич и Садам Хюсейн).⁃ Няма ли очевиден риск от изтичане на класифицираната натовска информация към вражески сили, след като \"момчето на Леонид Решетников\" има най-висок достъп до такава, а публично изразява различни позиции от тези на Алианса?⁃ С методите на Мадуро и помощта на Решетников ли БСП отново ще се опита да спечели европейските и местните избори, които наближават?\", питат младежите.В края те настояват за \"честни отговори\" от Радев и Нинова, \"защото истината за тях е вечно неудобна\".", "date": "2019.02.24", "title": "Радев е „момчето” и „куклата на конци” на Решетников, изригнаха младежите от ГЕРБ"}
{"url": "https://news.bg/bulgaria/advokatite-izlizat-na-protest-s-iskane-ostavkata-na-vads.html", "text": "\"Безпрецедентно е в историята на адвокатурата да ни се вменяват задължения да даваме конфиденциална информация на прокуратурата.\"Това заяви адвокатът Петромир Кънчев на пресконференция в БТА по повод протестите на юристи за свободна и независима адвокатура.Адвокатите ще организират национална стачка на гилдията с искане за оставка на Висшия адвокатски съвет (ВАдС).По предложенията за промяна в Закона за адвокатурата не са предприети действия от страна на ВАдС, затова юристите ще продължат да настояват за ремонт на текстовете, както и за реформи в органите на адвокатурата, електронно гласуване и защита на адвокатската дейност. От гилдията се обявиха и за промяна на Закона за мерки срещу изпиране на пари и правилника за неговото прилагане.Като \"абсолютна подигравка с всичките 14 000 делегати\" Кънчев квалифицира общото Адвокат Велислав Величков критикува, че събранието е \"като партиен конгрес на БКП до 1989 година като стилистика и реторика\". Съмняваме се, че адвокатурата е изгубила първоначалната инерция на свобода. ВАдС се държи като политбюро на адвокатурата, допълни той. Предложенията на над 30 делегати от страната не са били подложени на гласуване. Нарушават се правата на адвокатите за сметка на добрия разговор с управляващите, изрази мнение Величков.Той допълни, че вчера не са били взети решения нито по нарушените адвокатски права като претърсвания и изземвания, нито по конкретните мерки срещу нарушаване на адвокатската тайна. ВАдС работи против интересите на адвокатурата. По думите на Величков взети на предишно общо събрание на ВАдС решения, са били отменени от органа в разрез със закона.Този орган деформира волята на колегиите от страната и на адвокатските съвети.\"15 души вегетират на гърба на 14 000 адвокати\", възмути се Величков.Според адвокат Борислав Вълчев, който е съставил законопроект за изменение на текстове от Закона за адвокатурата и депозиран във ВАдС, той е бил отхвърлен от ВАдС. По думите му след като органът не предприема действия, адвокатите са взели нещата в свои ръце. \"Никой не ни обяснява какво се случва с този законопроект\", каза Вълчев.Промените в текстовете включват дефиниране на адвокатската дейност, защита на адвокатския труд, реформа на висшите органи на адвокатурата и реформа в избора на висшите органи на адвокатурата.\"Ние не искаме да вземем хляба на другите юридически професии, нито искаме да водим гражданите с нас за ръчичка по различните служби\", поясни адвокат Вълчев.Органи на адвокатските колегии се избират с пълномощни, а избирателното право винаги трябва да бъде пряко и лично, категорични бяха от гилдията в искането си за електронно гласуване за избор на висши органи на адвокатурата у нас.", "date": "2019.02.24", "title": "Адвокатите излизат на протест с искане оставката на ВАдС"}
{"url": "https://news.bg/bulgaria/karakachanov-oproverga-vrazka-mezhdu-sluchaya-gebrev-i-vzrivovete-v-zavodite-v-sopot.html", "text": "Нямам информация, че представител на чужда държава е организирал взрив на площадка на ВМЗ-Сопот. Няма такива данни.Така отговори вицепремиерът и министър на отбраната Красимир Каракачанов на коментар на Бойко Ноев пред БНР.Бившият министър на отбраната и бивш посланик на България в НАТО Бойко Ноев заяви пред \"Неделя 150\" на БНР, че по данни на британските специални служби още един агент, замесен в отравянето на Сергей Скрипал, е бил в България по време на взрива.\"Според българските закони, собственикът върху едно АД е този, който държи акциите и който е вписан в книгата на акционерите. По тези параметри собственикът (на \"Дунарит\") е Емилиян Гебрев. Това е! Покушението не е само срещу Гебрев, а срещу сина му и икономическия му директор, което може да се счита за опит за масово убийство\", обяви Ноев.По думите му това не е случайно.\"Ясно е, че и в случая при Гебрев, и в  участват едни и същи лица. Ясно е, че отровата, която е била използвана, е от едно семейство\", отбеляза Ноев.Според него в България е идвало още едно лице преди отравянето на Гебрев, което съвпада с взривовете в заводите в Сопот.\"Моето очакване е тази или следващата седмица в публичното пространство да се появят нови имена на руски граждани, които са присъствали в България. Разследващите във Великобритания, които сериозно се грижат по този въпрос, са установили, че има поне още едно лице, което идвало в България две седмици преди да бъде отровен Гебрев. Това съвпада с взривовете в заводите в Сопот. През март и април 2015 година в Сопот има два пъти мощни производствени аварии - два взрива. Това съвпада с пребиваването на това лице. Сопотската площадка е изцяло държавна собственост. Очевидно има много обстоятелства и факти, които навеждат на мисълта, че представители или хора, свързани по някакъв начин с Русия, участват в едни дейности в България, които са насочени против българската оръжейна индустрия\", коментира бившият военен министър.Ноев отбеляза, че има пробив в българските позиции по въпроса за лицензите за оръжия при икономическия министър Емил Караниколов.\"Има един стар спор между България и Русия - руснаците твърдят, че военното производство в България се извършва по техни лицензии, което не е вярно. Всички български правителства досега са отхвърляли тази теза. За първи път това правителство, под ръководството на Министерство на икономиката и в частност Караниколов, прави пробив в тази българска позиция\", отбеляза бившият ни посланик в НАТО.На въпрос дали чужда държава се опитва да влияе върху българската оръжейна индустрия, от своя страна военният министър Каракачанов отговори, че за последните 30 години не една страна се е опитвала да спъва развитието на българския военнопромишлен комплекс.\"В миналото България беше седма-осма в света по обороти на продадено оръжие. Последните години, всъщност - през всички тези години - загубата на пазари са придружени от опити от страна на Русия да постави въпроса за т.нар. лицензи\", коментира Каракачанов.Вицепремиерът обаче опроверга твърденията на Бойко Ноев, че България се е съгласила въпросът за лицензите да бъде обсъждан.\"Подобно нещо българското правителство не си е помисляло. Това, че руската страна поставя на всяка двустранна среща въпроса за лицензите, си е тяхна политика и тяхна тактика\", отговори военният министър.\"България няма никакво намерение - не по политически причини, а поради липса на каквито и да е юридически основания - да плаща пари за лицензи или някакви други пари на трета страна за производството на нашия военнопромишлен комплекс\", добави той.Междувременно Стефан Воденичаров - съпредседател на сдружението на Българската отбранителна индустрия заяви пред радиото, че трябва да бъде създадена дългосрочна стратегия за развитие на отбранителната индустрия у нас.Сдружението и ръководствата на КНСБ и КТ \"Подкрепа\" поискаха среща с министъра на икономиката Емил Караниколов и министъра на отбраната Красимир Каракачанов, за да бъде обсъдена визията на държавата за участието на военнопромишления комплекс в модернизацията на армията.Воденичаров обясни, че искат да дискутират участие на отбранителната индустрия в трите програми за модернизация на българската армия; създаване на условия и финансиране за научно-изследователската работа и подготовката на кадри за отбранителната индустрия; въпросът за иновациите и въпросът за военновременните запаси.", "date": "2019.02.24", "title": "Каракачанов опроверга връзка между случая „Гебрев” и взривовете в заводите в Сопот"}
{"url": "https://news.bg/bulgaria/plemennitsata-na-skripal-podozira-che-bivshiyat-ruski-agent-e-martav.html", "text": "Племенницата на Сергей Скрипал подозира, че бившият руски агент е мъртъв.Виктория, племенницата на Сергей Скрипал, даде интервю за bTV в руския град Ярославъл, което ще бъде излъчено тази вечер в предаването bTV Репортерите.Тя е споделила, че смята чичо си за мъртъв. Според официалната информация Скрипал е изписан и е скрит на сигурно място от британските служби.Припомняме, в началото наВиктория се грижи за 91-годишната майка на Сергей Скрипал, която не знае нищо за събитията около сина си.", "date": "2019.02.24", "title": "Племенницата на Скрипал подозира, че бившият руски агент е мъртъв"}
{"url": "https://news.bg/politics/yoncheva-bsp-izleze-ot-parlamenta-za-da-ne-vlyazat-horata.html", "text": "Няма политически субект в Народното събрание, с който БСП да разговаря. Това коментира говорителката на парламентарната група на БСП Елена Йончева пред БНР и допълни, че дори не става въпрос за шайка, а за организирана престъпна група.Това е банда, която има свой главатар, свой вожд и последното гласуване, нарушаването на Изборния кодекс, нарушаването на българските закони само доказва това, бе категорична тя.По думи на Йончева всяка година от България изтичат 11 милиарда евро заради корупция. До този извод е стигнала групата на Зелените в Европейския парламент по данни на ЕВРОСТАТ, ОЛАФ и Европейската комисия.Тя посочи и че страната ни е на дъното по всички европейски показатели въпреки помощта на Брюксел.Йончева обясни, че за последните 10 години чуждестранните инвестиции са паднали 11 пъти, като за 2018 г. са били с 40% по-малко, отколкото за 2017 г.Според нея причините за спада на чуждестранните инвестиции са три - корупция, липса на предвидимост и лоша съдебна система.Депутатката посочи, че само през януари общо четири фабрики са затворили, за да се преместят в Румъния, където средната заплата е по-висока.Йончева бе категорична, че БСП няма да се върне в парламента, независимо че от ГЕРБ са изразили готовност да се откажат от промените в Изборния кодекс. Мотивът на червените е, че \"са отнети правата на гражданите и няма шанс за честни избори\".Говорителката на БСП коментира, че за първи път в парламента се погазва закон, което е прецедент.Ако БСП не беше се намесила и не беше реагирала, не беше излязла от парламента, което е легитимна форма на протест, хората щяха да влязат в парламента, защото са нарушени техните права, увери тя.Припомняме, след като в парламента бе , които предизвикаха сериозно недоволство заради завишаване на прага за преференциално гласуване, БСП обяви, че Социалистите не промениха позицията си дори и когато лидерът на ГЕРБ Бойко Борисов обяви, че ", "date": "2019.02.24", "title": "Йончева: БСП излезе от парламента, за да не влязат хората"}
{"url": "https://news.bg/world/frantsiya-iska-ot-germaniya-da-oblekchi-pravilata-za-iznos-na-orazhie.html", "text": "Министърът на икономиката на Франция Бруно льо Мер заяви, че Германия трябва да облекчи правилата за износ на оръжие за държави извън ЕС, за да укрепи военната индустрия, информира \"Ройтерс\".Париж се оплаква, че съвместните проекти за производство на оръжия са забавени от отказа на Берлин да издаде лицензи за износ на оръжие за Саудитска Арабия., че ще спре да издава лицензи за износ на оръжие за Рияд заради убийството на\"Безполезно е да се произвеждат оръжия с подобрено сътрудничество между Франция и Германия, ако не можем да ги изнасяме\", отбеляза Льо Мер пред вестник \"Велт ам зонтаг\".\"Ако искаме да сме конкуренти и ефективни, ние трябва да можем да изнасяме за държави извън Европа\", смята той.Министърът подчерта, че Франция също има относително стриктни правила за износ на оръжие.\"Надеждата ни е, че ще постигнем споразумение с Германия в този критичен момент\", обяви френският министър.Германия и Франция работят върху съвместно предложение за насоки за износ на оръжие извън Европа.Германският канцлер Ангела Меркел заяви през януари, че ЕС трябва да задълбочи сътрудничеството си в отбраната и конкретно в разработването на оръжия. Тя предупреди, че Берлин трябва да постигне компромис относно стриктния контрол върху износ на оръжие.Преди няколко дни ", "date": "2019.02.24", "title": "Франция иска от Германия да облекчи правилата за износ на оръжие"}
{"url": "https://news.bg/world/nay-malko-chetirima-ubiti-i-stotitsi-raneni-vav-venetsuela.html", "text": "Най-малко четирима души са убити и стотици други са ранени при насилието във Венецуела в събота, докато опозиционни активисти се опитват да пренебрегнат правителствена забрана и да внесат храна и медикаменти от съседните страни, пише \"Гардиън\".След неуспешния опит да премине през правителствени блокади, опозиционният лидер Хуан Гуайдо, който се  обяви, че ще продължи борбата и \"трябва да запазим всички варианти за освобождението на нашата родина\".Той ще посети Богота в понеделник, където ще се срещне с вицепрезидента на САЩ Майк Пенс и регионални лидери от Групата от Лима.Американският сенатор от Флорида Марко Рубио отговори на коментарите на Гуайдо и заяви, че е разговарял с регионални лидери и че действията на режима на Николас Мадуро в събота \"отварят вратата за различни потенциални многостранни действия, които не са били на масата само до преди 24 часа\".Въпреки че Гуайдо не си осигури очакваното от него масово дезертиране, най-малко 60 граничари са избягали в Колумбия, докато други лоялни военнослужещи и полицаи на Мадуро използваха сълзотворен газ и гумени патрони, за да отблъснат протестиращи и да спрат конвоите с хуманитарна помощ.Три камиона с помощ бяха подпалени при захода си към първия граничен пункт на моста \"Сантандер\", който свързва Венецуела с Колумбия.Според колумбийските власти най-малко 285 души са ранени.В южната част опозиционни активисти твърдят, че хуманитарната помощ е достигнала до Венецуела. Въпреки че два камиона са напуснали Бразилия, те са спрели само на няколко метра от венецуелско-бразилската граница.Организацията Foro Penal съобщава за най-малко четирима загинали и 18 ранени при стрелба.", "date": "2019.02.24", "title": "Най-малко четирима убити и стотици ранени във Венецуела"}
{"url": "https://news.bg/press/snyag-vyatar-i-prespi-500-leva-nad-zaplatata-za-daskali-v-trudni-shkola.html", "text": "Строителните войски - създадени от Стамболийски, закрити от БакърджиевПреди няколко дни вицепремиерът и министър на отбраната Красимир Каракачанов обяви, че концепцията му за разрешаване на проблема с несоциализираните цигански групи е готова. В нея той предложи и възстановяване на Строителните войски.В интервю за \"24 часа\" Каракачанов поясни идеята си: \" Ще дам конкретно предложение. В Министерството на регионалното развитие се намира фирмата ГУСВ (Главно управление \"Строителство и възстановяване\" - бел. ред.). Със съдействието на социалното министерство може в техните учебни бази всички тези хора да са задължени да учат занаят и да работят. В тези трудово-учебни заведения усвояваш трудови навици, ограмотяваш се и компенсираш пропуските си до този момент...\"Какво представляваха Строителните войски, чието първоначално име е Трудова повинност?Сняг, вятър и преспи Обилен снеговалеж, силен вятър и преспи засипаха област Монтана в нощта срещу събота. Зимният щорм прекъсна далекопроводи и остави без електричество част от селищата в региона. През нощта навеища затвориха пътя Монтана - Лом, но до сутринта платното бе разчистено и движението възстановено.Снежната виелица се изви още преди полунощ в петък, поривите на вятъра, носещ едновременно дъжд и сняг достигаха 65 -70 км в час, съобщиха синоптиците. Бързо натрупани преспи блокираха пътя от Монтана към Дунав, скъсаха проводници и оставиха на тъмно част от населените места в общините Якимово, Вълчедръм, Брусарци и Лом. 500 лева над заплатата за даскали в трудни школаУчителите, които преподават в трудни училища, ще получават по 500 лева над обичайната си заплата, предвижда един от проектите на МОН за нови национални програми. Става дума за преподаватели, които се съгласят да преподават природни науки или български език в училища, които досега са имали ниски резултати по тези предмети.Предложението е част от програмата \"Мотивирани учители\", съгласно която трябва да бъде създаден своеобразен корпус за бързо реагиране от опитни преподаватели, които да влязат на места, където резултатите на учениците от изпитите са на изключително ниско ниво. Те трябва да имат поне 8 години стаж в образователната система.", "date": "2019.02.24", "title": "Сняг, вятър и преспи; 500 лева над заплатата за даскали в трудни школа"}
{"url": "https://news.bg/disasters/dvama-katerachi-zaginaha-v-shveytsariya.html", "text": "Двама чуждестранни катерачи загинаха в ски курорта \"Цермат\" в Швейцария. Това съобщава порталът Swissinfo, цитирайки данни от полицията на швейцарския кантон Вале.Инцидентът се е случил на 20 февруари. Двама катерачи са паднали по склона на Хорнлиграт на височина от 3700 метра. Полицията съобщи, че катерачите са планирали да се изкачат на Матерхорн на 20 февруари.Един роднина на жертвите е съобщил за тяхното изчезване на 22 февруари. Телата на мъртвите обаче са били открити в събота сутринта - те бяха намерени от хеликоптер за издирване в близост до ледника Фург. Отбелязва се, че \"са паднали от височина 500-600 метра, без да са били вързани с въже за катерене\".Подчертава се, че мъртвите са били чужденци. В този случай полицията не посочва гражданите на коя държава са алпинистите.Полицията организира разследване на инцидента. Официална идентификация все още не е извършена.", "date": "2019.02.24", "title": "Двама катерачи загинаха в Швейцария"}
{"url": "https://news.bg/world/bufernite-zoni-v-siriya-pod-kontrola-na-turtsiya.html", "text": "Всяка безопасна зона по границата на Турция със Сирия , заяви президентът Тайип Ердоган в интервю за телевизията \"Си Ен Ен Тюрк\".Той говори, след като висш представител на американската администрация заяви в петък, че Вашингтон ще остави около 400 американски войници в Сирия, което е обрат в позицията на президента Доналд Тръмп, който може да проправи пътя за съюзниците на САЩ да запазят войски там.- Ако по нашата граница има безопасна зона, тя трябва да бъде под наш контрол. Защото това е моята граница - каза Ердоган.Тръмп разпореди изтеглянето на всички 2 000 американски войски от Сирия през декември, след като заяви, че са победили \"Ислямска държава\" - решение, .Той бе убеден в четвъртък, че около 200 американски войници трябва да се присъединят към това, което се очаква да бъде общ ангажимент от около 800 до 1500 войници от европейски съюзници да създадат безопасна зона в Североизточна Сирия, заяви служител на американска администрация.Анкара се отнася към кюрдската милиция YPG, която контролира този регион и е ключов съюзник на САЩ срещу \"Ислямска държава\", като терористична група. Турция многократно е заплашвала да се намеси военно срещу YPG на изток от река Ефрат, където е планирана безопасната зона.", "date": "2019.02.24", "title": "Буферните зони в Сирия под контрола на Турция"}
{"url": "https://news.bg/curious/megan-markal-iska-momiche.html", "text": "Съпругата на принц Хари, херцогинята от Съсекс Меган Маркъл призна, че би искала да роди момиче, съобщава The Sun.Маркъл каза, че би искала много деца.В същото време тя изясни, че би искала малко момиченце, за да го гизди.По-рано Меган Маркъл посети Ню Йорк, за да участва в парти, посветено на раждането на детето си.", "date": "2019.02.24", "title": "Меган Маркъл иска момиче"}
{"url": "https://news.bg/disasters/285-sa-postradali-na-granitsata-s-venetsuela.html", "text": "Колумбийският външен министър Карлос Олмес Трухило заяви, че в резултат на сблъсъците на границата с Венецуела са ранени 285 души, съобщава ТАСС.\"В момента 285 души са, главно поради сълзотворен газ и използването на несмъртоносни оръжия\", каза Карлос Олмес Трухило.Според него 37 души са били хоспитализирани.Според колумбийското външно министерство сред 285 жертви са 255 венецуелци и 30 колумбийци.", "date": "2019.02.24", "title": "285 са пострадали на границата с Венецуела"}
{"url": "https://news.bg/int-politics/v-belgrad-prodalzhavat-protestite-sreshtu-vuchich.html", "text": "В Белград няколко хиляди души протестираха срещу сегашното правителство и президента Александър Вучич, съобщи РТС.Демонстрацията започна от площада в близост до философския факултет на Университета в Белград. В протестите, отбелязва РТС, участваха и общински съветници.От площада групите от протестиращи минаха през Белград. Някои протестиращи държаха плакати с цитат от изявлението на Вучич, направено през 2012 г .: \"Пенсионерите няма да платят нито един динар за предстоящите реформи\".Опозицията обвинява властите в корупция и нарушаване на демократичните принципи. Масови акции се проведоха и в няколко града на Сърбия наведнъж, включително в Нови Сад и Ниш.Протестите в Сърбия започнаха в началото на декември. Причината за тяхното поведение е нападението срещу лидера на опозиционната партия \"Левица\" Борислав Стефанович. Според опозицията властите са замесени в организацията на нападението. През януари опозиционният марш в Белград събра повече от 10 хиляди души.  се провеждат под общия лозунг \"Един от пет милиона\". Той се появява, след като Вучич обяви, че няма да се поддаде на демонстрантите, дори и да са били пет милиона.Управляващата коалиция, водена от Сръбската прогресивна партия на Вучич, вече има мнозинство в парламента на страната (165 от 250 места). Следващите национални избори. Последните проучвания, проведени през ноември, показват, че 53,3% от сърбите подкрепят партията на Вучич, докато други партии значително изостават.", "date": "2019.02.24", "title": "В Белград продължават протестите срещу Вучич"}
{"url": "https://news.bg/int-politics/kim-chen-un-hvana-vlaka-za-vietnam.html", "text": "Лидерът на Северна Корея Ким Чен -ун остана верен на традицията и хвана влака за Виетнам. В столицата Ханой той трябва да се срещне с американския президент Доналд Тръмп.Форум Тръмп - Ким е насрочен за 27 - 28 февруари.Военен караул и митинг на гарата в Пхенян изпрати Ким Чен - ун за Виетнам.Дългото 4500-километрово пътуване през цял Китай до Виетнам ще отнеме около 48 часа.Междувременно виетнамските власти обявиха безпрецедентна забрана за движение покрай вероятното трасе, по което Ким Чен-ун ще пристигне следващата седмица по виетнамска територия в Ханой, предаде АП.", "date": "2019.02.24", "title": "Ким Чен-ун хвана влака за Виетнам"}
{"url": "https://news.bg/int-politics/referendum-v-okinava-za-badeshteto-na-amerikanska-voenna-baza.html", "text": "На японския остров Окинава започна референдум, на който жителите трябва да решат въпроса за преместване на американската военновъздушна база Футенма, предаде АП.Новоизбраният губернатор Дени Тамаки решително се противопоставя на проекта, припомня ДПА.Тамаки заяви, че решението на Токио да поднови работите по подготовка на терена за базата противоречи на волята на жителите на Окинава. Ще продължа да настоявам за демократичен процес, който да доведе до решение чрез диалог, каза Тамаки.Новата база в Наго трябва да поеме функциите на базата на американските морски пехотинци Футенма, която се намира насред жилищен район в централната част на острова.Референдумът в Окинава няма задължителна сила, но резултатите от него биха дали силен коз на местните власти в преговорите им с правителството в Токио.", "date": "2019.02.24", "title": "Референдум в Окинава за бъдещето на американска военна база"}
{"url": "https://news.bg/int-politics/printsesa-stana-poslanik-na-sauditska-arabiya-v-sasht.html", "text": "Принцесата Рима бинт Бандар бин Султан бин Абдулазиз ал Сауд е назначена за посланик на Саудитска Арабия в САЩ. Съответният указ е подписан от крал Салман бин Абделазиз ал Сауд, съобщи АП.Най-големият син на краля, Халед бин Салман - бившият посланик в Съединените щати, който е на поста от април 2017 г., е назначен за заместник-секретар на отбраната с чин министър.Принцесата Рима е първата жена в историята на кралството, която заема висока дипломатическа позиция. Тя е дъщеря на принц Бандар, който оглавяваше саудитското посолство във Вашингтон от 1983 до 2005 година. Преди това принцесата е била представител на ръководителя на Генералната федерация по спорт.Рима бинт Бандар завършва в САЩ. Тя е известна като защитник на правата на жените. През 2014 г. принцесата е включена в списъка на 200-те най-влиятелни жени в арабския свят според сп. \"Форбс\".Тя е известна и със своя инициатива срещу рака на гърдата, насочена към жените от Близкия изток.", "date": "2019.02.24", "title": "Принцеса стана посланик на Саудитска Арабия в САЩ"}
{"url": "https://news.bg/int-politics/bukuresht-se-gotvi-za-protesti-sreshtu-vlastta.html", "text": "Букурещ се готви за протести срещу властта. Те са насрочени за неделя от 18 часа, съобщават местните власти. Румънците са недоволни от реформите на правителството.Министърът на правосъдието Тудорел Тоадер обяви във вторник приемането на две наредби за съдебната власт. Една от тях, която е и най-критикувана, променя правилата за  и дава повече независимост на специалния отдел за разследващи магистрати. Това предизвика много критични реакции от румънския президент, опозицията и сдруженията на магистратите, както и от Европейската комисия.В отговор на тези нови промени съдията Кристи Данилет каза, че румънските магистрати обмислят организирането на протести по примера на техните колеги от Полша. Това означава, че някои съдии и прокурори ще отидат в съдебната зала \"само за спешни случаи\", по-точно за случаи на арести, а останалите дела ще бъдат отлагани по различни причини.", "date": "2019.02.24", "title": "Букурещ се готви за протести срещу властта"}
{"url": "https://news.bg/disasters/silno-zemetresenie-raztarsi-sachuan.html", "text": "В югозападната китайска провинция Съчуан е регистрирано земетресение с магнитуд 5,1 по Рихтер. Това съобщи сеизмологичната служба на обсерваторията в Хонконг.От своя страна Европейският средиземноморски сеизмологичен център (EMSC) уточни, че големината на земетресението в Съчуан е 4.9 по Рихтер. Според нея епицентърът е бил фиксиран на 26 км северно от Зигун, дълбочината на огнището е 30 км.Няма информация за жертвите или разрушения.През 2008 г. голямо земетресение с магнитуд 8 по Рихтер в китайската провинция уби повече от 70 хиляди души. Над 370 хиляди души бяха ранени, а над 18 хиляди бяха изчезнали. Възстановяването на инфраструктурата струва на китайското правителство приблизително 150 млрд. долара.", "date": "2019.02.24", "title": "Силно земетресение разтърси Съчуан"}
{"url": "https://news.bg/weather/zhalt-kod-za-stud-v-12-oblasti.html", "text": "Жълт предупредителен код за ниски температури е обявен за 12 области на страната за 24 февруари, показва справка в сайта на НИМХ.Според синоптиците дневните температури ще останат отрицателни.Предупреждението се отнася за областите Кюстендил, Перник, София и Софийска област, Монтана, Враца, Ловеч, Габрово, Велико Търново, Търговище, Разград и Шумен.Атмосферното налягане е значително по-високо от средното за месеца.Днес ще преобладава слънчево време, над Югоизточна България ще е със значителна облачност и на отделни места там ще превали слаб сняг. Вятърът ще е от север-североизток, ще бъде слаб, в източните райони - умерен. Максималните температури ще са предимно между минус 2° и 3°.Над планините облачността ще е променлива, по-значителна над източната половина от страната. Ще е почти без валежи. Ще духа умерен, по-високите и открити части и временно силен североизточен вятър и остават условията за снегонавявания. Максимална температура на височина 1200 метра - около минус 5°, на 2000 метра - около минус 10°.Над Черноморието облачността ще е значителна и на отделни места, главно в южните райони, ще превали сняг. Ще духа умерен, временно и силен вятър от север-североизток. Максималните температури ще са между 0° и 3°. Температурата на морската вода е около 6°. Вълнението на морето ще е 3-4 бала с тенденция да отслабва.", "date": "2019.02.24", "title": "Жълт код за студ в 12 области"}
{"url": "https://news.bg/bulgaria/bsp-disha-vav-vrata-na-gerb-za-evrovota.html", "text": "БСП диша във врата на ГЕРБ за изборите за Европейски парламент. Това показва социологическо проучване на \"Тренд\" по поръчка на вестник .На въпрос \"Ако на изборите за Европейски парламент се явят следните партии и коалиции, за коя от тях бихте гласували\", 18,7% (18,3% през януари) отговарят, че ще използват правото си на глас в подкрепа на ГЕРБ. 17,4 на сто (17,1% през януари) от анкетираните заявяват, че ще гласуват за БСП. Традиционно на трето място е ДПС далеч назад с 6,5%, което е малък спад в сравнение с извадка от януари, когато 6,9 на сто са обявили, че ще гласуват за партията. Всички останали партии и коалиции получават под 4%: \"Обединени патриоти\" (3,8% през февруари и 3,5 на сто през януари); Демократична България (съответно 2,3% и 2%); \"Воля\" (1,5% и 1,6%).Висок е процентът на анкетираните, които отговарят, че няма да гласуват за никого - 44,3% (45,1% през януари).По отношение на институциите парламентът е с най-високи отрицателни оценки за работата си (68%), а съдът е с най-ниски положителни (20%).Омбудсманът събира най-широко одобрение (63% положителни оценки срещу 20% отрицателни). Зад него е президентът (53% положителни срещу 31% отрицателни).22% оценяват положително работата на прокуратурата, а 56% са на обратното мнение.Армията и Българската православна църква регистрират по-високо одобрение за своята работа за сметка на неодобрението.Положителна оценка армията среща сред 47%, докато отрицателната е 31%. Църквата от своя страна се ползва с подкрепата на малко под половината (49%) от всички български граждани срещу малко над една пета (21%), които са на обратното мнение.54% от респондентите вярват, че изборите за Европейски парламент са важни, а само 14% - изключително важни.Сондажът разкрива още, че най-важен е евровотът за симпатизантите на БСП и ГЕРБ. Сборът от опциите \"изключително важни\" и \"по-скоро важни\" сред привържениците на двете големи партии е близо 80%. Изследователският център анализира, че това говори за силна мобилизация и сред двата електората за предстоящите избори. Видимо по-слаб интерес към евровота през май се регистрира сред най-младите (18-29), което обаче може да се окаже и потенциален електорален резерв за някои формации.Проучването ни през март ще покаже дали промените в изборните правила и последвалите събития ще дадат отражение върху партийните предпочитания на българите, заключават от \"Тренд\".Изследването е проведено между 5 и 13 февруари. В него са участвали 1007 души.", "date": "2019.02.24", "title": "БСП диша във врата на ГЕРБ за евровота"}
{"url": "https://news.bg/regions/petnata-ot-mazut-na-plazha-kray-shabla-bili-ot-tanker-spored-neno-dimov.html", "text": "Танкер е замърсил с мазут плажа край Шабла, предаде БГНЕС, позовавайки се на писмен отговор на министъра на околната среда и водите Нено Димов.В своето становище министърът посочва, че на 10 февруари в РИОСВ-Варна е постъпил сигнал от кмета на община Шабла за з с нефтопродукти.Незабавно е била извършена проверка, при която е било установено наличие на петна от мазут по протежение на целия плаж. Министър Димов посочва, че кметът на общината е бил уведомен да почисти замърсената ивица, и допълва, че до края на следващия ден това е било извършено.За да бъде установен източникът на замърсяването, РИОСВ-Варна е направила справка в регистъра на обектите за контрол. Тя обаче не е констатирала обект, който използва мазут. По тази причина министър Димов заключава, че вероятният източник на замърсяването е трансграничен пренос или преминаващ танкер.Той напомня, че през 2018 г. в РИОСВ-Варна са подадени общо три сигнала за замърсяване на Черно море с нефтопродукти. При последвалите проверки обаче е било констатирано, че сигналите са неоснователни.", "date": "2019.02.24", "title": "Петната от мазут на плажа край Шабла били от танкер, според Нено Димов"}
{"url": "https://news.bg/society/chestvame-6-godini-ot-intronizatsiyata-na-patriarh-neofit.html", "text": "Дано Бог ни дава сили и възможности да вървим напред, заедно по пътя към спасението. За много години!Тези думи отправи Негово Светейшество Българският патриарх и Софийски митрополит Неофит по повод шестата година от интронизацията си, предаде БГНЕС.В катедралата \"Св. Александър Невски\" Пловдивският митрополит Николай отслужи тържествена архиерейска света литургия в чест на Негово Светейшество, а хорът на патриаршеската катедрала и хорът \"Св. Йоан Кукузел\" изпяха православни песнопения.Днес в храма дойдоха десетки православни християни, за да се включат в празника на Българската църква и Светейшия Български патриарх.", "date": "2019.02.24", "title": "Честваме 6 години от интронизацията на патриарх Неофит"}
{"url": "https://news.bg/world/papata-prizova-za-totalna-voyna-sreshtu-pedofiliyata.html", "text": "Папа Франциск призова за \"тотална борба\" срещу \"престъпленията, които трябва да бъдат изтрити от лицето на Земята\", съобщават АП и \"Вашингтон пост\".Духовният водач на католиците по света направи призива на меса в края на , която имаше за цел да се приемат мерки срещу педофилията в Църквата.Франциск призова за \"тотална борба\" срещу сексуалните посегателства, като подчерта, че Църквата трябва да предприеме \"всички необходими\" мерки, за да се прекрати този бич.\"Нито едно престъпление не трябва да бъде покривано повече, както често се случваше в миналото, или да не се приема достатъчно сериозно\", поиска папата в края на четиридневната среща.Но Франциск не разкри какви конкретни мерки ще приеме Църквата срещу сексуалното посегателство над деца.Папата определи тормоза над деца като \"световен феномен\", тъй като не е само в Църквата, но и в семействата. По думите му скандалите в Католическата църква не са съвместими с моралната й власт и етика.\"Ние се занимаваме с отвратителни престъпления, които трябва да бъдат изтрити от лицето на Земята\", призова папа Франциск.Римокатолическият водач се закани да се разправят с извършителите на престъпленията с \"божия гняв\" и от сега нататък жертвите ще бъдат приоритет пред това \"нагло, агресивно и унищожително зло\".Четиридневната конференция събра висшия клир, включително 190 лидери на епископски конференции, представители на Ватикана, експерти и други.През 2018 г. избухнаха скандали в Чили, , , и други държави след публикуване на доклади, че в продължение на десетилетия Църквата е прикривала педофилия. АП припомня, че първият скандал е от преди повече от 30 години в Ирландия и Австралия.", "date": "2019.02.24", "title": "Папата призова за тотална война срещу педофилията "}
{"url": "https://news.bg/crime/politsai-postradaha-pri-sblasatsi-predi-derbito-levski-tsska.html", "text": "Полицаи пострадаха при сблъсъци преди дербито \"Левски\" - ЦСКА в София, съобщиха от МВР.Около 11.30 часа днес в полицията бил получен сигнал за скандал между две групи фенове на отборите на ПФК \"Левски\" и ПФК \"ЦСКА\" в района на бул. \"Ситняково\" близо до търговски център. По първоначални данни при спиране на светофар от два автомобила изскочили деветима души, които започнали да трошат автомобилите на опонентите си.На мястото пристигнали екипи на полицията, които предотвратили разрастването на скандала. Част от участниците са леко пострадали, други опитали да избягат, но са задържани и отведени в столични полицейски управления. Работата по случая продължава.Малко по-късно, около 12.30 часа в полицията постъпил сигнал за скандал между две групи фенове на ПФК \"Левски\". При предприетите действия за овладяване на ситуацията са пострадали двама полицейски служители, по които били хвърлени предмети. Те са откарани в болница, за да им бъде оказана медицинска помощ.Част от участниците в скандала са задържани. Предстои самоличността на останалите да бъде установена.По последна информация преди, по време и след дербито са задържани общо 44 души за нарушаване на обществения ред, носене на забранени предмети, пиротехника, и наркотични вещества.Преди старта на футболната среща задържаните са 38, от които 13 не са допуснати в района на стадиона заради носене на забранени предмети, шестима са били без документи за самоличност, а от други трима са иззети наркотични вещества. След края на мача са задържани 6 души, които по време на дербито са хвърляли предмети по пистата и терена. На посетител, на когото му е прилошало, е оказана помощ и е откаран в болница.", "date": "2019.02.24", "title": "Полицаи пострадаха при сблъсъци преди дербито \"Левски\" - ЦСКА"}
{"url": "https://news.bg/education/nad-250-000-uchenitsi-se-vklyuchvat-v-zanimaniyata-po-interesi.html", "text": "Над 16 500 занимания по интереси ще се провеждат в 2249 училища в страната до края на 2019 г. За това съобщават от Министерството на образованието и науката.До момента желание за участие са заявили над 251 000 ученици, като близо 60% от тях са избрали направленията от STEM - \"Дигитална креативност\", \"Математика\", \"Технологии\" и \"Природни науки\". За провеждането на заниманията бяха отпуснати 25 млн. лева от държавния бюджет.Най-малко два пъти седмично учениците ще имат занятия извън задължителните по учебните планове. Сред желаните направления са още \"Изкуства и култура\" и \"Спорт\". Засилен интерес има към заниманията по шах - в тях ще се включат над 3200 деца от цялата страна. Шахът е третият най-популярен спорт за занимания по интереси след футбола и волейбола.Учениците са поискали да спортуват още тенис и баскетбол. Около 31 200 са избрали сценични и танцови изкуства, сред които театрални кръжоци и народни танци. За първа година са сформирани групи по медийна грамотност и стилистичен анализ на медийната реч.Освен училищата организатори могат да бъдат и треньори, спортни клубове, читалища, центровете за подкрепа за личностно развитие и т.н. Част от средствата са насочени и към общините, които ще имат ангажимент да организират съвместни прояви между училищата в населеното място или областта.", "date": "2019.02.24", "title": "Над 250 000 ученици се включват в заниманията по интереси"}
{"url": "https://news.bg/int-politics/izborat-na-moldova-sas-zapada-ili-s-rusiya.html", "text": "Последната фаза на предизборната кампания в Молдова се разви като лошо мафиотско криминале. Двамата проевропейски опозиционни лидери от блока \"Сега\" Мая Санду и Андрей Нъстасе заявиха пред медиите, че били отровени с живак. Един телевизионен канал, близък до социалистическия и проруски президент Игор Додон, публикува в петък написано на ръка писмо за предполагаем план за убийството на президента. По същото време в Москва бе повдигнато обвинение срещу \"силния човек\" в Кишинев - олигарха и председател на управляващите т.нар. демократи Влад Плахотнюк - за участие в нелегално изнасяне на 500 милиона евро от Русия.Дългата ръка на Москва?Руското министерство на вътрешните работи изненада молдовската общественост със съобщението, че Влад Плахотнюк и негов бизнес-партньор са разследвани за прехвърляне на 500 милиона евро от Русия в чужбина - чрез нелегални валутни операции. Плахотнюк и неговата Демократическа партия съзират зад тази акция нов опит да бъдат подсилени позициите на социалистите и сегашния президент Игор Додон.Молдовските медии пишат, че разследването е в тясна връзка с нашумелия скандал за пране на пари, известен под името \"Руска перачница\". Миналата сряда германски следователи конфискуваха недвижими имоти и активи в Германия на стойност 40 милиона евро. През молдовски и латвийски банки са били прехвърлени 20 милиарда евро от Русия в чужбина. Това всъщност е второто наказателно производство срещу Плахотнюк в Русия. Миналата година руските власти го обвиниха в съучастие в двойно убийство.Предполагаемо отровителство и смъртни заплахиВ четвъртък, три дни преди парламентарните избори тази неделя, двамата проевропейски опозиционни лидери Мая Санду и Андрей Нъстасе заявиха, че се станали жертва на отравяне с живак. Имало еднозначни доказателства за това. В петък те хвърлиха вината върху контролираното от Плахотнюк правителство и представиха пред пресата в Кишинев резултатите от лабораторните си изследвания. Според лекарите, високите нива на живак били ясно доказателство за външна намеса.Самият Нъстасе заяви, че при първия преглед, на който се е подложил в Германия през 2017 година, била установена висока концентрация на живак в кръвта му. Въпреки последвалото лечение, стойностите на живака в кръвта останали високи. При Мая Санду пък миналата година била установена четворно по-висока концентрация на живак от допустимата горна граница.Говорител на управляващата Демократическа партия отхвърли като предизборен трик всички обвинения. Контролираната от Плахотнюк преса разпространи предположението на един лекар, че т.нар. отравяне било следствие от прекомерна консумация на риба. А медиите под контрола на социалистите на свой ред обявиха, че съществувал план за убийството на държавния глава. \"Сигурен\" източник бил предоставил на медиите писмо с указание, според което Игор Додон трябвало да \"бъде ликвидиран\" по поръчка на Плахотнюк. Междувременно писмото беше свалено от сайтовете в интернет.Със Запада или с Изтока?Молдовското общество е силно разединено. То е разделено на противостоящи си проевропейски и проруски лагери. Демократическата партия на Плахотнюк се представя за прозападна, но често зад това се крият отделни икономически и политически интереси на олигарха и неговото обкръжение. Социалистите на Додон пък са твърдо ориентирани към Москва. Руското влияние в бившата съветска република все още се усеща преди всичко в малките градове и селските райони. Президентът Додон вече обяви, че ако проруският лагер спечели изборите, ще предоговори сключеното през 2014 година споразумение за асоцииране с ЕС.Корупцията е завладяла страната напълно - политиката, икономиката и финансите са в задушаващата прегръдка на олигарсите. По данни на Световната банка, над 20 процента от 3,5 милиона молдовци живеят под екзистенцминимума. Средната работна заплата е 300 евро. Според актуални данни, почти една трета от молдовските граждани работят в чужбина - в Русия и най-вече в ЕС. От 1990-те години в източната периферия на страната тлее един \"замразен конфликт\". В проруския регион на Приднестровието все още са разположени руски войски.Промененият изборен закон и постоянните репресии срещу гражданското общество и опозицията са лошо предзнаменование за предстоящите избори. В крайна сметка те ще определят не само новото правителство в Кишинев, а и бъдещия курс на страната. Същинският въпрос в неделя гласи: с ЕС или с Русия?", "date": "2019.02.24", "title": "Изборът на Молдова: със Запада или с Русия?"}
{"url": "https://news.bg/int-politics/pompeo-dnite-na-maduro-mozhe-da-sa-prebroeni.html", "text": "Държавният секретар на САЩ Майк Помпео изрази надежда, че народът на Венецуела \"ще успее да се погрижи дните на Николас Мадуро на президентския пост да бъдат преброени\".В интервю за CNN той заяви, че не се ангажира с прогнози за това как щ есе развие ситуацията и сравни ставащото във Венецуела със събитията преди падането на Берлинската стена през 80-те години на миналия век - тогава Помпео е бил на военна служба в Западна Германия.\"През 1989 година никой не можеше да предположи, че стената ще падне\", коментира държавният секретар на САЩ.", "date": "2019.02.24", "title": "Помпео: Дните на Мадуро може да са преброени"}
{"url": "https://news.bg/world/hilyadi-rumantsi-protestiraha-zaradi-posegatelstvoto-sreshtu-prokuraturata.html", "text": "Около 10 000 души протестираха в Букурещ срещу предприетите от румънското правителство промени в процедурите, по които се извършват назначенията на ръководни длъжности в държавната прокуратура, предаде Дойче веле.Подобни демонстрации в по-малки мащаби се проведоха най-малко в десет други градове на Румъния.Недоволството беше предизвикано от приетото във вторник, 19 февруари, извънредно постановление на правителството. Според протестиращите, то дава на кабинета възможност да оказва сериозно влияние върху работата на прокуратурата. Освен това от документа следва, че прокуратурата ще бъде лишена от част от нейните правомощия.В знак на протест срещу реформата, която беше критикувана и от ЕС, служителите на прокуратурата в Букурещ и в още пет други града планират да започнат продължителна стачка от понеделник.Сред най-изявените критици на предприетите от правителството промени в сферата на правосъдието е главният прокурор на страната Августин Лазар.", "date": "2019.02.24", "title": "Хиляди румънци протестираха заради посегателството срещу прокуратурата"}
{"url": "https://news.bg/int-politics/5-partii-v-polsha-se-obediniha-v-evropeyska-koalitsiya.html", "text": "Пет партии в Полша се обединиха в блок \"Европейска коалиция\", за да предотвратят засилването на антиевропейските настроения на фона на наближаващите избори за Европейски парламент, които ще се състоят през май тази година.\"Основаваме европейска коалиция, за да защитим Полша от антиевропейските сили\", заяви председателят на дясноцентристката \"Гражданска платформа\" Гжегож Схетина, цитиран от Дойче веле.В проевропейския блок влизат също либералната партия \"Новочесна\" (\"Съвременна\"), Съюзът на демократичните леви сили (SLD), Полската народна партия (PSL), партията на \"зелените\", както и партията \"Сега\".Опозиционните политици обвиняват управляващата партия \"Право и справедливост\", която е на власт от 2015 г., и персонално премиера Ярослав Качински, че искат да доведат страната до напускане на ЕС. Новата коалиция ще \"защитава страната от тези, които искат да отслабят позициите на Полша в Европейския съюз\", подчертава Схетина.Опозицията упреква управляващите, че посягат на свободата на словото, както и че се опитват да подчинят съдебната система.\"Заедно искаме да покажем, че е възможна и друга, отговорна политика.\" - коментира Катажина Лубнауер, лидер на партията \"Новочесна\".", "date": "2019.02.24", "title": "5 партии в Полша се обединиха в „Европейска коалиция“"}
