{"url": "https://news.bg/int-politics/premier-i-opozitsiya-obyaviha-pobeda-v-izrael.html", "text": "Премиерът Бенямин Нетаняху и лидерът на центристката опозиция Бени Ганц заявиха, че са спечелили изборите за парламент (Кнесет), съобщава в. \"Джерусалем пост\". Изданието се позовава на три екзит пола, които бяха излъчени по трите израелски мрежи.Нетаняху печели победа, защото блокът на десния му център води с лекота над опозиционния центристки ляв блок на Ганц в проучванията на \"Канал 13\" и \"КАН\", съответно с 66 мандата срещу 54 мандата и с 64 мандата срещу 56 депутата. В проучването на \"Канал 12\" двете спорещи коалиции имаха паритет от 60 места в Кнесета.\"Десният блок начело с Ликуд ясно спечели\", каза Нетаняху. \"Благодаря на израелските граждани за доверието им. Ще започна да създавам дясно правителство с нашите естествени партньори още тази вечер.\", обеща премиерът.\"Ние спечелихме!\", репликира Ганц. Той призова премиерът да признае поражението си, защото управляващата партия Ликуд не е успяла да спечели 40 мандата. е, че партията \"Зехут\", оглавявана от бившия депутат от Ликуд Моше Фейглин не преминава прага от 3,25%.", "date": "2019.04.09", "title": "Премиер и опозиция обявиха победа в Израел"}
{"url": "https://news.bg/society/prirodozashtitnitsi-iskat-borisov-da-spre-opasni-popravki-v-zakona-za-bioraznoobrazieto.html", "text": "Коалицията от неправителствени организации и граждански групи \"За да остане природа в България\" се обърнаха към премиера Бойко Борисов с искане за незабавно спиране на опасни поправки в Закона на биологичното разнообразие (ЗБР), предложени от министър Ненов Димов.Припомняме, че в началото на 2019 г. МОСВ предложи поправки в ЗБР, които бяха предоставени за консултация и становища на всички заинтересовани лица.Процедурата приключи с огромен брой отрицателни становища на научни и академични институции, природозащитни организации и граждани. Според тях част от предложенията противоречат на различни български закони, както и на европейските директиви за природните местообитания и за птиците.Природозащитниците са на мнение, че приемането на предложените промени означава намаляване и обезсилване на мрежата Натура 2000, сериозни затруднения за устойчивото управление на защитените зони у нас и засилване на непрозрачното и авторитарно управление на природния ресурс на България.По думите им единствените промени направени в резултат на обществената консултация, са по отношение на отпадането на противоконституционно изискване за национализация на научни данни. Исканията за отхвърляне на всички останали проблеми, посочени от експерти с отношение към опазване на биоразнообразието, са отхвърлени.Те подчертават, че ако предложенията на МОСВ бъдат приети, така ще се променят и целите на защитените зони от мрежата Натура 2000, като МОСВ безконтролно ще предопределя смисъла и бъдещето на всяка една защитена зона.Промените включват разработване на задължителни \"Териториални планове за управление\", които да бъдат разработени за всички защитени зони в обхвата на една РИОСВ. Според природозащитниците това означава, че този план ще включва части от зони, попадащи на територията на няколко РИОСВ. Но директивата на ЕС гласи, че мерките за опазване се прилагат на ниво защитена зони, а не за части от зона.Чрез премахване на отговорностите на Националния съвет по биологично разнообразие (НСБР) по отношение на политиките по Натура 2000 предложенията изключват научната основа за създаване и управление на мрежата Натура 2000, смятат природозащитниците.Участието на НПО в процесите за Натура 2000 се предлага да бъде ограничено, като се поставят дискриминативни изисквания.Организациите са категорични, че посочените проблеми в законопроекта ще доведат до отслабване на режимите за опазване на Натура 2000 мрежата и нейното обезсмисляне. Според тях промените биха улеснили строежи и злоупотреби в опазени природни обекти.Те отбелязват, че целенасочен натиск и нарушаване на Натура 2000 ще доведе и до поредната наказателна процедура срещу България.Природозащитниците са категорични, че този опасен прецедент е иницииран от министъра на околната среда и водите Нено Димов.Те припомнят, че това е министърът, който е подвел Министерски съвет да вземе решение, в нарушение на три български закона. Затова коалиция \"За да остане природа в България\" настоява законопроектът да бъде отхвърлен.", "date": "2019.04.09", "title": "Природозащитници искат Борисов да спре опасни поправки в закона за биоразнообразието"}
{"url": "https://news.bg/politics/ot-dvizhenie-21-vnesoha-palna-lista-ot-17-kandidati-za-ep.html", "text": "\"Движение 21\" се регистрира в ЦИК за евроизборите, съобщиха от партията на Татяна Дончева.\"Движение 21 ще участва в изборите, за да убедим съгражданите си в нуждата от промяна. Промяна на Европейския съюз, но и на България. Европа има нужда от нови лидери, нови идеи, разчупващи рамките на настоящите политически групи\". Това заяви заместник-председателят на \"Движение 21\" Данаил Георгиев при внасяне на документите за регистрацията на партията в ЦИК.\"Движение 21\" ще се яви самостоятелно, с пълна листа от 17 кандидати. Данаил Георгиев заяви, че те са от екипа, стоящ зад Татяна Дончева от основаването на партията и са от различни населени места. Това са част от лицата на \"Движение 21\" в различни региони на страната. Част от хората, даващи идеите в партията, движещи различните иницативи, лидери, способни да формулират, отстояват и ангажират подкрепа за своите позиции.По думите му ще се застъпват за запазване и развитие на ЕС, но и за промяна на статуквото в брюкселската администрация, доминирано от големите европейски партии.Според Георгиев участието на партията му в изборите е необходимо, тъй като трябва да има видима алтернатива на фалшивия двуполюсен модел ГЕРБ-БСП, поддържан от ДПС. \"Хората искат да спре преяждането с власт\", заяви той и провокира, че това трябва да бъде показано чрез гласуването още на евровота.", "date": "2019.04.09", "title": "От \"Движение 21\" внесоха пълна листа от 17 кандидати за ЕП"}
{"url": "https://news.bg/int-politics/mey-tragna-za-parizh-sled-kato-pomoli-merkel-da-pomogne-za-tupika-s-brekzit.html", "text": "Британският премиер Тереза Мей се срещна с германския канцлер Ангела Меркел, най-влиятелния лидер на Европейския съюз, за да търси подкрепа за ново отлагане на Брекзит, докато нейните министри се опитаха да преодолеят безизходицата в Лондон по време на кризисни преговори с опозиционната Лейбъристка партия, съобщава \"Ройтерс\".Повече от седмица след като Обединеното кралство първоначално трябваше да напусне ЕС (на 29 март), най-слабият британски премиер от десетилетия заяви, че Брекзит може никога да не се случи, докато се бори за ратифициране на споразумението ѝ с ЕС за развода от разделения британски парламент.С малко признаци за решение в Лондон, Мей кацна в Берлин, за да търси подкрепа за искането си за отлагане на Брекзит за втори път, от 12 април за 30 юни. По-късно днес тя трябва да се срещне с френския президент Еманюел Макрон.Мей се срещна с Меркел в канцлерството, което се намира близо до Бранденбургската врата, където Роналд Рейгън през 1987 г. призова съветският държавен ръководител Михаил Горбачов да \"събори тази стена!\" - бариерата, която разделяше Западен и Източен Берлин от 1961 г.\"Лидерите обсъдиха искането на Обединеното кралство за удължаване на чл. 50 (от Лисабонския договор) до 30 юни, с възможност за по-ранна дата, ако споразумението бъде ратифицирано по-рано\", уточниха от \"Даунинг стрийт\" 10, допълвайки: \"Лидерите се съгласиха относно важността да се гарантира нормално излизане на Великобритания от Европейския съюз.\"Докато Меркел и Мей са обсъждали Брекзит вътре, опозиционната либерална Свободна демократическа партия подкара рекламен бус покрай офиса на канцлера с лозунг, на който пишеше: \"Скъпа Тереза Мей. Просто го направете. Спрете Брекзит. Възползвайте се максимално от възможностите на Европа\".Мей и Меркел размениха целувки и Меркел ѝ махна за сбогуване, като Мей тръгна за Париж за срещата с Макрон в Елисейския дворец.След разговорите Меркел заяви, че отлагане на Брекзит, което продължава до края на годината или началото на 2020 г., е възможност. По думите на канцлера, лидерите на страните членки на ЕС ще обсъдят \"гъвкаво\" удължаване на процеса по Брекзит в рамките на година на срещата в Брюксел в сряда. В навечерието на извънредната среща на върха на ЕС в Брюксел, която ще се проведе утре, главният преговарящ на ЕС за Брекзит Мишел Барние заяви, че Общността е готова да приеме отлагане на Брекзит, но че продължителността \"трябва да бъде в съответствие с целта на всяко такова удължаване\".\"Всяко удължаване трябва да има цел. Удължаването трябва да бъде пропорционално на целта. Нашата цел е организирано излизане\", настоя Барние на пресконференция в Люксембург.\"Без споразумение\" никога няма да бъде решението на ЕС. За да избегнем липса на споразумение, Великобритания трябва да се съгласи на споразумението\", изтъкна Барние.Лидерите на ЕС, уморени от тригодишната криза с Брекзит, многократно отказаха да предоговорят споразумението за излизане, което Мей договори през ноември. Барние повтори това, въпреки че остави отворена възможността за договаряне на много по-близки отношения след Брекзит.", "date": "2019.04.09", "title": "Мей тръгна за Париж, след като помоли Меркел да помогне за тупика с Брекзит"}
{"url": "https://news.bg/crime/joncheva-osadi-borisov-za-5000-lv-i-pred-sgs.html", "text": "Осъдиха премиера Бойко Борисов да плати на депутатката Елена Йончева 5000 глоба за претърпени неимуществени вреди от накърнен духовен интегритет, чест, достойнство и добро име, причинени от противоправно поведение на Бойко Методиев Борисов. Това става видно от решение на Софийския градски съд от 8 април 2019 г.Така депутатът  - СГС. Решението не е окончателно и може да бъде обжалвано пред Върховния касационен съд в едномесечен срок от връчването му на страните.В това решение СГС отменя солидарното заплащане от страна на ГЕРБ на обезщетението към Йончева.Премиерът е осъден да обезщети Йончева за думите си: \"\".Тези думи са казани на 10 март 2017 г. в Бургас, на Кръгла маса по екология и земеделие. Освен глобата, премиерът Борисов трябва да плати и лихва върху главницата, считано от 10 март 2017 г. до окончателното изплащане.От съдебното решение става видно, че искът е отхвърлен за разликата до пълния предявен размер от 20 000 лв.Борисов трява да плати и разноски за първоинстанционното производство в размер на 825 лв.Това не е първото дело, което се води срещу ., което водеха един срещу друг лидерите на ГЕРБ и на БСП - Бойко Борисов и Корнелия Нинова. Двамата имаха словесни схватки по време на кампанията на парламентарните избори.По-рано, на 20 май 2018 г.  на Софийския районен съд, че трябва да плати 5000 лева заедно с партия ГЕРБ на Елена Йончева.", "date": "2019.04.09", "title": "Йончева осъди Борисов за 5000 лв. и пред СГС"}
{"url": "https://news.bg/int-politics/putin-schita-rezultata-ot-razsledvaneto-na-malar-v-sasht-za-predskazuem.html", "text": "Руският президент Владимир Путин вярва, че резултат от разследването на специалния прокурор Робърт Мълър в САЩ е предсказуем, съобщава ТАСС.\"Изначално казахме, че тази прочута комисия на Мълър няма да намери нищо, защото никой не знае това по-добре от нас. Русия не се е месила в никакви избори в Съединените щати, това е първото. И второ, между Тръмп и Русия няма никакъв сговор, какъвто Мълър търси\", коментира той.Путин обяснява , че не се е познавал с Тръмп. \"Това е пълна глупост, предназначена изключително за аудиторията в САЩ и използвана във вътрешната политическа борба в самите САЩ\".\"Следователно фактът, че тя (комисията) ще приключи като \"планина, родила мишка\", както е изразът, ни беше ясно предварително. През цялото време ви казвах това\", добави той.Според него, въпреки това, вътрешнополитическата ситуация в САЩ не е станала по-лесна, защото става въпрос за определен елемент от криза в самата американска политическа система.Путин счита, че Русия и Съединените щати имат добри възможности за сътрудничество, но едва след като се намери решение на вътрешнополитическите проблеми във Вашингтон.\"Надяваме се, че когато тази ситуация се нормализира, ние ще отворим перспективи за сътрудничество по всички въпроси, които споменах - тероризъм, епидемии, екология, въпроси на разоръжаването ... Мисля, че всички сме заинтересовани. Веднага след като условията в Щатите се развият, ще работим\".Според него, началото на такова сътрудничество зависи по-вероятно от американската страна. \"Независимо дали искаме или не, не зависи от нас. Ние уважаваме избора на американския народ, който и да е президент (на САЩ след изборите през 2020 г.), ние сме готови да работим с тях\".Путин отказва да коментира, дали иска преизбиране на Доналд Тръмп през следващата година, като се позовава на дълъг списък от разногласия с администрацията на Тръмп, съобщава \"Ройтерс\".В Санкт Петербург, той заяви, че въпросът за евентуалното преизбиране на Тръмп е въпрос за американския народ.През юли миналата година Путин заяви, че е иска Тръмп да спечели президентските избори в САЩ за 2016 г., защото е говорил за желанието си да поправи отношенията между САЩ и Русия.", "date": "2019.04.09", "title": "Путин счита резултата от разследването на Мълър в САЩ за предсказуем "}
{"url": "https://news.bg/bulgaria/nad-10-tona-riba-ot-brakonieri-konfiskuvali-prez-2018-g.html", "text": "95 километра мрежи и 10 615 кг риба, незаконно уловена, са заловили инспекторите през изминалата година. През 2018 година са извършени 17 640 броя проверки за незаконен риболов по пристанища, в търговската мрежа, рибовъдни стопанства и водоеми за любителски риболов.Това стана ясно по време на Консултативен съвет по рибарство, който се проведе днес в Министерство на земеделието, храните и горите.Броят на констатираните административни нарушения е 1 125 бр. Издадени са 973 бр. наказателни постановления, от които 755 бр. са влезли в сила. Почти 4,5 тона е дарената риба.През 2018 година продължи изпълнението на Оперативен план за инспекция и контрол в Черно море от страна на България и Румъния под координацията на Европейската агенция за контрол в рибарството (EFCA). В рамките на този план, през 2018 г. на територията на двете страни и в техните териториални води са проведени 16 съвместни мисии. Осъществени са 244 инспекции на пристанища, на море и в търговската мрежа, извършени са и 79 наблюдения, като е установено 1 нарушение. Агенциите по рибарство и аквакултури на двете държави продължиха своето сътрудничество по отношение на контрола в река Дунав. За периода са извършени общо 5 съвместни мисии и 211 инспекции на риболовни кораби и любители рибари от българска и румънска страна.През изминалата година във водите на Черно море са извършени 63 инспекции, 14 от които са посветени на риболова на калкан.", "date": "2019.04.09", "title": "Над 10 тона риба от бракониери конфискували през 2018 г."}
{"url": "https://news.bg/int-politics/aktivnostta-na-arabite-na-izborite-v-izrael-nay-niska-ot-desetiletiya.html", "text": "Най-реномираните социологически агенции в Израел разкриват пред местните медии, че техните екзит полове, които по закон не могат да бъдат публикувани до края на изборния ден в 22:00 часа местно време, показват драстично намалена избирателна активност в градовете, където живеят арабите по време на провеждащите се днес парламентарни избори в Израел, съобщават израелските медии.Една от агенциите изтъква, че \"избирателната активност в арабската общност е нещо, което никога преди не сме виждали\".Известният местен социолог Мено Гева уточни, че екзит половете в градовете Назарет, Ум ал Фам и други арабски населени места показват удивително ниска активност.Две големи арабски партии се състезават в днешните парламентарни избори в Израел. \"Хадаш Та'ал\", която е коалиция между две партии, които досега бяха част от Кнесета, печелеше шест депутатски места в последното социологическо проучване, което излезе в петък. Алиансът на арабски фракции \"Ра'ам-Балад\" получаваше четири депутатски места, малко над прага за влизане в Кнесета от 3,25 процента.Иначе общата избирателна активност към 18:00 часа е била 52 процента, което е с 2,6 процента по-ниска активност от предните избори през 2015 г., уточниха от Централната избирателна комисия.   Междувременно се разрази скандал, след като партията на премиера Бенямин Нетаняху изпрати наблюдатели на изборите, снабдени с камери, прикачени на телата им, в редица избирателни секции, където мнозинството от гласуващите са араби, като арабски политици заклеймиха този ход като сплашване на избирателите. Полицията, запитана за използването на камери в изборните секции, потвърди, че е имало \"редица подозрения за нередности\" в северната част на страната, където много от израелските араби, които съставляват 21 процента от населението, живеят. Нетаняху, който е лидер на дясната партия \"Ликуд\", когото социологическите проучвания показаха в много оспорвана битка с основния си центристки опонент Бени Ганц, защити снимането, изтъквайки, че камери трябва да има в избирателните секции в цялата страна. ", "date": "2019.04.09", "title": "Активността на арабите на изборите в Израел най-ниска от десетилетия "}
{"url": "https://news.bg/int-politics/amerikanska-agentsiya-planira-protivodeystvie-na-svetovnoto-vliyanie-na-rusiya.html", "text": "Ръководителят на Американската агенция за международно развитие - USAID заяви, че агенцията скоро ще разкрие усилията си да използва помощта отпускана от САЩ за противодействие на влиянието на Русия по света., съобщава \"Ройтерс\".\"Американската агенция за международно развитие скоро ще разкрие рамка, която да ни помогне да се противопоставим на влиянието на Кремъл, особено в Европа и Евразия\", коментира Марк Грийн по време на изслушване в Комисията по външни работи на Камарата на представителите.Грийн обяснява, че бюджетното искане на USAID за фискалната година, приключваща на 30 септември 2020 г., включва 584 млн. долара в държавния департамент и чуждестранна помощ на USAID за тази дейност, както и усилия за \"агресивно общуване\" за това, което той нарича \"авторитарни инструменти за финансиране\".Той не предоставя повече подробности. При президента Владимир Путин, Русия се опитва да задълбочи международното си влияние, включително чрез отпускане на заеми на страни от Латинска Америка и други места по света.", "date": "2019.04.09", "title": "Американска агенция планира противодействие на световното влияние на Русия"}
{"url": "https://news.bg/politics/siriyskite-bezhantsi-tryabva-da-se-varnat-u-doma-prizova-rumen-radev-v-livan.html", "text": "Миграционната криза е въпрос на сигурността не само за страните от региона, но и за Европа.Около това мнение се обединиха държавните глави на България и на Ливан Румен Радев и Мишел Аун по време на съвместната си пресконференция в Бейрут, където българският президент е на официално посещение заедно с бизнесделегация.Европа трябва да се ангажира по-активно с проблемите не само на страните, от които идват мигранти, но и на транзитните държави, подчерта Радев. По думите му , но трябва да се гарантира стабилна среда за този процес.\"България ще продължи да бъде част от усилията в ЕС за оказване на съответната финансова помощ и подкрепа на Ливан и разбира какво предизвикателство за социалните системи в страната са огромният брой мигранти\", заяви Румен Радев., смята той. \"ЕС трябва да се ангажира повече с гарантиране на сигурността и стабилността в региона, за да могат инвестициите в икономика, образование и здравеопазване да са максимално ефективни\", заяви Румен Радев.България и Ливан имат добро сътрудничество в сферата на сигурността и ще продължат обмена на информация и партньорството в борбата с тероризма, радикализма, нелегалната миграция, подчерта Румен Радев.Стокообменът между двете държави е 175 млн. долара през 2018 година и има потенциал за растеж, категоричен бе българският държавен глава.Продължаваме да работим за по-голяма транспортна свързаност, защото нашите отношения имат бъдеще, когато младите ни хора и бизнес среди могат да общуват по-често и по-свободно, заяви българският държавен глава.Румен Радев и Мишел Аун акцентираха върху необходимостта от откриване на директна въздушна авиолиния между България и Ливан, като най-ефективна мярка за насърчаване на туризма, икономическия и културен обмен.Румен Радев и Мишел Аун изтъкнаха приятелските отношения между двете страни и историческите връзки като добра основа за задълбочаване на двустранното партньорство в икономиката, науката и образованието. За България Ливан е врата към Близкия Изток - регион, където прякото присъствие невинаги е възможно, а България може да е мост за Ливанската република към европейските пазари, заяви Румен Радев.Румен Радев открои доказания опит на български фирми в арабската република в сферата на строителството, хидро-техническите съоръжения, енергетиката.По време на официалната визита бе организират и Ливано-български бизнес форум. Наша задача е да постигнем както по-висок ръст в двустранната търговия, така и да разширим областите на икономически обмен. Това заяви президентът Румен Радев по време на Ливанско-българския бизнес форум, който се провежда в рамките на официалната визита на българския държавен глава в Ливанската република.В Бейрут Радев призова да се мисли за надграждане на двустранните отношения чрез създаването на съвместни компании и износ на трети пазари, информираха от администрацията на българския държавен глава.Във водената от българския държавен глава делегация в Ливан са включени представители на 30 български компании в сферата на информационните технологии, иновациите, отбранителната индустрия, енергетиката и производството на храни.Радев припомни традициите в двустранните търговски отношения, които са били съхранени дори и в периода на политическата и военна криза в Ливан. Днес Ливан е фактор на стабилност в региона и България има желание да разшири икономическото и инвестиционното си присъствие в страната, като врата към Близкия Изток.Сред перспективните сфери за съвместно икономическо развитие бяха посочени бързото развитие на секторите на информационните технологии, енергетиката и производството на храни.Визитата започна с церемония по посрещане на Румен Радев и съпругата му Десислава Радева в президентския дворец. Държавните глави на България и Ливан проведоха среща \"на четири очи\", след което се състояха пленарните разговори между двете официални делегации.", "date": "2019.04.09", "title": "Сирийските бежанци трябва да се върнат у дома, призова Румен Радев в Ливан"}
{"url": "https://news.bg/int-politics/alzhir-s-nov-prezident-za-prav-pat-ot-20-godini.html", "text": "Депутатите избраха председателя на горната камара на парламента за първи нов президент на Алжир от 20 години насам, съобщи държавната телевизия, което стана след оставката на Абделазис Бутефлика след масовите протести в страната.Изборът на Абделкадер Бенсалах за временен президент е в съответствие с конституционните правила, но противоречи на исканията на протестиращите, които настояваха той и други високопоставени политици да се оттеглят.\"Искам да работя за осъществяването на интересите на народа\", каза Бенсалах пред парламента във връзка с поемането на поста, което е временно в рамките на 90 дни.\"Това е голяма отговорност, която конституцията изисква от мен\", подчерта той.Опозиционните партии отказаха да подкрепят избора на Бенсалах и бойкотираха заседанието на парламента, докато хиляди студенти протестираха срещу него в столицата Алжир.\"Подай оставка, Бенсалах!\", скандираха те пред сградата на централната поща, която се превърна в сборно място по време на продължилите няколко седмици масови протести в столицата. Полицейските сили се намесиха, за да попречат на протестиращите да шестват по улиците, но демонстрацията беше до голяма степен мирна.Преди заседанието на парламента, редакционна статия в проправителствения ежедневник \"Ел Муджахид\" намекна, че Бенсалах трябва да се оттегли от президентския пост.Той не само \"не е толериран от гражданското движение, което настоява за незабавното му оттегляне, но също така и от опозицията\" и различни политически групи в двете камари на парламента, пише изданието.", "date": "2019.04.09", "title": "Алжир с нов президент за пръв път от 20 години"}
{"url": "https://news.bg/health/fizioterapevti-i-rehabilitatori-protestiraha-pred-sgradata-na-mz.html", "text": "Физиотерапевти и рехабилитатори протестираха пред сградата на здравното министерство. Тяхното искане е статутът на професията им да бъде уреден по европейските стандарти. Те настояват да бъдат вписани в Закона за съсловните организации като регулирана професия, съобщи БНР.По обяд протести на физиотерапевти имаше и в някои от големите градове в страната.Основното им искане е Законът за съсловните организации да бъде променен така, че да позволи и физиотерапевтите да имат браншова организация.Съпредседателят на Асоциацията на физиотерапевтите Ценка Пантева поиска да бъде прието едно наименование за кинезитерапевти и рехабилитатори, което е физиотерапевт. По думите й това е в цял свят.Следващото е да се изработи стандарт за физиотерапия. Българското население да има свободен и достатъчно продължителен достъп до физиотерапия в държавните лечебни заведения.Настояваме за регулация кой, кога и при какви условия да се подлага на физиотерапия, каза още Ценка Пантева. \"В цялата тая неразбория страда човекът, който има най-много нужда от нас. Къса се връзката между професията и нуждаещия се\", заяви Пантева.Протестът беше подкрепен от представители на медицинските сестри, акушерките и фелдшерите, които също стачкуват.В понеделник протестиращите физиотерапевти ще се срещнат със здравния министър Кирил Ананиев.По-рано днес протест на физиотерапевти имаше и в Русе. Бъдещите им колеги - студентите от специалност \"Кинезитерапия\" на Русенския университет подкрепят протеста на физиотерапевтите. Те настояват за регулиране на професията физиотерапия, за стандарт, единни държавни изисквания и право на частна практика.\"Информацията за това какво правим ние, е нулева\", коментираха участници в протеста в Русе.\"Не може касиер-продавач във верига магазин да взима 1200 лева, а кинезитерапевт с висшето си образование - 700, нали\", добави друг от запитаните.Протестът на физио- и кинезитерапевтите е подкрепен от медицински сестри, акушерки, фелдшери, медицински лаборанти и пациентски организации.", "date": "2019.04.09", "title": "Физиотерапевти и рехабилитатори протестираха пред сградата на МЗ"}
{"url": "https://news.bg/int-politics/rusiya-otricha-da-e-prehvarlyala-iztrebiteli-su-57-v-siriya.html", "text": "Министерството на отбраната на Русия опроверга появили се информации, че в Сирия са били прехвърлени най-новите руски изтребители Су-57, съобщават руските медии.Публикации, че две машини са пристигнали в руската военновъздушна база \"Хмеймим\" в Сирия, са се появили вчера с позоваване на снимки в социалните мрежи. Изтребителите Су-57 все още преминават изпитания и не са приети на въоръжение.От пресслужбата на руското военно министерство отбелязаха, че някои медии бързали да цитират \"горещи новини\", които не са достоверни.Подчертава се, че публикуваните снимки са взети от Google maps и са достъпни за всеки потребител. Те са били направени през 2018 г. Тогава бяха проведени изпитания на изтребителя в реални бойни условия, за което беше съобщено официално.Су-57 е изтребител от пето поколение, предназначен за унищожаване на всички видове въздушни, наземни и надводни цели.За първи път машината е полетяла във въздуха през 2010 година.Комбинацията от висока маневреност с възможност за извършване на свръхзвуков полет, както и модерен комплекс на бордовото оборудване и ниска видимост осигуряват превъзходството на Су-57 над конкурентите му, хвалят се руснаците.", "date": "2019.04.09", "title": "Русия отрича да е прехвърляла изтребители Су-57 в Сирия"}
{"url": "https://news.bg/world/sled-140-godini-v-holandiya-otnovo-ima-valtsi.html", "text": "След 140 години в Холандия отново има популация на вълци, съобщава еколози, цитирани от БиБиСи. Вълците са преследвани в много европейски страни преди повече от век, но постепенно се връщат обратно на континента.От 2015 г. насам в Холандия се наблюдават случайно мигриращи вълци. Предполага се, че тези животни преминават временно от Германия и впоследствие се връщат там.Еколози в Холандия проследяват две женски в района Велуве, като проследяват отпечатъци и събират изпражнения, от които могат да идентифицират ДНК.\"Това е като Тиндер, може да ни каже дали е мъжки или женски, дали са единаци и търсят партньор и да ви разкаже за семейството им\", коментира екологът Мирт Крют. Техните данни потвърждават, че една женска е останала в продължение на шест месеца и сега може да се счита за \"установена\".В района е наблюдаван и мъжки вълк и може да се каже, че се наблюдава първата холандска глутница, събират се данни за втора женска.Но вълците създават и противоречия. Във Франция, след завръщането им от Италия през 1992 г., популацията им разраства бързо. Животновъди на овце и кози се оплакват от зачестяващи нападение, като са докладвани около 12 000 инцидента.Те могат да получат обезщетение, ако разполагат с мерки за защита, като електрически огради или кучета-пазачи, но много от тях са все още ядосани за щетите, причинени на стадата.Френското правителство сформира план и през февруари миналата година определи целева популация от 500 вълците  до 2023 г. Въпреки това, се предполага, че този брой може да бъде достигнат или надминат тази зима. Вълците са защитени от Бернската конвенция и могат да бъдат убити само при определени обстоятелства.В Холандия, еколози работят от 2008 г. насам, за да подготвят холандците за този момент - връщането на вълците в страната.Екологът Роланд Вермюлен коментира, че вълци предпочитат елен или дива свиня. Всъщност, овцете за тях са \"като нездравословна храна - junk food\", и с тях се хранят най-вече бродещи вълци или такива с по-малко опит в лова.Той смята, че в Холандия има място за 22 глутници, всяка с по 5-8 вълка. Дали страната може да се учи от другите държави и да намери подходящ баланс, ще стане ясно през следващите години.", "date": "2019.04.09", "title": "След 140 години в Холандия отново има вълци "}
{"url": "https://news.bg/int-politics/netanyahu-natiska-plazhuvashti-da-izlizat-ot-vodata-i-da-hodyat-da-glasuvat-za-nego.html", "text": "Излизайте от водата и гласувайте за мен. Това е настоял израелският премиер Бенямин Нетаняху пред хора, които са отишли на плаж на брега на Средиземно море по време на изборния ден в Израел, съобщава \"Ройтерс\".Носейки спортно яке върху риза и заобиколен от телохранители в костюми и вратовръзки, Нетаняху отишъл на плажа Полег, северно от Тела Авив, като публикува видео от молбата си в профила си в \"Туитър\".\"Ако искате да продължите с \"Ликуд\" и мен, тогава трябва да отидете да гласувате\", заявил той, имайки предвид дясната партия, която той ръководи, допълвайки: \"Отидете на плаж по-късно.\"В противен случай, настоял израелският премиер, онези, които се наслаждават на ден на плажа, ще се \"събудят утре сутринта\" и ще открият, че го е заместил ляв премиер.Изборният ден е официален празник в Израел, като училищата и офисите са затворени. Също така времето е било топло и слънчево, а след като изборните секции затварят чак в 22 часа, избирателите имаха много време хем да отидат на плаж, хем да гласуват.Нетаняху написа по-късно в \"Туитър\", че е свикал спешна среща на предизборния си щаб, за да обсъдят ниската избирателна активност в крепостите на \"Ликуд\" в сравнение със сериозната активност в \"бастионите на левицата\".Официални данни, публикувани от Централната избирателна комисия на Израел, показват, че избирателната активност към 18 часа е била 52 процента, което е с 2,6 процента по-слабо в сравнение със същия период на предишните избори през 2015 г.", "date": "2019.04.09", "title": "Нетаняху натиска плажуващи да излизат от водата и да ходят да гласуват за него"}
{"url": "https://news.bg/int-politics/otlagane-na-brekzit-shte-ima-es-i-britanskiyat-parlament-podkrepiha-tereza-mey.html", "text": "Британските депутати подкрепиха молбата на премиера Тереза Мей към Европейския съюз за отлагане на Брекзит до 30 юни в гласуване в парламента, което дава козове в ръцете на Мей, които тя ще използва утре по време на срещата на лидерите на страните членки на ЕС в Брюксел, отбелязва \"Ройтерс\".Мнозинството от Консервативната партия на Мей гласува заедно с опозиционната Лейбъристка партия в подкрепа на подхода на премиера с 420 гласа, като само 110 депутати се обявиха \"против\". Основният бунт дойде от консерваторите, привърженици на твърд Брекзит, които искат Брекзит да се случи колкото е възможно по-скоро.\"Всички ние трябва да сме наясно за какво ще бъде това удължаване - цялата работа е, за да сме сигурни, че излизаме от ЕС своевременно и по правилата, което означава да излезем със споразумение\", коментира юрисконсултът на британското правителството Робърт Бъкланд преди гласуването.Дебатът се проведе, докато Мей беше на посещение в Берлин и Париж, за да получи подкрепа за нейната молба за повече време, за да се опита да намери нов план за излизането на Великобритания от ЕС, който може да събере подкрепата на нейните политически опоненти у дома.Самото гласуване беше кулминацията на безпрецедентното изземване на власт в парламента от депутатите, които тази седмица приеха закон срещу желанията на правителството, търсейки гаранции, че Мей няма да позволи Великобритания да излезе от ЕС без споразумение на 12 април.Но тъй като Мей вече поиска отлагане и без определени алтернативни дати, избрани да бъдат гласувани от депутатите във вторник, гласуването не беше точка на възпламеняване в дългата политическа криза в страната за това как да се осъществи Брекзит.Независимо от това процесът по приемането на закон, който да предизвика дебатите днес, допълнително подкопа политическия авторитет на Мей, доказвайки, че парламентът е способен и готов да заобиколи правителството, ако не е съгласен с действията ѝ по Брекзит.Междувременно излязоха извадки от проекторешенията на утрешната среща на върха на ЕС в Брюксел. От тях става ясно, че лидерите на страните членки са се разбрали за още едно отлагане на Брекзит, като обаче точната дата на максималното отлагане ще бъде обсъждана на утрешната среща.", "date": "2019.04.09", "title": "Отлагане на Брекзит ще има - ЕС и британският парламент подкрепиха Тереза Мей "}
{"url": "https://news.bg/regions/gorya-lokomotivat-na-barziya-vlak-ot-burgas-za-sofiya.html", "text": "От 19:05 ч. е преустановено движението на влаковете в участъка между гарите Стара Загора и Чирпан поради възникнало възпламеняване в машинното отделение на локомотива на бързия влак № 8602 от Бургас за София.Това съобщиха от пресцентъра на БДЖ.След преминаване на композицията през гара Свобода машинистите забелязват дим, който излиза от машинното отделение на локомотива. Локомотивният персонал незабавно предприема необходимите действия по спиране на композицията и отделяне на локомотива от състава на влака. Използвани са наличните пожарогасители и веднага е подаден сигнал до Главна дирекция \"Пожарна безопасност и защита на населението\", чиито екипи са реагирали своевременно и в момента са на място за допълнително обезопасяване на локомотива.Във влака пътуват 67 човека, които изчакват във вагоните от композицията да бъдат изтеглени в гара Свобода с друг локомотив, след което ще бъдат превозени с автобуси до гара Чирпан и ще продължат пътуването си с влак до София.Превоз с автобуси между гарите Свобода и Чирпан ще бъде осигурен и за пътниците от бързите влакове от Варна за Пловдив и от София за Стара Загора, както и за един пътнически влак от Пловдив за Стара Загора.", "date": "2019.04.09", "title": "Горя локомотивът на бързия влак от Бургас за София"}
{"url": "https://news.bg/int-politics/partiyata-na-erdogan-iska-novi-izbori-v-istanbul.html", "text": "Управляващата партия на турския президент Реджеп Ердоган иска ново гласуване в Истанбул след местните избори, проведени преди девет дни, на основание, че нередности при гласуването пряко засягат резултата, коментира зам.-председателят на партията, цитиран от \"Ройтерс\".\"Днес ще подадем нашата извънредна жалба. Ще кажем, че е имало събития, които пряко повлияха на изхода от изборите и че изискваме нови избори в Истанбул\", обяснява Али Ихсан Явуз на пресконференция в Анкара.По-рано, \" по време на местните избори за кмет на Истанбул.Партията на справедливостта и развитието поиска преди това от Върховния избирателен съвет на Турция  на местните избори на 31 март.Турските власти потвърдиха, че .Говорителят на турското външно министерство Хами Аксой  на предварителните резултати. Партията на Ердоган .Веднага след вота  кметските . ", "date": "2019.04.09", "title": "Партията на Ердоган иска нови избори в Истанбул"}
{"url": "https://news.bg/bulgaria/vms-ochakva-oferti-za-novi-korabi-ot-tri-firmi.html", "text": "От три фирми се очакват предложения за нови кораби за военноморските сили. Това заяви началникът на Военноморските сили контраадмирал Митко Петев пред БНР.Оферти могат да се подават до 16 април, когато изтича крайният срок, а проектът е на стойност до 984 млн. лева.Контраадмирал Петев съобщи, че все още нито една фирма не е заявила участие, но това обикновено ставало в последния ден. Към момента обаче оферти се очаквали от три фирми - \"Люрсен\" от Германия, \"Фикантиери\" от Италия и МТГ \"Делфин\" от България.Запитан за мигрантския натиск контраадмирал Петев отбеляза, че по морската ни граница няма индикации за засилване на бежанската вълна.", "date": "2019.04.09", "title": "ВМС очаква оферти за нови кораби от три фирми"}
{"url": "https://news.bg/int-politics/es-nastoyava-da-znae-zashto-velikobritaniya-iska-otlagane-na-brekzit.html", "text": "Европейският съюз трябва да разбере, какво иска Великобритания да постигне по време на исканото от нея удължаване на крайния срок на излизането от Общността и каква роля иска да играе в ЕС през това време, преди ЕС да може да приеме отлагане на Брекзит. За това настоя френският министър по европейските въпроси Амели де Мончалин, цитирана от \"Ройтерс\".Британският премиер , в който Великобритания ще излезе от ЕС от 12 април на 30 юни, тъй като британският парламент не може да реши при какви условия иска да излезе от Общността.Мончалин обаче предупреди, че такова удължаване няма да бъде автоматично.\"Искаме да разберем по каква причина Великобритания се нуждае от това удължаване\", изтъкна тя пред журналисти на влизане за среща на министрите по европейските въпроси на страните членки в Люксембург, която ще подготви срещата на върха на ЕС за Брекзит в сряда.\"След това идват въпросите за условията: каква роля иска да играе Обединеното кралство по време на това удължаване, в какви решения иска да вземе участие\", коментира още тя.Междувременно френският финансов министър Бруно льо Мер настоя, че Тереза Мей трябва представи ясен и надежден изход от сътресенията около излизането на Великобритания от ЕС, за да може Франция да приеме отлагане на Брекзит.\"Необходима е яснота за причините за отлагането и как то в крайна сметка ще улесни постигането на споразумение\", коментира Льо Мер пред френска телевизия.Запитан дали Брекзит без споразумение е неизбежен, ако Мей се провали, Бруно льо Мер отговорил: \"Предпочитам споразумение. Но Тереза Мей трябва да ни даде причините, поради които иска отлагане и тези причини трябва да са достоверни\".Мей днес е в Берлин и Париж, за да се срещне с двете водещи сили в ЕС преди срещата на върха в сряда в Брюксел, на която лидерите на страните членки на ЕС ще вземат решение за допълнително удължаване на крайната дата на Брекзит.", "date": "2019.04.09", "title": "ЕС настоява да знае защо Великобритания иска отлагане на Брекзит"}
{"url": "https://news.bg/politics/ninova-se-zakanva-s-evroizborite-da-polozhi-nachaloto-na-kraya-na-gerb.html", "text": "С предстоящите европейски избори може да се постави началото на края на настоящото политическо управление.Това заяви лидерът на БСП Корнелия Нинова преди да внесе за регистрация документите на своята партия за участие в предстоящия евровот.Събрани са над 6000 подписа за участие на БСП в предстоящия евровот. Тя призова всички граждани да гласуват активно.Според левицата европейските избори са важни още, защото от тях зависи дали ще има инвестиции и работни места, минимална европейска пенсия и заплата. От тях зависи дали ще има младежки план и по-ниски сметки.По думите на Нинова Европа не е нещо далечно и незначимо, а е много важно какви хора ще се изпратят там.\"Предстоящите европейски избори могат да сложат началото на промяната в България, но не просто една партия да си тръгне, а друга да седне във властта и да продължи, както досега. Евроизборите могат да променят модела на управление в последните 30 години, но всичко зависи от нашата активност\", посочи лидерът на БСП.Нинова заяви, че нямат намерение да напускат ПЕС, нито пък европейските социалисти мислят да ги изключват от там.", "date": "2019.04.09", "title": "Нинова се заканва с евроизборите да положи началото на края на ГЕРБ"}
{"url": "https://news.bg/crime/finalnite-pledoarii-po-deloto-ivancheva-nasrocheni-za-nedelen-den.html", "text": "Финалните пледоарии по делото \"Иванчева\" са насрочени за неделен ден, предаде БНР.На днешното заседание съдия Иво Хинов обяви, че това ще се случи на 14 април.Припомняме, по-рано днес  - един от подсъдимите за корупционната афера в столичния район \"Младост\", се отказа от първоначалните си показания, че е бил посредник при предаването на подкупа от 500 000 евро от предприемача  на бившата кметица на \"Младост\" Десислава Иванчева.Пред Специализирания наказателен съд той заяви, че показанията са били дадени под натиск и единствено в присъствието на служебен адвокат.Преди него обяснения дадоха и Иванчева и Петрова. Бившата кметица на \"Младост\" замеси и  в случая, посочвайки, че именно тази компания първа е подала сигнал срещу нея като кмет.", "date": "2019.04.09", "title": "Финалните пледоарии по делото \"Иванчева\" насрочени за неделен ден"}
{"url": "https://news.bg/int-politics/indiya-dava-kam-2-mlrd-dolara-za-464-ruski-tanka-t-90ms.html", "text": "Индия oдoбpи придобиването oт Pycия нa 464 тaнĸa T-90MC на стойност 1,93 млpд. дoлapa. Това cъoбщaвa бpитaнcĸoтo cпeциaлизиpaнo издaниe Јаnеѕ, цитирано от money.bg.Peшeниeтo e взeтo в нaчaлoтo нa aпpил и e oдoбpeнo oт индийcĸия миниcтъp-пpeдceдaтeл Hapeндpa Moди. Ceгa индийcĸoтo военно министерство и \"Pocoбopoнeĸcпopт\" тpябвa дa пoдпишaт дoгoвop. Cпopeд изтoчници нa издaниeтo тoвa мoжe дa ce cлyчи пpeз cлeдвaщия мeceц.Миниcтepcтвoтo нa oтбpaнaтa нa Индия oдoбpи зaĸyпyвaнeтo нa pycĸи тaнĸoвe oщe пpeз нoeмвpи 2016 гoдинa. Дo 2020 г. индийцитe иcĸaт дa имaт oĸoлo 1700 тaнĸa T-90 oт paзлични мoдифиĸaции.Т-90МC \"Πpoбив\"e eĸcпopтнa вepcия нa pycĸия тaнĸ T-90. Бoйнaтa мaшинa имa нaпълнo нoвo cтpeлĸoвo oтдeлeниe c opъдиe 2А46 М-5 и диcтaнциoннo yпpaвляeмa ĸapтeчницa. Taнĸът e oбopyдвaн c нoвa cиcтeмa зa yпpaвлeниe нa oгъня \"Kaлинa\", ĸaĸтo и ĸoмплeĸc зa динaмичнa зaщитa \"Peлиĸт\".", "date": "2019.04.09", "title": "Индия дава към 2 млрд. долара за 464 руски танка Т-90МС "}
{"url": "https://news.bg/politics/vmro-s-tsel-za-dvama-evrodeputati.html", "text": "От ВМРО се надяват на двама евродепутати. Те влизат в битката подготвени. Такъв коментар направи депутатът от ВМРО Юлиан Ангелов преди да регистрират партията за предстоящите европейски избори в Централната избирателна комисия (ЦИК).ВМРО се регистрира самостоятелно за евроизборите с водач Ангел Джабазки, като воеводите са събрали над 6000 подписа. Целта пред партията е патриотизмът, традициите и българщината да бъдат достойно представени в Европейския парламент, с което българските национални интереси да бъдат защитени.\"Готови сме за битката, влизаме смело и се надяваме, че ще покажат нещо ново и българско, което през последните 30 години липсва в българската политика\", подчерта Юлиан Ангелов.Заместник-председателят на ВМРО Искрен Веселинов допълни, че са търсили до последно единството да се явят заедно с малката коалиция заедно на европейските избори, но сега вече искат да покажат, че могат да обединят патриотично мислещите хора.", "date": "2019.04.09", "title": "ВМРО с цел за двама евродепутати "}
{"url": "https://news.bg/society/bdzh-prodava-predvaritelno-bileti-za-velikdenskite-praznitsi.html", "text": "БДЖ въвежда предварителна продажба на билети за предстоящите великденски празници, съобщават от компанията.Те ще се продават от утре, 10 април.Обичайният срок за предварителната продажба на билети и седящи места за бързите влакове е 5 дни, но националният железопътен превозвач има практиката да удължава този срок, в случаите когато предстоят по-дълги празнични периоди.Предварителната продажба ще се извършва във всички гари и железопътни бюра в страната през периода от 10-и април до 6-и май.Актуална и подробна информация за свободните места във влаковете хората могат да получат на билетните каси и гишетата \"Информация\" в железопътни гари, както и на националния информационен телефон 0700 10 200.За празничните дни по повод Великден, БДЖ предвижда да осигури и допълнителни вагони за влаковете, които пътуват по основните направления в страната.От Националният железопътен превозвач напомнят, че за определени влакове могат да се закупят и онлайн билети.Системата за онлайн резервации и продажба на билети предлага бърз и лесен начин за закупуване на железопътни билети, независимо от местонахождението на клиента, като позволява и възможност за визуален избор на спални и седящи места, съгласно композицията на всеки влак.Разплащането става по електронен път с кредитни и дебитни карти. Билетът се получава на електронната поща на регистрирания клиент, след което се разпечатва на хартиен носител.Когато билетите са закупени от таблети и смартфони не е задължително те да се принтират, тъй като могат да се валидират от кондуктора във влака директно от мобилното устройство.Системата е достъпна на официалната интернет страница на \"Холдинг БДЖ\" ЕАД - www.bdz.bg, както и на електронен адрес - http://bdztickets.com.", "date": "2019.04.09", "title": "БДЖ продава предварително билети за великденските празници"}
{"url": "https://news.bg/politics/bivshiyat-kmet-na-mladost-se-yavyava-na-evrovota.html", "text": "Отстраненият кмет на столичния район \"Младост\" Десислава Иванчева ще се кандидатира за участие в евроизборите. Това стана ясно от информация на регистрирания днес Инициативен комитет \"Непослушните\". Както на частичните местните избори за \"Младост\", така и сега Иванчева е независим кандидат.С решение №104 от 9 април 2019 г. временно отстраненият кмет на столичния район \"Младост\" бе официално регистрирана от ЦИК за кандидат, информират в социалната мрежа от Движение \"Зелен Младост\".\"Иванчева несъмнено е най-подходящият кандидат за независим представител на България в Европейския парламент. С досегашната си работа тя доказа, че е човекът, който въпреки мръсните номера на мафията отстоява правата на гражданите. Разобличава измамите. И побеждава\", гласи посланието на \"Непослушните\".От Комитета търсят подкрепа на \"още 2500 непослушни българи\".\"Такива, които въпреки усърдието на статуквото да ни обезвери и да ни направи свои роби, все още не са се отказали, че ще постигнем гражданското общество\", призовават от инициативния комитет.Освен от подкрепа, от ИК заявяват, че се нуждаят и от съмишленици, които да им помагат в кампанията: \"Нуждаем се от Вас свободни българи\".От комитета за подкрепа на Иванчева завършват своето обръщение така:\"П.П. До #КОЙ Активизирай кафявите си медии и ченгеджийски методи сега. Непослушните граждани идват!\"", "date": "2019.04.09", "title": "Бившият кмет на \"Младост\" се явява на евровота"}
{"url": "https://news.bg/int-politics/iran-s-nov-predstavitel-v-oon.html", "text": "Иран е назначава дипломат от кариерата и бивш преговарящ по ядрените въпроси Маджид Тахт Раванчи за представител в ООН в опит да спаси ядрената сделка със световните сили въпреки едностранното оттегляне на Вашингтон, съобщава \"Ройтерс\".61-годишният Раванчи в момента е заместник-външен министър на Иран по европейските и американските въпроси. Той е бил и посланик в Швейцария.Преместването му в ООН е важно, тъй като той е един от преговарящите, които помогнаха на Техеран да постигне ядрено споразумение през 2015 г. със САЩ, Великобритания, Франция, Русия, Китай и Германия.Пактът ограничи ядрената програма на Иран в замяна на освобождаване от международни санкции. Президентът на САЩ Доналд Тръмп обаче миналата година изтегли САЩ от сделката, която беше сключена преди да встъпи в длъжност, като заяви, че тя е в полза на Иран.Други страни все още се опитват да спасят сделката и да защитят Иран от санкциите на САЩ.Президентът Хасан Рохани, който би могъл да пострада от щетите върху иранската икономика, ако споразумението се разпадне, предупреди другите поддръжници днес да изпълнят обещанията си преди изчерпването на търпението на Техеран.В понеделник Тръмп определи Ислямската революционна . Иран заклейми този ход и .", "date": "2019.04.09", "title": "Иран с нов представител в ООН"}
{"url": "https://news.bg/politics/borisov-si-izmislyal-vnusheniya-otseche-ninova.html", "text": "\"Когато премиерът няма аргументи по сериозната тема за размерите на корупцията, обхванала всички нива на управление в страната, си измисля подобни внушения.\"Така лидерът на БСП Корнелия Нинова отговори на вчерашните критики на премиера Бойко Борисов, че е станал свидетел на преразкази по време на КСНС, с което Тя запита реторично с кое да започне - с веселото или със сериозното.По думите й нямало как да се споглежда с Иво Христов, тъй като той бил зад нейния гръб. Предложението на БСП за нов антикорупционен закон не е нещо ново, те настоявали за такъв още миналата година.Левицата е на мнение, че настоящият модел на антикорупционен закон дава своите дефекти.\"И тогава, и сега оставаме на същото мнение, че трябва различни власти заедно да имат своите представители там, за да има взаимен контрол на институциите\", заяви соцводачът и допълни, че не трябва да има управляващи, които да си назначават хора, които да ги контролират.Според Корнелия Нинова президентът трябва да бъде този, който да назначава хора в КПКОНПИ. Въпреки исканията си и за изпълнението на които се изисква законодателна промяна, социалистите не мислят да се върнат в Народното събрание. Нинова натърти, че Пламен Георгиев е бил избран от мнозинството, а БСП тогава са гласували против. И сега, по думите на Нинова, управляващото мнозинство променя закона за Комисията за противодействие на корупцията и отнемане на незаконно придобито имущество /КПКОНПИ/ за \"специален човек\".Социалистите категорично заявиха, че няма защитени лица, с което призовават институциите да прилагат законите еднакво към всички независимо от политическата принадлежност, за Лозан Панов и за Валери Жаблянов.На въпрос как ще коментират различията в изказванията на премиера и на президента след КСНС, Нинова ги определи като \"ясна разделителна линия между статуквото и промяната\". Тя поясни, че \"премиерът-мнозинството-ДПС-ОП и ГЕРБ лично защитават настоящето статукво с думите \"всичко е наред, взели сме мерки, взели сме оставки\".Изпълнителното бюро на БСП вече е обсъдило  и смятат, че има огромната разлика между неговия случай и този на ГЕРБ, тъй като управляващите са придобили апартементите си, възползвайки се от властта.\"Докато управляват, променят закони за определена фирма, която им връща апартаменти. Докато управляват и са в позиция на силата, пускат жалби срещу определена фирма, за да я притискат и изнудват\", атакува Нинова управляващите.По думите й не става въпрос само за закупуване на апартаменти, а за политическа търговия с влияние на управляващите. От левицата искат да знаят за какъв морал в политиката може да се говори, когато заместник-председателят на ГЕРБ Цветан Цветанов твърди, че нямало кой да го накаже.", "date": "2019.04.09", "title": "Борисов си измислял внушения, отсече Нинова"}
{"url": "https://news.bg/politics/karakachanov-gotov-da-deystva-barzo-i-nepokolebimo-s-bezhantsite.html", "text": "При криза с бежанци край границата ни ще се пипа бързо и непоколебимо. Това заяви на брифинг на ГКПП \"Кулата-Промахон\" вицепремиерът и министър на отбраната Красимир Каракачанов.Днес той заедно с министъра на вътрешните работи Младен Маринов посетиха граничния ни пункт с Гърция.От своя страна Маринов посочи, че заплахата не е отминала и по тази причина са предприети необходимите мерки за съвместна реакция с армията, в случай че се стигне до масово насочване на бежанци към българската граница. Изказването му бе по повод бунта на мигранти в Солун, който започна преди дни.Припомняме, в продължение на четири дни мигрантите в Гърция останаха в импровизирания лагер в , откъдето да продължат към Западна Европа.В събота се стигна и до . Тогава органите на реда използваха сълзотворен газ. Мигрантите пък започнаха да замерят униформените с камъни.По думи на министъра на отбраната от миналата седмица има много хора в района на Одрин, като основата им цел е маршрутът Гърция - Македония или Албания - Западна Европа. Обсъждал се обаче и алтернативен маршрут през България. Ние сме длъжни да предотвратим подобни отпити за нахлуване на българска територия, категоричен бе Каракачанов.Той отрече българското правителство да е приемало политика на разселване на нелегални мигранти.Маринов посочи, че на границата с Турция има ограда със съответните сензори и технически възможности. По-сериозният ресурс обаче страната ни е съсредоточила на гръцката граница, тъй като там липсва преградно съоръжение.С колегите от армията се проиграва планът за действие при кризи, за да са готови екипите да действат при създала се ситуация, съобщи още Маринов.Според Каракачанов именно в района на \"Кулата\" е единственият по-лесен достъп в района, тъй като теренът е планински, така че ако има опити от страна на бежанците да проникнат в страната ни, той ще бъде направен точно там.По данни на \"Гранична полиция\" досега са задържани 30 души, а за миналата година опитите за нелегално преминаване на границата са били 146. Най-често това са мигранти от Афганистан.Министърът на отбраната увери, че на ГКПП \"Илинден\" ситуацията е спокойна.Вътрешният министър посочи, че има добър обмен на информация с партньорските служби, който се извършва в реално време. Според него именно бързата реакция на правителството да промени законодателството, засягащо хората, които дават подслон на бежанци и шофьори, е накарало мигрантите да се насочат на друго място.Масата от мигранти би могла да се използва от някои формации по време на евроизборите за дестабилизация, каза още Каракачанов на брифинга. По тази причина според него трябва да се действа бързо и непоколебимо.Относно Каракачанов отрече държавни земи да са били обявявани за продажба. Той поясни, че в момента се извършва урегулация на имотите и изясняване на статута им, тъй като голяма част от имотите са с неясен статут или без документи.", "date": "2019.04.09", "title": "Каракачанов готов да действа бързо и непоколебимо с бежанците"}
{"url": "https://news.bg/society/chestnite-izbori-i-nezavisimite-medii-zavisyat-ot-varhovenstvoto-na-zakona.html", "text": "Медиите са в центъра на подготовката на провеждането на евровота. Това е много подходящ момент да се обърне внимание на състоянието на българските медии. Забелязва се ясно, че има проблем. Това заяви медийният експерт професор Нели Огнянова на дискусия на тема \"Заплахата от външна намеса: Избори за Европейски парламент 2019\", която се проведе в Дома на Европа.Огнянова обвърза проблемите в медийния сектор с правовата държава. \"Искам още в началото да акцентирам върху следното - много е важно какво е състоянието на върховенството на правото и правовата държава, защото е много трудно да говорим за честни и свободни избори и да говорим за независими медии, които изпълняват функциите си, в държава, в която има проблеми от гледна точка на правовата държава и върховенството на правото\", обясни Огнянова.Според нея в това отношение евроинституциите имат много важна роля. Професорът посочи и че в началото на месец април ЕК е излязла със съобщение, че се отваря дискусия, която да огледа инструментите, с които разполага ЕС, по отношение на утвърждаването върховенството на правото. \"За да говорим за медии, ние трябва да говорим в контекста на разговора за върховенството на правото\", отново подчерта тя.Огнянова припомни, че съществуват два подхода за борба с дезинформацията - регулативен и саморегулативен. Според нея борбата с проблема трябва да седи високо в дневния ред, \"защото изборите идват и си отиват, а проблемът стои\".Преподавателят тълкува и че проблемът с . \"Това, от което имаме нужда, е здрава медийна демократична екосистема\", посочи Огнянова.На дискусията присъстваше и заместник-говорителят на ЕП Марджъри Ван Ден Брюке. Според нея е важно да направим дефиницията на феномена \"дезинформация\" (фалшиви новини) колкото се може по-проста, разбираема и достъпна до хората. Има проявления на дезинформацията, които не са обхванати, а трябва, както обясни тя.По думите ѝ дезинформацията не е ново нещо. Новото е, че се разпространява мигновено и масово, което всъщност представлява голямото предизвикателство.Брюке е на мнение, че координацията също е много важна в борбата с фалшивите новини. За това подходът на ЕС е на база сътрудничество. Това, което правим е непрестанна кооперация и размяна на опит с Европейската комисия, включване на независими фактчекъри (платформи за проверка на фактите), водят се разговори и със Съвета на ЕС, държавите членки. Помагаме си, за да разберем дезинформацията и да се поучим за в бъдеще, посочи за зам.-говорителят на ЕП.Медиите са изключително важни и ЕС стимулира работата с тях. За мен е важна да има и лична връзка с медиите, обясни Брюке. Важно е данните да са правдоподобни, което винаги е цел.Опровергаването на дадена информация далеч не помага докрай. Ако една информация е излязла в пространството, някои хора вероятно ще и повярват. Ако пък информацията дойде например от близък, човек в обкръжението или някого, на когото вярваш, с когото се идентифицираш емоционално, хората са още по-склонни да се доверят. Тогава който и да каже, че тази информация не е вярна, това няма да помогне много в случая, защото хората имат свои убеждения. Затова развенчаването на неистини не е напълно ефективно, трябва подход в зародиш.", "date": "2019.04.09", "title": "Честните избори и независимите медии зависят от върховенството на закона"}
{"url": "https://news.bg/culture/leonardo-da-vinchi-e-bil-ambidekstar.html", "text": "Специалисти от флорентинския институт за реставрация пра галерия \"Уфици\" намериха доказателства, че Леонардо да Винчи еднакво добре си е служил и с двете си ръце (амбидекстър), съобщават руски медии.Реставратори от Opificio delle Pietre Dure (буквално \"Работилница за полускъпоценни камъни\") в продължение на няколко седмици са изучавали скица на пейзаж, който се смята за една от първите творби на италианския майстор. Произведението под инвентарен номер 8P изобразява брега на река Арно със замъка Монтелупо и е отбелязана датата 5 август 1473 г., когато бъдещият автор на \"Мона Лиза\" и \"Тайната вечеря\" е бил на 21 години.Дълбокият научен и технологичен анализ на пейзажа е позволил да се открият и сравнят два надписа на предната и задната страна на картината. На първия художникът посочва датата на създаването на картината по известния си \"огледален\" начин - отдясно наляво. Вторият надпис съдържа информация за клиента на картината, който е \"доволен\", както изглежда, от самото произведение, или е бил съгласен с постигнатото споразумение.\"Сравнението на двата надписа потвърждава, че Леонардо е бил амбидекстър. На първо място, и двата са написани ръчно от самия художник (както и ескизите на глава и човешка фигура на обратната страна на листа), защото са написани с едно и също мастило (което той е използвал, за да нарисува голяма част от пейзажа)\", се уточнява в изявление на галерия \"Уфици\".Скрупульозното калиграфско проучване, сравняващо двата надписа с други подписани текстове на Да Винчи, е предоставило допълнителни доказателства.\"Художникът е направил \"огледален\" надпис на лицевата страна, предполага се с лявата си ръка, а за обичайния - на задната повърхност - той е използвал дясната си ръка. И двете калиграфии, въпреки че съдържат редица различни графични елементи, свързани с използването на двете ръце, се характеризират с много общи черти, еднозначно приписвани на уникалния стил на Леонардо\", допълват от галерията.Откритието е било направено в навечерието на 500-годишнината от рождението на италианския гений, която ще бъде отбелязана масово през май с изложби и събития из цяла Европа.Директорът на флорентинския музей Ейке Шмит нарече откритието \"истинска революция в изучаването на творчеството на Леонардо\".", "date": "2019.04.09", "title": "Леонардо да Винчи е бил амбидекстър"}
{"url": "https://news.bg/world/yaponiya-izdirva-izguben-f-35.html", "text": "Японските ВВС за самоотбрана заявиха, че изтребител F-35 е изчезнал от радарите, докато лети над Тихия океан, съобщават \"Ройтерс\" и \"Киодо нюз\".Самолетът летял на около 135 км източно от северна Япония около 7:27 ч. (1027 GMT), когато изчезва от радарите североизточно от град Мисава, допълват военните. На борда на самолета има един пилот.Японската медия NHK съобщава, F-35A е изчезнал от радарите по време на рутинен тренировъчен полет.Патрулни самолети и кораби са ангажирани в операцията по издирването, а местната брегова охрана е изпратила два кораба.Япония разполага с 13 действащи F-35 и е поръчала още около 150. Самолетите са базирани с 302-а ескадрила в авиационната база Мисава в Аомори, Северна Япония.Десет F-35As са доставени на въздушната база Мисава миналата година, съобщава \"Спутник\".Токио поръчва общо 42 F-35As в края на 2011 г., като съществуващата поръчка е актуализирана, за да включи още 63 F-35A и 42 F-35B до края на 2018 г., като Япония се превръща във втория по големина купувач на бойния самолет 5-то поколение на Lockheed Martin.Миналия септември американските военни  на самолет на морската пехота в Южна Каролина.Този инцидент последва съобщения в края на 2017 г., че американски F-35, разположен в Окинава, Япония загуби част от фюзелажа си във въздуха по време на рутинен тренировъчен полет.Програмата за F-35 е един от най-скъпите  в историята, с прогнозна обща стойност от 1,5 трилиона долара. ВВ допълнение към разходите (понастоящем вариращи от 89,2 до 115,5 милиона долара за самолет), той е критикуван за множество проблеми и дизайнерски недостатъци след представянето му на американските военни през 2015 г.Действащ министър на отбраната на САЩ Патрик Шанахан го описва като \"издънка\", а президентът Доналд Тръмп многократно  като пример за отпадъците от Пентагона по време на кампанията си.Миналия месец, американската служба за разходи за отбрана се оплака, че новите F-35 за американския флот са далеч от оперативен статус, подчертавайки, че самолетът \"не е готов да посрещне настоящи или бъдещи заплахи\" и може да изложи на опасност живота на американските военни.", "date": "2019.04.09", "title": "Япония издирва изгубен F-35"}
{"url": "https://news.bg/politics/delyan-dobrev-otnovo-podade-ostavka.html", "text": "Делян Добрев подава оставка като народен представител в 44-тото Народно събрание. Това съобщиха от пресцентъра на ГЕРБ.Той е взел това решение след разговор с председателя на ГЕРБ и министър-председател на България Бойко Борисов.Аргумент за подаването на оставка за Делян Добре е обаче \"поредната фалшива новина\", с която чашата на търпението му преляла.\"Не искам повече името ми и това на ГЕРБ да бъдат петнени\", заявява Добрев.Оставката му е знак на солидарност и със колегите, които \"спазиха моралния стандарт на ГЕРБ и напуснаха постовете си само заради съмнения\".Припомняме, за днешния ден това е новина за трета оставка - първо от пресцентъра на ГЕРБ съобщиха , макар и по-късно , а потвърди само за оставка от партията ГЕРБ.Като втора оставка за днешния, 9 април, дойде съобщението за . Тя също е била подадена след разговор с премиера Бойко Борисов.Припомняме, че това не е първият път когато Делян Добрев подава оставка - след скандала \"Хасково гейт\" той хвърли оставка, но тя не бе приета, като , а Добрев имаше категоричната подкрепа и на бившия вече председател на ПГ на ГЕРБ Цветан Цветанов. От тогава може да се цитира репликата на Цвета Караянчева: \"Ние Делян няма да си го дадем, защото какво ще стане с всички нас\".След като на 1 октомври 2017 г.  политиката на следващия ден - 2 октомври 2017 г., стана ясно, че той още . Това стана малко по-късно, но на 4 октомври мнозинството  44-ия парламент.По-късно  определиха като противоконституционно решението на г. да отхвърлят подадената оставка от депутата Делян Добрев, но той така и не напусна парламента.Поводът за  - скандал за връзки и влияния в хасковската община, след като през септември 2017 година ГЕРБ свалиха , издигнат с подкрепата на Делян Добрев. След като от ГЕРБ се отрекоха от Беливанов,  срещу Делян Добрев и го обвини, че кадрува в общината и региона. Скандалът бе активно подет и от депутата и острие на БСП Елена Йончева.Само преди няколко дни сайтът \"Бивол\" писа за т.нар. от самия него \"дриймтийм\" на Делян Добрев: майката на депутата, братовчедка му Росица Гаргова и кумът му Евгени Консулов са пазарували ново строителство в София на цени от 280 до 315 евро на кв. м. Сделките са осъществени 2016 - 2018 г.Разкритията за \"дриймтийма\" излязоха още през 2017 година преди избухването на скандала Хасково гейт, като ставаше въпрос за спечели обществени поръчки за над 100 милиона лева от фирма на съпруга на Гаргова, която по това време е директор на дирекция \"Финансово-счетоводни дейности и бюджет\" в община Хасково. Съпругът й е общински съветник от ГЕРБ.", "date": "2019.04.09", "title": "Делян Добрев отново подаде оставка"}
{"url": "https://news.bg/society/bioproizvoditeli-iskat-kontrol-no-ne-i-proizvol.html", "text": "Протестиращите вече един час биопроизводители пред Министерство на земеделието и храните отказаха среща с министъра Румен Порожанов.Недоволстващите пред сградата са около 60-70 души.Десетките протестиращи отказаха да влязат на среща с министъра в сградата, настоявайки министърът да излезе при тях на дъжда.След като това не се случи министър Порожанов покани на брифинг медиите.Биопроизводителите искат още оставката на Порожанов, както и да се свика консултативен съвет по фермерство.Те обвиняват Министерството на земеделието в целенасочена репресивна политика при изчерпан финансов ресурс за био земеделие и блокирани средства от ЕК по ПРСР\".Те настояват за незабавна промяна в нормативната уредба, която да бъде синхронизирана с европейските регламенти и европейските практики.Протестиращите настояват за промяна в Наредба № 5, която предвижда налагане на големи санкции и дори отнемане на сертификата на производители при минимални грешки и без право на оспорване.Според демонстрантите това означава, че с една целенасочена проверка служители на МЗХГ могат да унищожат законен бизнес, граден с години, и поставят биоземеделците в постоянен страх и риск, поради липса на по-горен контрол при такива крайни мерки.Наредба № 5 е в пълно несъответствие с европейските регламенти и добри практики, като поставя биопроизводителите у нас и контролиращите ги сертифициращи лица в безизходица и патова ситуация, посочиха протестиращите.По думите им с новата наредба се въвеждо една непосилна финансова тежест за биоземеделците с изискване на многобройни проби за пестицидни анализи, които те сами да заплащат, но и без ясно определени критерии и необходимост за същите.Пред непрестанния дъжд през МЗХГ председателят на Българска асоциация биопродукти (БАБ) Албена Симеонова коментира, че биопроизводителите не използват пестициди и химически торове, а такива използват тези, които ги няма на протеста. Тя посочи, че няма да престане да протестира, докато българското земеделие и българският биофермер не се издигнат на пиедестал.От своя страна друг биопроизводител - Веселина Ралчева заяви, че протестиращите настояват за оставката на министъра на земеделието, храните и горите Румен Порожанов, както и на всички отговорни фактори в министерството.Демонстрантите настояват още за създаване на Консултативен съвет по национална сигурност на биоземеделието, където да се вземат решенията при максимална прозрачност с участие на фермери, производители, преработватели и търговци.\"Всички ние искаме контрол, но не искаме произвол. Искаме еднакви правила, които да важат за всички, включително за тези, които са източили средствата и са прибрали всички пари на европейски данъкоплатец, насочен за биоземеделие\", поиска още Ралчева.Протестиращите са категорични, че няма да спрат с протестите си, докато не бъдат чути.", "date": "2019.04.09", "title": "Биопроизводители искат контрол, но не и произвол"}
{"url": "https://news.bg/regions/dazhdat-se-sticha-i-v-sgradata-na-natsionalnata-biblioteka-sv-sv-kiril-i-metodiy.html", "text": "Дъждът над София се процежда и в сградата на Националната библиотека \"Св. Св. Кирил и Методий\". Въпреки прогнозата за влошаване на времето и валежи, , съобщи БНТ.В библиотеката са се появили течове на три места - в химическата лаборатория, в един от коридорите близо до директорския кабинет и в една от новоремонтираните тоалетни.От културната институция уверяват, че влагата не е засегнала книги. Апаратурата в химическата лаборатория е покрита с найлони.Ремонтът бе дългоочакван и наложителен, тъй като ремонт на сградата на библиотеката не е правен от самото ѝ откриване през 1953 година. Министерството на културата отпусна за него 780 хиляди лева.Ремонтът ще продължи 90 дни. Но най-вероятно заради проблемът с течовете може да има закъснение.", "date": "2019.04.09", "title": "Дъждът се стича и в сградата на Националната библиотека \"Св. Св. Кирил и Методий\""}
{"url": "https://news.bg/int-politics/eskalatsiya-na-targovskoto-naprezhenie-mezhdu-sasht-i-es.html", "text": "САЩ подготвят мита на ЕС продукти за 11 млрд. долара в отговор на субсидии, които подкрепят Airbus, съобщава БиБиСи. Световната търговска организация - СТО установи, че субсидиите имат неблагоприятно въздействие върху САЩ.Въздухоплавателни средства и сирене са сред продуктите, които биха могли да бъдат засегнати от митата, заявиха от американския търговски представител (USTR).Администрацията на Тръмп води търговски войни на много фронтове. Този ход ще отбележи ескалация на търговското напрежения между САЩ и ЕС.USTR заявява, че стойността на стоките, които ще бъдат обмитени, е предмет на арбитраж в СТО, резултатът от който се очаква след няколко месеца.\"Този случай е в процес на съдебни спорове от 14 години и е дошло времето за действие. Администрацията се готви да реагира незабавно, когато СТО издаде заключението си за стойността на американските контрамерки\", заяви търговският представител на САЩ Робърт Лайтхизер.\"Световната търговска организация установи, че субсидиите на Европейския съюз за Airbus са се отразили неблагоприятно на Съединените щати, които сега ще поставят мита за 11 милиарда долара продукти на ЕС! Европейският съюз се възползва от САЩ в търговията от много години. Това скоро ще спре!\", коментира Доналд Тръмп в Туитър.\"Крайната ни цел е да постигнем споразумение с ЕС за прекратяване на всички непоследователни субсидии за големи граждански самолети. Когато ЕС прекрати тези вредни субсидии, допълнителните задължения на САЩ, наложени в отговор, могат да бъдат премахнати.\"За обществена консултация е издаден предварителен списък на стоките, като част от допълнителните мита ще засегнат стоки от всички 28 държави-членки на ЕС: Филетата от сьомга, пресни или охладени; сирене, включително Чедър, Рокфор, Стилтън, Грюйер и Пекорино; лимони пресни или сушени; зехтин; вино; пуловери от кашмир, пуловери и други подобни стоки; керамични домакински уреди с калаени капаци; мотоциклети с двигател с между 500cc и 700cc; стенни часовници, без електрическо задвижване, проектирани да работят над 47 часа без пренавиванеОсвен това се обмислят допълнителни мита за някои стоки, ако са произведени във Франция, Германия, Испания или Обединеното кралство. Те включват: Хеликоптери; Подвижни колички, използвани в нови граждански въздухоплавателни средства; Фюзелажи, използвани в нови граждански самолетиПредложените мита на САЩ ще бъдат в допълнение към съществуващите налози върху европейските продукти. Миналата година САЩ започнаха да налагат такси върху вноса на стомана и алуминий от ключови съюзници, включително ЕС.През  на продукти като уиски от бърбън, мотоциклети и портокалов сок.Миналия месец американският президент Доналд Тръмп заплаши да наложи мита за автомобили, внасяни от ЕС, ако двете страни не могат да постигнат търговско споразумение.В момента , но митата, наложени от двете страни, вече натежаха върху глобалната икономика тази година.Търговската политика на САЩ при президента Тръмп е критикувана за това, което някои виждат като липса на уважение към правилата и процедурите на Световната търговска организация (СТО), коментира анализаторът на БиБиСи Андрю Уолкър.Митата за стомана и алуминий и за редица китайски стоки са разглеждани в тази светлина от международните критици на администрацията на Тръмп. Каквито и да са предимствата на тези аргументи, този ход спрямо авиокомпанията не означава това.СТО е постановила, че ЕС и четирите правителства, участващи в \"Еърбъс\", не са успели да се съобразят с предишно решение, че трябва да оттеглят оспорваните субсидии, а САЩ поискаха разрешение за отговорят с 11 млрд. долара. САЩ искат да действат бързо, когато арбитърът на СТО вземе решение. Засега изглежда, че това действие следва правилата на СТО.", "date": "2019.04.09", "title": "Ескалация на търговското напрежение между САЩ и ЕС"}
{"url": "https://news.bg/politics/mosv-iska-mestnite-da-sa-vodeshti-za-razvitieto-na-natura-2000.html", "text": "С промените в Закона за биологичното разнообразие местните общности трябва да имат водещата роля при вземането на решения за управление и развитие на мрежата \"Натура 2000\" за съответния регион.Така министърът на околната среда и водите Нено Димов представи предлаганите промените в Закона за биологичното разнообразие. Предстои . Министърът на околната среда и водите Нено Димов не може да каже в какъв срок законопроектът ще влезе в парламента, но се надява Комисията по околна среда да процедира бързо.Екоминистърът припомни, че още през 2017 г. Европейският съюз е излязъл с план за \"Природата и икономиката за хората\", с което се е взело решение, че местните общности трябва да имат водещата роля при вземането на решения за управление и .Върху промените министерството е работили повече от 3 години и са организирани повече от 10 срещи с различни заинтересовани страни.Със Закона се предвиждат на териториални планове за Натура 2000. Дава се приоритет на активните мерки пред забраните.Те трябва да дадат , както и една силна децентрализация за управлението на мерките, поясни Нено Димов.Начинът, по който държавата ще вземе решения, е през първичните данни. Те трябва да са допълнително проверени, мотивирани и обосновани. Ако някой извън държавата иска да предостави данни, те също трябва да минават през подобна проверка, допълни екоминистърът.", "date": "2019.04.09", "title": "МОСВ иска местните да са водещи за развитието на Натура 2000"}
{"url": "https://news.bg/health/zaporiraha-smetkite-na-belodrobnata-bolnitsa-vav-varna-zaradi-dalgove.html", "text": "Запорираха банковата сметка на Специализираната болница за активно лечение на белодробни забoлявания във Варна заради дългове, съобщи БНТ.Неразплатените суми са близо 300 000 лева. Здравното заведение дължи пари на различни институции, доставчици на лекарства, както и за храната на болните.Причината за това е ограничената субсидия, която Министерството на здравеопазването отпуска за лечението на болните от туберкулозата.Доц. д-р Христо Ганчев, управител на Специализирана болница за активно лечение на пневмо-фтизиатрични заболявания - Варна, обяснява, че един леглоден е около 100 лв., а те получават от министерството 38 лв.По думите му проблемът е тежък и в София, Пловдив, Бургас и Русе.От няколко месеца работещите в болницата не са получавал заплати. Въпреки тежките моменти, напуснали лекари и медицински сестри няма.Според управителя на болницата, задълженията се трупат заради сбърканата здравна система в България.Ганчев отбелязва, че болницата не е голяма и са нужни около 1 млн. лв. годишно, а те получават 300 000 лв.По думите му това не са единствените проблеми за болницата, тъй като от години сградата се руши и има нужда от спешен ремонт.", "date": "2019.04.09", "title": "Запорираха сметките на белодробната болница във Варна заради дългове"}
{"url": "https://news.bg/politics/evroizborite-reshitelni-no-i-zastrasheni-trevozhi-se-plevneliev.html", "text": "Чакат ни решителни избори. Те ще трасират бъдещето на ЕС и неговата глобална роля на международната сцена. Това заяви президентът Росен Плевнелиев на дискусия на тема \"Заплахата от външна намеса: Избори за Европейски парламент 2019\" в Дома на Европа в София.Според Плевнелиев предстоящите евроизбори са застрашени - вече сме се нагледали и си даваме сметка, че примерите за изборни манипулации са много - както вътре в България, така и в глобален аспект. Като примери той посочи президентските избори в САЩ, във Франция, както и кампанията за Брекзит.\"Видяхме много сериозни опити за измама и нерегламентирана битка, целяща манипулация и подмяна на демократичния вот на хората. Битката се води навсякъде и, за съжаление, интересите и ситуацията днес са много по-различни от тези, които бяха преди години\", коментира президентът.Във вътрешнополитически план Плевнелиев припомни, че по време на мандата си е станал свидетел на 2 големи изборни манипулации. Той е пряк свидетел на опити за манипулиране на вота на българите, от което трябвало задължително да се поучим.В единия случай Плевнелиев визираше - тотално противоконституционно действие на български журналисти и политици в предизборния ден, когато всички трябваше да са спокойни и да мислят за кого да гласуват, както се изрази държавният глава.\"Една медия, част от пропагандна медийна империя, започна да залива обществото с небивалици, погазвайки конституционните права на българските избиратели, без да има никакви институционални доказателства, че това е така. Целта беше само една - да се извършат изборни манипулации. По оценката на Плевнелиев вотът за водещата партия е бил намален с около 5 %\".Втората манипулация по време на мандата на Плевнелиев - \"най-голямата кибератака, инициирана от външното разузнаване на Русия\". По думите на президента съществуват достатъчно много доказателства, че атаката идва от руското военно разузнаване.\"Целта на тази атака беше да се всее съмнение на изборите през 2015 година, когато имахме не само местни изброи, но и референдум. Референдумът беше трън в очите на Кремъл в продължение на много години\", посочи Плевнелиев и допълни, че инициираният от него референдум за дистанционно гласуване през 2015 година е означавал голяма промяна, защото има 2 милиона българи, които са в чужбина, много от които не упражняват правото си на вот.Въпреки свикания спешно Консултативен съвет по национална сигурност (КСНС) проблемът останал прикрит, посочи Плевнелиев и разкритикува поведението тогава на всички лидери и представители на служби, които \"си посипали главата с пепел, но никой не излязъл с обръщение към народа, в което да посочи фактите от докладите на българските служби\". А фактите били категорични - Русия се опитала да се намеси във вътрешнополитическия живот на страната. \"Трудно ли е да посочим агресора и да потърсим институционни мерки, които може да предприемем\", запита Плевнелиев.\"ЕС като че ли е в същата ситуация днес - сандвич - от една страна е президентът Путин, от друга - президентът Тръмп\", посочи още президентът и продължи, че никога не е предполагал, че президентът на САЩ не просто няма да разбира, но и няма да вярва в европейския проект. Тръмп непрекъснато поставя под въпрос ЕС и искал Европа на нациите. Той дори изпратил Банън, така че осигури платформа за сътрудничество между крайнодесни и крайнолеви, антиевропейски партии, които да се съберат и да рушат ЕС. Въпреки това Плевнелиев вярва, че един човек не прави САЩ и че ситуацията ще се подобри.Относно Путин - първият в Русия настроил гигантска пропагандна машина, но не гледал сериозно на ЕС като враг, а като на удобен опонент. Русия водила кампания за разделяне, а не война - вкарвала троянски коне, за да осъществи зависимости. \"Русия няма възможностите да води война със САЩ и Китай, но ЕС е удобен опонент, защото вътре има силни разделителни процеси. Когато един опонент е слаб, той е удобен. Путин демонстрира силата си върху отслабения ЕС\", отсече Плевнелиев.Държавният глава продължи - според него всички популистки или крайни формации по един или друг начин са свързани с усилието на Русия да дестабилизира съюза. Плевнелиев дори посочи пример в България - ПП \"Атака\", която била финансирана от същите руски офшорки, които финансирали дълбоко популистката италианската партия \"5 звезди\" на Матео Салвини.Голямата битка на предстоящите избори е демократи срещу националпопуллисти. \"В България в този отбор играе и президентът Румен Радев\", натърти Плевнелиев. Според него Салвини в Италия говорел същите неща, които днес у нас говорят Корнелия Нинова и Румен Радев.\"Вярвам, че огромният натиск на популистите ще доведе до реформи. Как си го представям - не съм привърженик на Съединени европейски щати. Но аз съм голям привърженик и вярвам в силен съюз от силни национални държави. Силна България в силен ЕС\", заяви Плевнелиев и допълни, че ЕС е единствената алтернатива на глобалните проблеми, защото дава стабилна основа на политиките, които трябва да имаме в 21 век.\"Политици на ценности, а не игри на лидери. ЕС заслужава нашата подкрепа. Без него оставаме в националния егоизъм\", завърши президентът.", "date": "2019.04.09", "title": "Евроизборите - решителни, но и застрашени, тревожи се Плевнелиев"}
{"url": "https://news.bg/politics/zamestnik-oblastniyat-upravitel-na-oblast-sofiya-podade-ostavka.html", "text": "Томи Николов подаде оставка като заместник областен управител на област София, съобщават от пресцентъра на Министерски съвет.Оставката е депозирана пред министър-председателя Бойко Борисов, който веднага я е приел.В мотивите за оттеглянето си Николов посочва \"медийни публикации и необходимостта от тяхното изясняване\".Медийните публикации, които news.bg откри в мрежата, тръгват от разследване на сайта \"Бивол\". В него се твърди, че зам.-областният управител на София и бивш кмет на район Кремиковци (1999-2007 г.) Томи Николов е закупил общинска земя.Статутът на земята според Кадастъра е земеделски. Въпреки това Николов и Ивелина Джартова, която е член на СОС от ГЕРБ, са построили спретната къщичка на терена.", "date": "2019.04.09", "title": "Заместник областният управител на област София подаде оставка"}
{"url": "https://news.bg/int-politics/sasht-plashat-egipet-sas-sanktsii-zaradi-zakupuvaneto-na-su-35.html", "text": "Страните, които искат да закупят руско въоръжение, трябва да са наясно с възможните последици. Това предупреди високопоставен представител на администрацията на САЩ, коментирайки информации за доставката на руски изтребители Су-35 на Египет.Представителят се позовал на Закона за противодействие на противниците на Америка чрез санкции (CAATSA).\"Вече имаме подобна ситуация с Китай, с Индия, с Турция, която е съюзник в НАТО. Затова бихме искали да призовем страните, които желаят да поддържат и разширят отношенията си със САЩ във военната сфера, да приемат този закон много сериозно\", настоя той.В средата на март в руското издание \"Комерсант\" се появи информация, че Русия и Египет са подписали договор за доставка на изтребители Су-35 на Кайро. Според публикацията доставките могат да започнат още през 2020-2021 година.Федералната служба за военно-техническо сътрудничество на Русия по-рано съобщи, че Русия и Египет през втората половина на 2018 г. не са сключили договори за доставка на самолети.", "date": "2019.04.09", "title": "САЩ плашат Египет със санкции заради закупуването на Су-35"}
{"url": "https://news.bg/crime/ivancheva-zamesi-i-arteks-v-deloto-sreshtu-sebe-si.html", "text": "Единият от подсъдимите по делото \"Иванчева\" се отказа от показанията си, предаде bTV. Става въпрос за  който е сочен за посредник при предаването на подкупа от предприемача  на бившата кметица на \"Младост\" Десислава Иванчева.На днешното заседание замесена в случая се оказа и  чието име нашумя през последните седмици покрай По думи на Иванчева именно \"Артекс\" е била първата строителна фирма, подала сигнал срещу нея като кмет. Пред журналисти обвиняемата заяви, че Националната асоциация на строителните предприемачи, в която членува и \"Артекс\", стои зад \"набеждаваща преписка\", заради която ръководството на район \"Младост\" е било принудено да дава показания в \"Икономическа полиция\".По думи на Иванчева тя е разбрала кои са \"Артекс\" едва при приемането на кметския пост. \"Артекс\" имат 10 или 11 обекта в \"Младост\", които са построени много преди ние да сме встъпили във власт, уточни бившата кметица и подчерта, че на \"Артекс\" не е било издавано нито едно разрешение от нейната администрация.Относно тефтерчето на обвиняемата и днес Експертите, изготвили , обясниха, че освен Иванчева и Дюлгеров в него може да е писал и трети човек. Не е ясно обаче кой е той. Допуска се и възможността измененията да са в почерка на Дюлгеров заради зрението му.Иванчева каза още, че никога не се е срещала с бизнесмените извън общината или насаме в сградата, а с предприемача Ваклин се е виждала само веднъж. По нейни думи никога не е искала пари и е била като \"малко циганче\" - кой каквото даде. Тя обаче увери, че всички дарения са били за Столичната община.Припомняме,  на бул. \"Васил Левски\" в центъра на София на 17 април 2018 година. В колата на кметицата бяха открити 70 000 лева, които тя взела като подкуп според прокуратурата. Действията на органите на реда около ареста на Иванчева продължиха , което предизвика  относно начина, по който тя е задържана.В края на май спецсъдът .", "date": "2019.04.09", "title": "Иванчева замеси и \"Артекс\" в делото срещу себе си"}
{"url": "https://news.bg/crime/tsatsarov-poiska-vremenno-otstranyavane-na-prokuror-ot-blagoevgrad.html", "text": "Главният прокурор Сотир Цацаров поиска временно отстраняване от длъжност на прокурор. Това стана по време на заседание на от Прокурорската колегия на ВСС, съобщиха от Висшия съдебен съвет.Временно отстраняване от длъжност е поискано за прокурор Райна Бачева от Районна прокуратура - Благоевград. Причината - повдигнато й е обвинение за осуетяване на наказателно преследване спрямо лице, причинило средна телесна повреда по непредпазливост при катастрофа.Искането се основава на доказателства, събрани в рамките на разследване на Софийската градска прокуратура, по което на 04 април 2019 г. на прокурор Райна Бачева е повдигнато обвинение за престъпление по чл. 288 пр.2 -ро от Наказателния кодекс, извършено на 25 юни 2015г.Обвинението срещу прокурор Райна Бачева е за умишлено престъпление от общ характер, извършено при изпълнение на служебните й задължения на магистрат в Районна прокуратура- Благоевград.На 25 юни 2015 г. в Благоевград Бачева е осуетила наказателно преследване срещу Владислав Г.Е. с цел да го избави от наказание. Катастрофата е станала на 25 юни 2015 г. около 17,00 ч. в Благоевград, на пешеходна пътека тип \"Зебра\". Владислав Г. Е. нарушил правилата за движение по пътищата и причинил на пешеходеца Е. Р. Т. средна телесна повреда по непредпазливост.Прокурор Райна Бачева е била дежурна тогава. Тя е уведомена от дежурния разследващ полицай при 02 РУ на МВР Благоевград. Вместо да разпореди неотложни процесуално следствени действия, прокурор Бачева разпоредила на разследващия полицай да не започва досъдебно производство, а да се уведоми КАТ и да започне административно наказване на дееца.Разследващите са установили, че още преди да научи за катастрофата по служебен път, тя вече е била уведомена за инцидента от свой близък, който е в приятелски отношения с извършителя на деянието.Според чл. 230, ал.1 от Закона за съдебната власт, при повдигане на обвинение срещу съдия, прокурор или следовател за умишлено престъпление от общ характер, извършено при изпълнение на службата, императивно се налага да започне и административна процедура пред съответната колегия на ВСС за временното му отстраняване от длъжност до приключване на наказателното производство.", "date": "2019.04.09", "title": "Цацаров поиска временно отстраняване на прокурор от Благоевград"}
{"url": "https://news.bg/regions/burgaski-meditsi-prizovavat-za-zdrave-bez-limit.html", "text": "Лекари в Бургас изразиха недоволството си от заплащането и условията на труд в демонстрация под наслов \"Здраве без лимит\", предаде bTV. От три седмици те не ползват обедна почивка, а заявяват ясно исканията си.Рехабилитатори и физиотерапевти от града се събраха с искане за основно стартово възнаграждение от две минимални работни заплати, както и за самостоятелна съсловна организация.Тези непрекъснати преговори в министерството водят само до размотаване във времето на проблема и не го решават, заявиха демонстрантите.Днес освен в Бургас на протест ще излязат и медицинските специалисти в Русе, Казанлък и Видин. Демонстрация ще има и пред Министерство на здравеопазването.Това е поредната демонстрация на медици за последните месеци.Припомняме, на 1 март пред сградата на Министерството на здравеопазването. Това се случи въпреки .Фелдшерите също с искане да имат правото да създадат самостоятелна професионална съсловна организация.Миналият месец, , според които в България имасериозен недостиг на медицински сестри. Средната възраст на медицинските сестри у нас 52 години, показва , общинските болници и заведенията, в които държавата участва с 50% и повече. Здравният министър поиска .Според бившия министър на здравеопазването Мирослав Ненков, проблемът със .Вчера пък медицинските сестри обявиха, че на 15 май  след като не останаха удовлетворени от преговорите със здравния министър.", "date": "2019.04.09", "title": "Бургаски медици призовават за \"Здраве без лимит\""}
{"url": "https://news.bg/politics/porozhanov-i-biofermeri-v-tip-italiansko-semeystvo.html", "text": "\"Нито едно основание на протестиращите биопроизводители няма резон.\" Така министърът на земеделието, храните и горите Румен Порожанов отговори пред журналисти , които настояват за неговата оставка и за Консултативен съвет по биоземеделие и фермерство.Протестиращите бяха отвън пред сградата на министреството, а на брифинг вътре бяха поканени журналистите. Преди това Порожанов отказа да слезе при протестиращите, както и протестиращите отказаха да влязат при министъра.Порожанов недоумява и как един ден му благодарят за нещо, а друг ден му се сърдят. \"Малко сме в тип италианско семейство\", заяви земеделският министър.В България биопроизводството се развива много бързо, като броя на биопроизводителите към настоящия момент е 6 500, а 4000 от тях заявяват, че искат допълнителен бюджет от евросубсидия, отчете министърът. Порожанов категорично заяви, че няма как да отвори допълнителен прием.Той обясни още, че много хора в последно време са избягали от Българска асоциация биопродукти и увери, че държи непрекъснат контакти с всички биопроизводители.\"Биологичните производители се контролират от одобрени от МЗХГ контролиращи лица. Те от своя страна отговарят затова спазват ли се всички изисквания на операторите, производители на биологична продукция за това техният продукт дали излиза като биологичен\", обясни Порожанов.Той припомни, че през 2015 г. комисия на Европейския съюз за контрол върху цялостния процес на биологичното производство е установила, че общата система на МЗХГ, което контролира контролиращите лица, не е достатъчно надеждна и не дава достатъчно гаранции за цялостния процес.От 2017 г. е стартирано стабилизиране на звеното, което се занимава с работата на контролиращите лица, както е направена и нужната промяна в Закона за прилагане на общата организация на пазарите в Европейския съюз, разясни министърът.След направения одит през 2015 г., се изпълнява екшън план и МЗХГ е пред много сериозен мониторинг от ЕК по усвояване на биологичното производство. До момента нямаме спрени пари, защото това, което показваме, че правим, дава своите резултати, увери министърът и допълни, че министерството не е отнемало разрешителни.Някои разрешителни не са били продължени, защото не е била налична цялата документация, необходима за съответните гаранции. МЗХГ е констатирало 18 пропуски в \"Кю сертификейшън\" и това, че те са работили прекрасно, не означава, че те не трябва да имат необходимите документи, процедури и образци.\"Ние сме прохождащи в биопроизводството и пикът се породи от субсидиите, които насърчават това производство\", отбеляза Порожанов и допълни, че по закон всяко контролиращо лице е задължено да уведоми операторите си един месец преди изтичането на срока на лиценза. Той отказа да коментира дали контролиращите са уведомили операторите за изтичане срока на лиценза им.МЗХГ е взело решение да не създават дискомфорт на операторите и са удъжили подаването на документи до 30 април.", "date": "2019.04.09", "title": "Порожанов и биофермери в тип \"италианско семейство\""}
{"url": "https://news.bg/int-politics/poroshenko-obyavi-sazdavaneto-na-raketa-s-radius-na-porazyavane-nad-1000-km.html", "text": "Президентът на Украйна Петро Порошенко обяви в ефира на телевизия ICTV, че страната разполага с крилати ракети с радиус на поразяване на повече от 1000 километра.\"Разполагаме с ракета, която успешно премина изпитанията и е в състояние да поразява на повече от 1000 км и да носи боен заряд с тежест 150 кг. Това е високоточна крилата ракета. И всичко това е създадено от украински специалисти\", похвали се украинският държавен глава, който в момента е в агитационен период преди втория тур на президентските избори, който ще се проведе на 21 април.По думите му в момента украинските военни минават през обучение за използване на това оръжие в бъдеще. Порошенко добавил, че след предаването на крилатите ракети през 1990-те години, Украйна остана с \"не много оператори на такива комплекси\".Миналата седмица съветникът на Порошенко Юрий Бирюков разказа за изпитания на новата ракетна система \"Нептун\". Според него снарядът е в състояние да преодолее около 300 км и да порази цели в Севастополския залив, който Русия окупира през 2014 г. заедно с целия Кримски полуостров.Ракетата \"Нептун\" е разработена на базата на съветската X-35. Експерти многократно отбелязаха опитите на Киев да внедри старата съветска разработка в новото оръжие. По този начин, според руския военен експерт Игор Коротченко, военнопромишленият комплекс на Украйна \"деградира и затова не може днес да произвежда каквито и да е нови образци\".", "date": "2019.04.09", "title": "Порошенко обяви създаването на ракета с радиус на поразяване над 1000 км"}
{"url": "https://news.bg/politics/partiya-volt-iska-elektronna-registratsiya-za-izborite.html", "text": "Събиране на подписи по електронен път за регистриране на избори искат от Европейска партия \"Волт\".Според лидера на партията Настимир Ананиев това би улеснило значително процеса на регистрация. Чрез физическото събиране на подписи просто се губи време, което може да се използва за дискутиране на политики и визии за развитие на държавата и ЕС, заяви той.Според него е възможно през сайта на ЦИК да се направи платформа, в която хората да избират коя партия да подкрепят, а при въвеждането на личните данни с електронен подпис да има криптиране, така че само упълномощени лица да имат достъп за проверка.Ананиев изрази убеденост, че електронното събиране на подписи би улеснило значително работата на ЦИК и ще повиши доверието на хората за прозрачността при регистрация.У нас управляващите категорично възпрепятстват въвеждането на подобен подход с оправданието, че системата е податлива на хакерски атаки и това застрашава националната сигурност, обясни той и подчерта, че по електронен път се съкращават много време и средства, намалява се административната тежест, стимулира се развитието на бизнеса и се улесняват процесите в държавата.По тази причина Европейска партия \"Волт\" настоява правителството да предприеме мерки за въвеждане на електронното управление. Смятаме, че е изключително притеснително държавата да продължава да дава милиарди левове за подобна реформа фантом, посочи Ананиев.От партията подчертават, че в тяхната листа за евровота за първи път в историята на България попада сред кандидатите за Европейския парламент  - холандецът Дани Ван Сантен, който от 3 години работи и живее в София. Листата оглавява лидерът на \"Волт\", а сред останалите кандидати са имена като Мартин Граматиков, Светла Миланова или Борислав Тасев.", "date": "2019.04.09", "title": "Партия \"Волт\" иска електронна регистрация за изборите"}
{"url": "https://news.bg/regions/metrostantsiya-vasil-levski-proteche.html", "text": "Станцията на метрото \"Стадион Васил Левски\" в София протече след дъждовете в столицата, информира БНР.Причината за това е реконструкцията на буферния паркинг на булевард \"Драган Цанков\". Той се очаква да заработи през август.От пресцентъра на Столичната община посочиха, че до края на деня неизправностите ще бъдат отстранени и течът ще бъде овладян.", "date": "2019.04.09", "title": "Метростанция \"Васил Левски\" протече"}
{"url": "https://news.bg/int-politics/rohani-zaplashi-sasht-s-usavarshenstvani-tsentrofugi-za-obogatyavane-na-uran.html", "text": "Президентът на Иран Хасан Рохани заплаши САЩ с усъвършенствани центрофуги за обогатяване на уран, след като Доналд Тръмп определи иранската революционна гвардия (IRGC) за терористична организация, съобщава \"Аруц Шева\".Обещавайки, че Иран ще се противопостави на \"американския натиск\", Рохани коментира, \"Революционната гвардия е пожертвала живота си, за да защити иранския народ.\"\"САЩ използват терор срещу народите в нашия регион и Иран продължава да разработва оръжия, които САЩ не могат дори да си представят.\" Обръщайки се към САЩ, Рохани обяснява: \"Казвам ви, ако ни окажете натиск, ще произвеждаме масово центрофуги IR8.\"Той обясни, че гвардията \"е изкоренила тероризма в Иран\", добавяйки, че американското обявление ще \"обедини\" иранците.\"Тази грешка ще обедини иранците и гвардейците ще станат все по-популярни в Иран и в региона ... Америка използва терористи като инструмент в региона, докато гвардейците са воювали срещу тях от Ирак до Сирия\", съобщава \"Ройтерс\", цитирайки Рохани.Командирите на иранската революционна гвардия многократно са казвали, че американските бази в Близкия изток и американските самолетоносачи в Персийския залив са в обхвата на ирански ракети.Военният съперник на Иран, Саудитска Арабия приветства решението на САЩ. Сунитското мюсюлманско кралство и шиитски Иран воюват в продължение на години, подкрепяйки противоположните страни в конфликтите в Сирия и Йемен, а Рияд обвинява Техеран, че се намесва във вътрешните работи на страните от Близкия изток.\"Решението на САЩ превежда многократните искания на кралството към международната общност за необходимостта от борба с тероризма, подкрепян от Иран\", обяснява Саудитска държавна информационна агенция СПА, цитирайки източник на външно министерство на Саудитска Арабия.\"Решението на Америка да обяви гвардейците за терористична група е върхът на глупостта и невежеството на американското ръководство\", коментира председателят на иранския парламента Ари Лариджани, цитиран от \"Фарс\".\"Вие искате да използвате терористични групи като инструмент срещу народите в региона ... вие сте лидер на световния тероризъм. Кой пропагандира и насърчава тероризма в днешния свят. Кой иска да използва ДАЕШ (Ислямска държава) като инструмент\", пита Рохани, обвинявайки САЩ, че укриват лидери на джихадистката организация, съобщава \"Ал Араби\".\"Дори и сега Америка крие главатарите на ДАЕШ, дори и сега те не са готови да кажат на регионалните правителства, където се крият ръководителите на ДАЕШ\".В подкрепа на обвиненията си Рохани цитира свалянето на Иран Air Flight 655 през юли 1988 г. от ракети, изстреляни от американския кораб USS Vincennes.\"Направихте всичко възможно. Кой свали нашия граждански самолет във водите на Персийския залив, обяснява той, добавяйки, че целта САЩ е била да заплашва Иран.\"Искахте да кажете на иранския народ, че нямаме никакви червени линии, искахте да ни обвините, че и ние убиваме деца, искахте да кажете, че убиваме и жени\", допълва Рохани, стигайки до заключението, че САЩ пропагандират \"тероризъм в целия свят.\"В края на ноември, Иран предупреди, че базите на САЩ в Афганистан, ОАЕ и Катар и  на ирански ракети.Иран, който твърди, че , заплаши да наруши петролните доставки през пролива Ормуз в Персийския залива, ако САЩ се опитат да попречат на иранския износ на петрол.В началото на декември, , тъй като \"напрежението с врага САЩ се увеличава\".Командващ на революционната гвардия на Иран коментира, че са извършили . Страната обясни, че ще продължи тестовете с ракети, за .", "date": "2019.04.09", "title": "Рохани заплаши САЩ с усъвършенствани центрофуги за обогатяване на уран"}
{"url": "https://news.bg/int-economics/rusiya-s-rekordni-zlatovalutni-rezervi-vapreki-sanktsiite-na-sasht.html", "text": "Международните златовалутни резерви на Русия достигнаха рекордни суми, предаде \"Спутник\".Те възлизат на 487 млрд. долара, според данните на Руската централна банка. С тази цифра страната бележи нов рекорд, подобрявайки статистиката от 1 април 2014 г., когато резервите й възлизаха на 486 млрд. долара.Управителят на Централната банка Елвира Набиулина неколкократно е заявявала, че банката води политика на диверсификация по отношение на международните си резерви в злато и валута. При увеличаване на международните резерви се взимали предвид както финансовите, така и икономическите и геополитическите рискове.Така например през 2018 г., след като Вашингтон въведе нови санкции срещу Москва, Руската централна банка започна да продава американски съкровищни бонове. В периода между 2017 и 2018 г. банката е съкратила значително и номиналните активи в щатски долари. През юни 2017 г. 46,3% от номиналните активи на Руската централна банка са били в щатски долари, докато година по-късно процентът им е спаднал до 21,9%.", "date": "2019.04.09", "title": "Русия с рекордни златовалутни резерви въпреки санкциите на САЩ"}
{"url": "https://news.bg/politics/zaharieva-ne-mozhe-za-vseki-problem-da-se-pishe-nov-zakon.html", "text": "\"Странно съвпадаха идеите на президента и на БСП в КСНС.\" Това заяви пред bTV външният министър Екатерина Захариева по повод направени предложения за нов закон за противодействие на корупцията на Тя подчерта, че не може при всеки проблем да се приема нов закон и да се създава нов орган.По думите ѝ не е редно да се пишат законопроекти на коляно точно преди изборите.Според нея сегашният антикорупционен закон е драконовски, друг обаче е въпросът доколко се спазва той.Захариева изтъкна, че очевидно болката на БСП е, че ръководството на КПКОНПИ се назначава от парламента, а не от президента.Според нея на българинът му е писнало от това кои кого е назначил.\"Важното е да има механизми, в които да сме сигурни, че тези органи работят безпристрастно\", посочи външният министър.Захариева уточни, че тонът по време на КСНС е бил конструктивен и в никакъв случаи не е имало нападки.По отношение на , тя заяви, че това не е добър знак, но според нея било по-добре Георгиев да не бъде там докато минат проверките.За терасата на Георгиев Захариева поясни, че не е специалист по вещно право и не може да коментира.\"Няма лошо хората да си купуват жилища, но да е по правилата\", подчерта тя.Министърът допълни и, че цените на някои от имотите изглеждат доста ниски.За своите имоти Захариева уточни, че те отдавна са публични.По отношение на , тя отбеляза, че в изпълнителната власт е по-различно от парламента и според нея няма да му бъде лесно.Външният министър коментира и , като обясни, че към момента всичко е спокойно и няма реална такава опасност.\"Това, което се случва в Гърция , показа колко добре България се справя с опазването на границата\", посочи Захариева.Относно планиранотo посещение на външния министър на Турция Мевлют Чавушоглу у нас, което трябвало да се проведе днес, тя уточни, че са се разбрали то да бъде отложено най-вече заради създалата се ситуация с Припомняме, Консултативният съвет по национална сигурност, свикан от президента Румен Радев, бе на тема \"Резултати от противодействието на корупцията по високите етажи на властта. Необходимост от мерки\". , закупени от членове на правителството, вече бившият председател на ПГ на ГЕРБ и втори в партията Цветан Цветанов.  до ниво  и неговия заместник, шефа на ВКС Лозан Панов, а днес достигна и до .След края на заседанието стана ясно, че , а  че всички членове са , както и предложенията на държавния глава. Точно преди началото на съвета от институцията на президента излязоха с .", "date": "2019.04.09", "title": "Захариева: Не може за всеки проблем да се пише нов закон"}
{"url": "https://news.bg/crime/obshtina-slatina-proveryava-terasata-na-shefa-na-kpkonpi.html", "text": "Община Слатина в София ще направи нов опит за проверка на терасата на шефа на антикорупционната комисия Пламен Георгиев, съобщи БНТ.Досегашните опити на проверяващите да влязат в имота, за да установят какво всъщност е построено на покрива на сградата, са били неуспешни.Инспекторите се надяват да успеят да открият у дома Георгиев, който е Още през 2012 година в районната администрация е постъпил сигнал за незаконно строителство на обекта.Предишният собственик на жилището, от когото Пламен Георгиев купил имота през 2017 година, също не е осигурил достъп на проверяващите и затова през годините санкции не са били налагани.Припомняме, че на 4 април главният прокурор Сотир  На същия ден Георгиев обяви, че  Малко по-късно президентът съобщи, че От разследване на bTV преди това стана ясно, че от 186 квадрата, за която твърди, че В позиция до медиите антикорупционният шеф обясни, че  От \"Демократична България\" обявиха, че  относно  в София на цени под пазарните.След като бет Георгиев заяви, че няма да влиза в обяснителен режим.Заради имотния скандал Преди него същото направиха министърът на правосъдието , заместник-министърът на енергетиката и заместник-министърът на младежта и спорта.", "date": "2019.04.09", "title": "Община Слатина проверява терасата на шефа на КПКОНПИ"}
{"url": "https://news.bg/politics/zarkov-gerb-prodalzhavat-s-teatralnoto-hvarlyane-na-ostavki-do-sledvashtiya-geyt.html", "text": "\"ГЕРБ ще продължат с театралното хвърляне на оставка, но докога? До следващия гейт.\" Това заяви пред Нова телевизия зам.-председателят на ПГ на \"БСП за България\" Крум Зарков.По думите му България се намира в тежка политическа и институционална криза. Според Зарков тази криза се изразява в критично ниското доверие на българите в ключови институции и се е превърнала в институционална със серията оставки, включително с , който трябваше да проверява политиците за корупция.Зарков заяви, че е само върхът на айсберга. Според него е очевидно, че институциите не успяват да се справят. Той обаче не разбира нежеланието на управляващите да признаят този проблем и да се предприемат реални мерки за противодействие, особено след като ставало въпрос за хора като премиера Борисов, които били \"чувствителни към общественото мнение\".Ако продължават така да мижат пред истината, никой българин няма да спечели от това, категоричен бе зам.-председателят на БСП. Според него президентът е направил единственото възможно нещо в подобна ситуация, а именно да свика партиите и да ги постави пред тяхната отговорност. Зарков обаче изрази мнение, че управляващите не са били на висотата на тази задача, отказвайки да подпишат предложената декларация.Социалистът подчерта, че дори не се е стигнало до разговор за последващите мерки. Той припомни  че декларацията е била пълна с внушения.Това е отказ да се види реалността според Зарков. Той подчерта, че само икономическият растеж не е достатъчен за да догоним европейските си партньори, именно защото има корупция.Този растеж не стига до голяма група от хора, а само до някои, именно защото има корупция, обясни социалистът.Относно  Зарков каза, че  в сбъркания като идея и като правомощия закон. Той посочи, че през няколко години се създават органи, които всъщност не работят, а само се сменят имената и шефовете на тези звена, вместо да се смени начинът на конституиране и действие.Стратегията да се прави скандал, за да се заглуши друг скандал, е вредна, категоричен бе той. При отсъствие на институции, които да отсъдят кой е крив и кой е прав, спорът е безкраен, коментира още Зарков.", "date": "2019.04.09", "title": "Зарков: ГЕРБ продължават с театралното хвърляне на оставки до следващия гейт"}
{"url": "https://news.bg/disasters/osuetiha-teroristichna-ataka-v-shtata-merilend.html", "text": "Американската полиция задържа мъж, възнамерявал да прегази с камион пешеходци на оживена алея край река Потомак в щата Мериленд, съобщават местни медии.Става въпрос за 28-годишният американски гражданин Рондел Хенри, който бил задържан на 28 март.Мъжът откраднал камион. В показанията си посочил, че искал да предизвика \"хаос и паника\".Според прокуратурата Хенри бил вдъхновен от терористичната групировка \"Ислямска държава\" и по-конкретно от нападението в Ница на 14 юли 2016 г.Припомняме, тогава камион, управляван от френски гражданин от тунизийски произход, се вряза в хора, разхождащи се по крайбрежната алея, и", "date": "2019.04.09", "title": "Осуетиха терористична атака в щата Мериленд"}
{"url": "https://news.bg/crime/razsledvat-kmeta-na-s-chuprene-za-prodazhba-na-obshtinski-zemi-na-rodnini.html", "text": "Спецпрокуратурата започна разследване на кмета на белоградчишкото село Чупрене.Срещу Ваньо Костин е образувано досъдебно производство през ноември 2018 г. въз основа на данни за продажба на общински земи на дружества, които са свързани с негови роднини - баща, майка, брат и съпруга.Земите попадат в територията на бъдещия ски комплекс \"Миджур\", който предстои да бъде изграден до селото.Извършват се претърсвания, изземвания и разпити на свидетели.", "date": "2019.04.09", "title": "Разследват кмета на с. Чупрене за продажба на общински земи на роднини"}
{"url": "https://news.bg/regions/v-chernomorets-negoduvat-sreshtu-prodazhbata-na-darzhaven-imot.html", "text": "Решение на Министерския съвет за продажба на държавен имот в Черноморец разгневи местните жители, предаде Нова телевизия.Става въпрос за терените на бившето военно поделение, които заедно със сградите в местността Червенка се продават. Според хората върху земята ще израсне поредният хотелски комплекс.Бившият кмет на Черноморец Милчо Димов обясни, че през годините от Черноморец са били отнети много земи за военни нужди. Министерството на отбраната се оправдавало, че земята е платена, но не разполагало с документ.Местните жители разказват, че от 30 години се борят за тази земя.По думи на настоящият кмет на Черноморец Добри Добрев е редно земята да бъде възстановена на хората, след като военните вече нямат нужда от нея.Недоволните подготвят подписка и заплашват, че може да блокират основни пътища.От своя страна от Министерство на отбраната твърдят, че теренът няма да се продава, въпреки че има постановление на Министерския съвет.", "date": "2019.04.09", "title": "В Черноморец негодуват срещу продажбата на държавен имот"}
{"url": "https://news.bg/world/28-pati-obyasnyavali-na-balgarite-v-angliya-kakvo-da-pravyat-sled-brekzit.html", "text": "Министерството на труда и социалната политика и Посолството на България в Лондон са организирали 28 информационни дни за българската общност във Великобритания от началото на 2019 г., информираха от пресцентъра на социалното министерство.Сънародниците ни са получили информация за стъпките, които трябва да предприемат, за да гарантират правата си след Брекзит.През март и април са проведени срещи в градовете Лондон, Оксфорд, Крю, Ковънтри, Нюкасъл, Глазгоу, Екситър, Труро и Плимът.На 30 март 2019 г. официално е стартирала британската Схема за уседналост, по която българските граждани и членовете на техните семейства могат да подават заявления за получаване на Статут за уседналост и Временен статут на уседналост. Кандидатстването може да се извърши и с лична карта. Схемата за уседналост ще се приложи от британските власти дори при напускане на ЕС без споразумение. При \"твърд\" Брекзит българските граждани, пребиваващи в Обединеното кралство, ще могат да кандидатстват за статут на уседналост до 31.12.2020 г.", "date": "2019.04.09", "title": "28 пъти обяснявали на българите в Англия какво да правят след Брекзит"}
{"url": "https://news.bg/politics/mladen-marinov-ne-znae-koy-proveryava-imotite-na-proveryavashtite.html", "text": "Вътрешният министър Младен Маринов не знае кой орган проверява шефът на Антокорупционната агенция и заместника му. Това пролича от интервюто му в сутрешния блок на Нова телевизия.След като няколко пъти му бе задаван въпрос кой проверява проверяващите, Маринов отговори уклончиво и чак на третия път заяви, че главният прокурор Сотир Цацаров може да провери всеки.Вътрешният министър направи уточнение, че той ръководи МВР, а КПКОНПИ не е в неговата структура.Той увери, че министерството ще окаже съдействие на всеки един компетентен орган, който осъществява проверки.На въпрос дали е ясно кой е заплашвал Пламен Георгиев, силовият министър заяви, че не може да разкрие такава класифицирана информация.\"Към момента няма задържан за конкретно отправена заплаха\", допълни Маринов.Маринов подчерта, че бил човек от практиката и трябвало да се изкача да минат проверките на имотите и след това да се коментира ситуацията.По отношение на закона за противодействие на корупцията вътрешният министър поясни, че той работи от една година и може и да се нуждае от поправки, но не бил лош. \"Не е добра практика да сменяме бързо законите\", отбеляза Маринов. Той уточни, че към момента работят много добре с новата агенция.Вследствие на тази работа той припомни, че през 2018 година са образувани досъдебни производства за корупция срещу 37 български граждани. Сред тях има кметове, участници в местната власт и държавни служители.", "date": "2019.04.09", "title": "Младен Маринов не знае кой проверява имотите на проверяващите"}
{"url": "https://news.bg/disasters/vazstanovyavaneto-na-elektrozahranvaneto-vav-venetsuela-mozhe-da-otneme-godina.html", "text": "Работата по възстановяването на електрозахранването на Венецуела може да отнеме година. Това съобщи ТАСС по прогнози на венецуелския енергиен министър Игор Гавидия.Ще разрешим проблема в съответствие с плана, изготвен от Николас Мадуро, посочи той. Става въпрос за планове, които трябва да се изпълнят в различни срокове - до 30 дни, за 30-60 дни или за година, обясни още Гавидия, който беше назначен на длъжността на 1 април.От началото на март Венецуела страда от периодични прекъсвания на електрозахранването в цялата страна.В края на миналия месец Мадуро съобщи, че за 30 дни.Според опозиционния лидер Хуан Гуайдо това решение е сигнал, че настоящото правителство е неспособно да преодолее енергийната криза в страната.Най-сериозният  Тогава по-голямата част от страната остана без ток в продължение на няколко дни, а повече от 20 души, включително шест бебета, . Правителството излезе с позиция, че става въпрос за саботаж на водноелектрическата централа \"Симон Боливар\". Мадуро обвини \"американският империализъм\" за мащабния срив. От своя страна САЩ отрекоха да са замесени в аварията.", "date": "2019.04.09", "title": "Възстановяването на електрозахранването във Венецуела може да отнеме година"}
{"url": "https://news.bg/regions/zapochva-remont-na-tri-gari-v-sofiya.html", "text": "Започва ремонт на три гари в София, информира БНТ.Първата ремонтирана гара ще е Подуяне, за която Националната компания \"Железопътна инфраструктура\" е сключил договор с фирма изпълнител.Предстои такъв да бъде подписан за \"Казичене\" и \"Искър\". Изпълнението на проектите се е забавило заради обжалване на процедурите за избор на изпълнители.Цялостна реконструкция на гара Подуяне не е правена от създаването на гарата. Пейките са стари, работи само едно гише и в момента само една от вратите може да се отваря. Има проблеми с осветлението и с течове.По думите на инж. Ивайло Дженев от Националната компания \"Железопътна инфраструктура\", ремонтът ще започне в началото на май месец.Той уточнява, че сроковете за изпълнение за гара \"Подуяне\" са 15 месеца, за гара \"Искър\" - 1 година. За \"Казичене\" има едно обжалване и процедурата е в Комисията за защита на конкуренцията.Инженер Дженев заяви, че няма опасност заради обжалването да не могат да се изпълнят ремонтите, като увери, че след произнасянето на КЗК Казичене ще бъде завършено.Реконструкциите в гара Подуяне ще включват конструктивно укрепване, подобряване на енергийната ефективност, достъп за лица в неравностойно положение, озеленяване. ВиК и електроинсталациите също ще бъдат подновени.Гарата ще работи без прекъсване по време на ремонта, въпреки че ще има известни затруднения в отделни етапи на ремонтните дейности.Строителните стойности на ремонтите на трите гари са около 5,4 милиона лева - 2,9 милиона за Подуяне, 1,2 милиона за Искър и 1,1 милиона за Казичене.", "date": "2019.04.09", "title": "Започва ремонт на три гари в София"}
{"url": "https://news.bg/health/milion-balgari-smyatat-vaksinite-za-chast-ot-svetovna-konspiratsiya.html", "text": "2/3 от българите смятат имунизациите за безопасни, но 19% стоят на обратни позиции. 85% посочват, че имунизацията чрез ваксини е важна за децата. 5% от българите са на противоположно мнение, а 10% заявяват, че не могат да преценят.Данните са от проучване на агенция \"Тренд\", направено в периода 6-13 март 2019 г., месец след като страната за малко се размина с .Проучването откроява тези близо три четвърти от всички пълнолетни българи, които са на мнение, че родителите, които не имунизират децата си постъпват безотговорно (73%). Около милион българи мислят обаче, че ваксините са част от световна конспирация.От агенцията посочват, че 1% от извадката отговаря на 55 хил. души, което означава, че малко над 1 млн. българи смятат, че имунизацията с ваксини не е безопасна. 72% са на мнение, че имунизацията е ефективна, а 9% са на обратното мнение.Данните показват, че сред хората с висше образование в най-голям дял се определя липсата на имунизация като безотговорно за сметка на хората с основно или по-ниско образование. Делът на жените, които отговарят положително за значението на ваксините е по-висок от този на мъжете (67% на 58%).От тези 7%, според които имунизацията не е важна, за една четвърт основният аргумент е че ваксините са \"вредни за здравето /може да им навредят/ не е безопасно/има рискове\", а за 23% имунизацията има \"странични ефекти/ опасност от отключване на състояние, за които лекарите не знаят (алергии, усложнения, други заболявания)\".14% от българите са на мнение, че ваксините могат да причинят/отключат аутизъм, което означава, че 770 000 българи споделят това мнение. Близо половината от българите обаче не знаят или не могат да преценят. Още по-висок е делът на българите, които смятат, че ваксините могат да доведат до алергии - 35%, което в числово изражение се равнява на близо 2 млн. Делът на несъгласните с това твърдение е по-нисък от съгласните - 28%.Прави впечатление и високият дял на българи, които приемат, че задължителната ваксинация е част от световна конспирация - 18% (близо 1 млн. българи). Близо половината от пълнолетното население са на обратната позиция. И на това твърдение се запазва висок делът на тези, които посочват, че \"не знаят/ не могат да преценят\"  -34%.29% са на мнение, че многото ваксини претоварват имунната система на децата, докато 34% са на обратното мнение.Една от важните теми свързани с имунизацията с ваксини е свързана с набавянето на информация. Малко над две трети от българите търсят такава информация от лекари, 39 процентни пункта се информират от телевизията. На трета позиция с 22 процентни пункта е съответно събирането на информация от приятели/ семейство. Интернет медиите, форуми, както и социалните мрежи също остават канали за информация с дялове под 10 процентни пункта.67% от българите са мнение, че държавата трябва да прилага по-строг и стриктен контрол върху редовната имунизация, докато 14% са на обратното мнение. Близо половината от пълнолетните българските граждани (48%) са на мнение, че трябва да бъдат санкционирани родителите, които не поставят ваксини на децата си.В проучването беше тестван въпрос с конкретни санкции, които да бъдат налагани при липса на имунизация. В най-голям дял, 32%, смятат, че това е техен избор и не трябва да бъдат санкционирани. 18% са на мнение, че трябва да бъдат наложени парични санкции, 15% комбинирано наказание от наказателна отговорност и парични санкции. 9% смятат, че е необходима само наказателна отговорност.", "date": "2019.04.09", "title": "Милион българи смятат ваксините за част от световна конспирация"}
{"url": "https://news.bg/int-politics/otkazaha-na-erdogan-novo-prebroyavane-na-byuletinite-v-istanbul.html", "text": "Висшата избирателна комисия в Турция отхвърли искането на управляващата Партия на справедливостта и развитието (ПСР) на Реджеп Тайип Ердоган за  в 31 от избирателните райони в Истанбул, съобщи \"Ройтерс\", цитирайки един от членовете на комисията.Вчера лидерът на ПСР заяви, че местните избори са били помрачени от \"организирана престъпност\" в  Ердоган посочи, че има възможност за повторно провеждане на местните избори в града, които се състояха на 31 март и при които с малка преднина спечели .По думи на представителя на ПСР във Висшата избирателна комисия Реджеп Йозил комисията е приела единствено да бъдат преброени повторно 51 избирателни урни от 39-те избирателни района в града, като всяка от урните съдържа близо 350 гласа.Управляващата партия настоя за пълно повторно преброяване и в истанбулския район Бююкчекмедже. Комисията обаче все още не се е произнесла по това искане.", "date": "2019.04.09", "title": "Отказаха на Ердоган ново преброяване на бюлетините в Истанбул"}
{"url": "https://news.bg/int-politics/kazahstan-izbira-predsrochno-prezident-na-9-yuni.html", "text": "Изпълняващият длъжността президент на Казахстан Касим-Жомарт Токаев свика предсрочни избори за държавен глава на централноазиатската страна, съобщава \"Ройтерс\". Те ще се състоят на 9 юни.Токаев се позова на необходимостта да бъде премахната политическата несигурност в Казахстан.Припомняме, на 19 март дългогодишният президент на Казахстан Нурсултан Назарбаев обяви, че , който заемаше близо 30 години.Ден по-късно за временен държавен глава беше избран тогавашният председател на горната камара на парламента Токаев. По негово предложение столицата беше ", "date": "2019.04.09", "title": "Казахстан избира предсрочно президент на 9 юни"}
{"url": "https://news.bg/crime/ot-arteks-obzhalvat-spiraneto-na-stroezha-na-nebostargacha-zlaten-vek.html", "text": "От компанията, която строи небостъргача \"Златен век\" в столичния кв. \"Лозенец\" ще обжалват решението за спиране на строежа. Пред БНР арх. Пламен Мирянов-младши, управител на фирма \"Артекс инженеринг\" заяви, че ще обжалват решението на ДНСК.\"Ние сме уверени в нашата правота и в това, че имаме законни строителни книжа, както и действащо разрешение за строеж. Старо римско правило е - когато общественото мнение влезе през вратата на съда, правосъдието излиза през прозореца на съдебната зала. Общественото мнение не бива да диктува законните решения на органите на България\", каза арх. Мирянов.По думите му решенията на Министерския съвет и на премиера Бойко Борисов били продиктувани от протестите и \"улицата\". Това е единственият начин да си обясня факта, че и ние не бяхме поканени на срещата вчера. Втори ден чакам отговор от тях\", добави Мирянов-младши.Припомняме, докато  между представители на Инициативния комитет \"Лозенец\", столичния кмет Йорданка Фандъкова, главния архитект на София Здравко Здравков, регионалния министър Петя Аврамова и премиера Бойко Борисов от компанията \"Артекс\" в открито писмо заявиха, че многократно са търсили среща с премиера.. След тази среща архитект Здравко Здравков обяви, че получаваните есемеси от компанията до него били обичаен натиск и той няма да подава сигнал за опит за вмешателство в работата му.Пред общественото радио представител на строителния надзор - Ива Милова твърди, че няма как в днешно време една такава сграда от такова естество, с такива размери и инвестиции да бъде незаконна. Според нея в последните 2 години, откакто е започнал строежът на \"Златен век\", това е един от най-проверяваните строителни обекти в София.\"Когато \"Артекс\" внесе молбата за презаверка на разрешението за строеж, в този момент в Народното събрание вече беше внесен проектозакон за изменение. В тази поправка тези изменения са неблагоприятни както за \"Артекс\", така може би за всички разрешителни режими в София, тъй като се въвежда рестрикция в броя на презаверките. В тази поправка попадат всички заварени случаи. Ние не сме с ретроактивно действие\". (ретроактивно действие - преди датата на приемане на закона или законовата поправка - б.р.).Поправките в Закона за устройство на територията (ЗУТ) нямат обратно действие, освен ако не е упоменато изрично в преходните и заключителни разпоредби, заяви архитект Борислав Игнатов - председател на Камарата на архитектите в България.Според него трябва да се разгледа и възможността, която е абсолютно реална, че това е заварен случай, който в момента действа, т.е. не е старо разрешение, което изведнъж се подновява. При този проект прави впечатление, че на няколко места във времето назад сроковете се хващат за 1-2 дни, обясни той. По думите му в момента по българското законодателство не е ясно кой носи отговорност за нанесени щети, когато са издадени неправомерни актове и има нарушения.Архитект Игнатов подчерта, че установените от ДНСК нарушения при небостъргача, са технологични. \"Тези неща се отстраняват за няколко дни и са обща практика в строителството и проектирането. Те не са нещо фатално. Сега цялата сграда се обявява за незаконна\", каза арх. Игнатов.Според него е необходимо Законът за устройство на територията да бъде преразгледан кардинално. На негово място да бъде прието ново съвременно законодателство във вид на кодекс, настоява арх. Игнатов. Според него случаят \"Артекс\" е болезнен както за бранша, така и за цялото общество. \"Такъв тип казуси произтичат от неуредиците в законодателството\", допълни председателят на Камарата на архитектите в България.", "date": "2019.04.09", "title": "От \"Артекс\" обжалват спирането на строежа на небостъргача \"Златен век\""}
{"url": "https://news.bg/politics/kmetat-na-sozopol-hvarli-ostavki.html", "text": "Кметът на Созопол Панайот Рейзи подаде оставка. Това свое решение той е съобщил в присъствието на председателя на ГЕРБ и министър-председател Бойко Борисов и на зам.-председателя на ГЕРБ и член на ИК на партията Димитър Николов.Освен от кметския пост Рейзи подава оставка и като член на ПП ГЕРБ. Това свое решение той аргументира с желанието си да не остават съмнения, че по някакъв начин може да бъде възпрепятствано разследването срещу него.Почти  от кметския стол, а само от партия ГЕРБ. На среща с премиера Бойко Борисов и с кмета на Бургас Димитър Николов не му е искана оставката като кмет.Рейзи подчерта, че с този свой личен акт иска отново да покаже високия морален стандарт в ПП ГЕРБ, според който представителите на партията в законодателната, изпълнителната и местната власт напускат своите постове дори само заради съмнения за нарушения на закона.Припомняме, вчера  кмет на Созопол по настояване на Спецпрокуратурата заедно с главния счетоводител на общината Златка Мусева.Двамата са обвинени в длъжностно присвояване в особено големи размери, представляващо особено тежък случай. Според държавното обвинение Рейзи и Мусева са  от общинския бюджет, като присвоените пари са били предназначени за строително-монтажни работи.Панайот Рейзи е знаково лице за Созопол, но и за управлението на ГЕРБ по места. Реално управлява Созопол от 2007 година без прекъсване.Политическата си кариера Рейзи започва като заместник-кмет на община Созопол в периода 1999 - 2002 г., а от 2003 до 2007 г. е председател на Общински съвет - Созопол, влязъл в местния парламента от страна на партията на Стефан Софиянски - СДС.Следва първият му мандат като кмет - 2007-2011 г., за който е подкрепен от коалиция ФАР (Съюзът на свободните демократи, Социалдемократическата партия, партия, \"Радикали\" и \"Движение Нашият град\").На следващите местни избори през 2011 г. е избран за кмет от листата на ГЕРБ. Печели на първи тур с 58,27 %, състезавайки се с Тихомир Янакиев от БСП с 18,71 %.Името на Рейзи се завъртя в медийното пространство и в началото на тази година, когато започнаха масови проверки на строежи по Южното Черноморие. Тогава сигнали бяха подадени и за строежи по плажовете на Община Созопол -  и . След проверка на ДНСК обаче", "date": "2019.04.09", "title": "Кметът на Созопол хвърли оставки"}
{"url": "https://news.bg/press/prezidentat-darzhavata-ne-si-e-na-myastoto-i-tova-e-zaplaha-za-natsionalnata-sigurnost-borisov-oproverga-radev-i-ninova-poiska-stenogramata-ot-ksns.html", "text": "КСНС. \"Дума\":Президентът: Държавата не си е на мястото и това е заплаха за националната сигурностПоведението на институциите покрай последните корупционни скандали разкрива криза на държавността. Скандали като \"Апартаментгейт\" показват, че държавата не си е на мястото, а това е заплаха за националната сигурност. Това заяви президентът Румен Радев в изявлението си след края на заседанието на КСНС днес. Стана ясно, че декларацията, предложена от държавния глава, е била отхвърлена от участниците в съвета. Единствено лидерът на БСП Корнелия Нинова е подкрепила становището в документа, но в крайна сметка КСНС не излезе с обща позиция по темата корупция по високите етажи.Президентът обясни накратко къде са били основните разминавания между неговата позиция и тази на управляващите. От думите му стана ясно, че не са приети тезите му, че институциите, които трябва да се борят с корупцията по високите етажи, не се справят. Президентът подчерта, че е имало разминаване в оценките и изводите, които касаят най-вече работата на Комисията \"Антикорупция\" и за това дали е ефективен контролът над работата на комисията. Не е била приета и оценката на Радев за ефективността на Закона за борба с корупцията и за методите, по които се оценяват резултатите от него.Румен Радев подчерта, че в момента КНКОНПИ се изчерпва с пасивни методи за борба с корупцията - проверка на декларации и чакане на сигнали от медиите. \"24 часа\":Борисов опроверга Радев и Нинова, поиска стенограмата от КСНССпециално извънредно изявление, за да опровергае думите на президента Румен Радев и соцлидерката Корнелия Нинова след КСНС направи премиерът Бойко Борисов.\"Нямах намерение да говоря, но чух преразкази, които не ми харесаха. И реших и аз да преразкажа\", започна изявлението си Борисов. Той поиска президентството да публикува стенограмата от заседанието, за да се види кой говори истината.Предложената от Румен Радев декларация на КСНС бе предизборен подарък за Корнелия Нинова, вероятно написана от Иво Христов, заяви Министър-председателят. Оттегляне.\"Сега\":Цецка Цачева се отказа от депутатското си мястоЦецка Цачева, която подаде оставка като министър на правосъдието заради скандала \"Апартаментгейт\", се отказва и от депутатското си място.При това положение Ралица Добрева, която трябваше да отстъпи на Цачева, ще остане народен представител. Още в неделя ЦИК е взела решението въз основа на заявление от ексминистър Цецка Цачева, че \"не желае да бъде обявена за народен представител от листата на ГЕРБ от Плевенския избирателен район\".Ралица Добрева влезе в Народното събрание, след като миналата година Ивайло Московски, бившият министър на транспорта, стана за кратко депутат, а после замина на работа в Черноморската банка. Сега тя остава депутат, защото Цецка Цачева няма да се върне в Народното събрание. Пакет \"Мобилност\".\"Монитор\":Караянчева: България ще бъде сред най-пострадалите от пакета \"Мобилност\"България е една от страните, които ще бъдат най-сериозно засегнати от приетия миналата седмица от Европейския парламент пакет \"Мобилност\". Това заяви председателят на Народното събрание Цвета Караянчева в изказване na Конференцията на председателите на парламенти на страните-членки на ЕС, предадоха от правителствената информационна служба.Пакетът \"Мобилност\" поставя под изпитание хиляди български семейства и застрашава цял един бранш, подчерта тя. Над 60 000 - толкова са домакинствата в България, в които поне едно лице работи като водач на тежкотоварен автомобил, и пакетът \"Мобилност\", освен че застрашава тяхното препитание, излишно подхранва евроскептицизма в навечерието на европейските избори, допълни председателят на българския парламент. Форумът се провежда в австрийската столица Виена, а изказването си председателят на Народното събрание направи в рамките на сесията \"Европейският съюз и неговите съседи\".Цвета Караянчева подчерта, че ощетяващият България пакет \"Мобилност\" е индикатор за много по-дълбоки и тревожни проблеми, свързани с бъдещето на Европейския съюз.", "date": "2019.04.09", "title": "Президентът: Държавата не си е на мястото и това е заплаха за националната сигурност; Борисов опроверга Радев и Нинова, поиска стенограмата от КСНС"}
{"url": "https://news.bg/world/oon-prizova-sudan-kam-sdarzhanost-sled-sblasatsite-na-protestite.html", "text": "Генералният секретар на ООН Антонио Гутериш следи внимателно ситуацията в Судан, предаде \"Спутник\", като цитира изявление на пресофиса му.Той следи протестите, които се провеждат в суданската столица Хартум.Гутеришпризовава всички страни в конфликта да проявят сдържаност и да предотвратят насилието, да зачитат правата на човека, включително свободата на изразяване и свободата на събранията, както и освобождаването на задържаните демонстранти.Генералният секретар призова правителството на Судан да създаде благоприятни условия за решаване на настоящата ситуация.Припомняме, че Силите за сигурност на Судан използваха да разбият протест на десетки хиляди мирни демонстранти, които лагеруват в централната част на столицата Хартум от повече от 48 часа.Предишни опити за разпръсване на протестиращите се провалиха. Недоволните граждани на африканската държава призовават президента Омар ал Башир, поел властта с военен преврат през 1989 г., да подаде оставка.", "date": "2019.04.09", "title": "ООН призова Судан към сдържаност след сблъсъците на протестите "}
{"url": "https://news.bg/world/britanskiyat-parlament-otlozhi-brekzit-sled-12-april.html", "text": "Британският парламент отложи Брекзит. Той със сигурност ще влезе в сила след 12 април. Това стана ясно след историческо гласуване на депутатите тази вечер, предаде \"Гардиън\". \"За\" мерките гласуваха 390 депутати срещу 81 гласа \"против\".Законопроектът бе внесен от лейбъристите Ивет Купър и Оливър Летуин. Целта е да се забави изпълнемнието на чл. 50 и по този начин да се предотврати възможността Кралството да напусне Общността без сделка.Мерките вече получиха кралското одобрение и правителството трябва да се съобрази с тях.Документът бе представен в Двореца след 23 часа в понеделник, допълват агенциите.Очаква се правителството да представи план на забавянето за Брекзит, което ще търси.Припомняме, че британското правителство вече 2 пъти поиска отлагане на \"развода\", който първоначално бе определен за 29 март тази година.Лондон бе принуден да насрочи избори за Европарламент. Те са определени за 23 май, въпреки по-ранния отказ да бъде направено това.Преди това няколко пъти депутатите отхвърлиха при гласуване вече постигнатата сделка между Брюксел и кабинета.Стигна се до призиви за оставка на Тереза Мей и насрочване на предсрочни парламентарни избори дори в сред консерваторите.Все още надеждите на премиера са за напускане преди края на юни.В сряда предстои среща на върха на ЕС, по време на която ще се обсъжда и Лондон.", "date": "2019.04.09", "title": "Британският парламент отложи Брекзит след 12 април "}
{"url": "https://news.bg/world/sasht-zabraniha-na-16-saudittsi-da-vlizat-v-stranata.html", "text": "В понеделник Съединените щати забраниха влизането на 16 граждани на Саудитска Арабия заради ролята им за убийството на журналиста Джамал Хашоги, предаде АФП.Съобщението на държавния секретар Майк Помпео идва, когато администрацията на президента Доналд Тръмп е подложена на натиск от страна на Конгреса заради случая.Някои американски конгресмени публично заявиха, че подозират, че принц Мохамед бин Салман като пряко отговорен за убийството, въз основа на заключенията на ЦРУ.В списъка са Сауд ал Кахтани, бивш помощник на короната, и Махер Мутреб, който е бил част от обкръжението на кралския принц на пътувания в чужбина.Държавният департамент преди това отмени визите на почти десетки саудитски служители и замрази активите на 17 други.Кашоги, колумнист на \"Вашингтон пост\" и критик на саудитското правителство, беше в консулството на Саудитска Арабия в Истанбул от екип от 15 агенти, изпратени от Рияд. Все още не е открито тялото на журналиста.Външният министър на Саудитска Арабия Адел ал в убийството на журналиста да е замесен престолонаследникът Мохамед бин Салман, заявявайки в интервю по канал NDTV, че убийците \"действали на своя глава\"Правителството на  децата на Кашоги с жилища за милиони долари и месечна компенсация в размер на хиляди долари. ", "date": "2019.04.09", "title": "САЩ забраниха на 16 саудитци да влизат в страната "}
{"url": "https://news.bg/world/izrael-provezhda-parlamentarni-izbori-1.html", "text": "Днес Израел провежда парламентарни избори.На тях партията \"Ликуд\" ще се бори за победа, а премиерът Бенямин Нетаняху - за преизбиране и пети мандат на поста.Секциите отварят в 7 часа сутринта и затварят в 22 часа вечерта.Имащите право на глас са 6, 3 млн. души, като представителите на малцинствата могат да окажат сериозно влияние.Гласът на младите израелци ще покаже одобряват ли те по-твърдата политика спрямо палестинците.Право на глас имат лица над 18-годишна възраст.Както е известно, вотът се провежда на фона на насилие в палестинските територии и израелски удари в Газа.Очаква се вечерта да станат ясни резултатите от вота.Припомняме, че последните социологически проучвания преди предсрочните парламентарни избори в Израел , че Бени Ганц, лидер на центристката партия \"Синьо и бяло\", води пред партия \"Ликуд\" на Нетаняху.Но според изследванията настоящият министър-председател е в по-добра позиция да формира следващото правителство.", "date": "2019.04.09", "title": "Израел провежда парламентарни избори "}
{"url": "https://news.bg/world/chetirima-amerikanski-voenni-ubiti-pri-atentat-v-afganistan.html", "text": "Най-малко четирима американски военни и служител на частна компания са били убити при атентат в Афганистан, съобщиха световните информационни агенции.Други трима военни са били ранени. Те са получили медицинска помощ.Американската армия е потвърдила новините.Покушението е извършено в близост до базата Баграм, северно от столицата Кабул. Използвано е самоделно взривно устройство. Конвоят на военните е бил ударен.Талибаните поеха отговорност за атаката.В Афганистан обикновено се регистрира значително увеличение на насилието през пролетта.През оследните месеци зачестиха атаките на талибаните и местното крило на \"Ислямска държава\".", "date": "2019.04.09", "title": "Четирима американски военни убити при атентат в Афганистан "}
{"url": "https://news.bg/world/bolsonaru-rabotim-sas-sasht-za-destabilizirane-na-venetsuelskata-armiya.html", "text": "Работим съвместно със САЩ за дестабилизиране на венецуелската армия. Това заяви бразилският президент Жаир Болсонару.Не можем да допуснем Венецуела да се превърне в следващата Куба или Северна Корея, отсече той.Държавният глава направи това изявление в интервю за Jovem Pan radio.На въпрос относно военна операция обаче той подчерта, че ще потърси мнението на останалите власти в страната си как да действа.Бразилските властивоенната намеса във Венецуела като начин за разрешаване на острата вътрешна политическа криза в страната. Това съобщи във вторник министърът на отбраната на Бразилия Фернандо Азеведо е Силва на среща с Джон Болтън във Вашингтон.На 19 март бразилският президент Жаир Болсонару, който беше на официално посещение в САЩ, не даде директен отговор на въпроса на журналистите дали Бразилия възнамерява да подкрепи потенциалното използване на военна сила от САЩ срещу Венецуела.Бразилският лидер обаче подчерта, че страната му \"е готова да търси отстраняването на венецуелската диктатура\".Президентът Николас Мадуро многократно обвини САЩ в саботажи с цел да бъде отстранен той от власт.САЩ и редица държави вече признаха Хуан Гуайдо за временен президент на Венецуела.", "date": "2019.04.09", "title": "Болсонару: Работим със САЩ за дестабилизиране на венецуелската армия "}
{"url": "https://news.bg/society/nashi-uchenitsi-zavoyuvaha-zlatni-medali-po-matematika-v-tayland.html", "text": "Български ученици постигнаха пореден успех на Международната олимпиада по математика, предаде БНТ. Тазгодишното издание на състезанието се проведе в Тайланд.Първата група от общо 32-те деца, които представиха страната ни на форума, се завърна снощи.Сред конкуренцията на повече от 1500 участници, българските математици успяха да завоюват 6 купи, 22 златни, 7 сребърни и 3 бронзови медала.", "date": "2019.04.09", "title": "Наши ученици завоюваха златни медали по математика в Тайланд"}
{"url": "https://news.bg/int-politics/yaponiya-otlaga-s-dve-godini-otpadaneto-na-sanktsiite-sreshtu-severna-koreya.html", "text": "Япония отлага с две години отпадането на едностранните санкции срещу Северна Корея, с които цели да принуди Пхенян да изостави ядрената си програма и да разреши въпроса с връщането на похитените японци, предаде \"Спутник\".До това решение се е стигнало, след като при, които се проведоха през февруари в Ханой, не се стигна до никакво споразумение.Санкциите, наложени през 2006 г. заради изстрелването на ракети от страна на Пхенян, включват забраната за внос на севернокорейски стоки и за достъп до японски пристанища на севернокорейски кораби или други плавателни съдове, посещавали пристанищата на страната.Рестрикциите ще останат в сила и през следващите две години, въпреки че Токио неколкократно е изразявал готовност да преговаря със Северна Корея.Освен това за първи път от 2008 г. Япония няма да изпрати на ООН проект за разрешаване на проблема с нарушаването на човешките права в Северна Корея.След срещата на върха между САЩ и Северна Корея през юни миналата година в Сингапур премиерът на Япония Шинцо Абе призова да се постигнат отношения на доверие с Пхенян, за да се разреши въпросът с Някои от тях успяха да се върнат в родината си, но Токио настоява да бъдат изяснени всички обстоятелства около отвличането им.", "date": "2019.04.09", "title": "Япония отлага с две години отпадането на санкциите срещу Северна Корея"}
{"url": "https://news.bg/regions/remont-ogranichava-dvizhenieto-v-tunel-praveshki-hanove-na-am-hemus.html", "text": "От 9.30 часа до 15.30 часа движението в тунел \"Правешки ханове\" на АМ \"Хемус\" в посока Варна ще бъде ограничено, съобщават от Агенция \"Пътна инфраструктура\". Причината е, че се извършва ремонт на осветлението.Автомобилите ще се пропускат само в една лента.", "date": "2019.04.09", "title": "Ремонт ограничава движението в тунел \"Правешки ханове\" на АМ \"Хемус\""}
{"url": "https://news.bg/regions/rushi-se-kashta-pametnik-na-kulturata-v-svezhen.html", "text": "Алармираха за опасни къщи в средногорското село Свежен, информира bTV.Селото е обявено за архитектурно-исторически резерват. Днес там има 100 сгради-паметници на културата. Много от тях обаче са в окаяно състояние.Къщата на Гурко Гюров е една от тези опасни къщи. Тя е обявена е за паметник на културата през 1986 година.Местните разказват, че къщата е \"подпряна\" преди 15 години. Често в района на опасната сграда играят малки деца.Преди 10 години община Брезово е изпращала предписание на собственика на опасната къща.По думите на кмета на селото Христо Енков комисия е предписала в констативен протокол какво трябва да се направи с къщата. След това собственикът е пуснал молба-заявление, че иска да бутне къщата. Кметът обаче обяснява, че това не може да стане, тъй като къщата е паметник на културата.Размяната на писма между общината, Министерството на културата и собствениците продължава с години. В същото време къщата продължава да се руши. Наскоро става ясно, че тя отново е продадена.От местната управа заявяват, че нямат връзка с новите собственици. От община Брезово отказаха да предоставят информация кои са те с аргумента, че ще нарушат Закона за личните данни.На главната улица в Свежен има още няколко опасни къщи-паметници на културата.Местните недоволстват, че явно трябва да стане нещастен случай и тогава институциите да предприемат действия.Кметът на Свежен предлага, ако къщата не може да се ремонтира и е оставена да се разпада, да бъде конфискувана в полза на държавата.", "date": "2019.04.09", "title": "Руши се къща-паметник на културата в Свежен"}
{"url": "https://news.bg/crime/shefat-na-spetssada-ochakva-skoro-da-ima-osaden-za-koruptsiya-politik.html", "text": "Делата срещу народните представители се разглеждат от Специализирания наказателен съд, когато се повдигне обвинение за подсъдно престъпление. Да изчакаме проверките по \"Апартамент гейт\" да завършат, преди да коментираме. За това призова председателят на Апелативния специализиран наказателен съд Георги Ушев пред bTV. Изказването му беше по повод въпрос дали някой от замесените политици в имотния скандал може да се окаже подсъдим.Ушев заяви, че не може да коментира нито апартаментите, нито средствата, с които те са закупени, тъй като не е запознат със случая.Запитан дали човек на подобна позиция , ако бъде обвинен, той изрази мнение, че това е лична преценка на всеки. Ушев обаче призна, че може би в конкретния случай е разумно, за да се осигури обективна проверка.Той отказа да коментира и отказа на председателя на Върховния касационен съд , тъй като нямал имот.Ушев отчете драстично увеличаване на постъпилите и разгледани дела в Спецсъда през 2018 г. Той съобщи, че са постъпили 55% повече дела от общ характер, а с 32% са се увеличили въззивните дела от частен характер. Съдебните заседания по негови думи са се увеличили с над 40% спрямо 2017 г.Запитан за някои от знаковите дела, които са били разгледани, Ушев подчерта, че всички дела, които се разглеждат в Апелативния специализиран наказателен съд са такива и отказа да отличава някое от тях като по-важно.Магистратът посочи, че през 2018 г. са произнесени общо 20 присъди. От тях имало над 50% увеличение на потвърдените и изменените присъди. Ушев обаче призна, че е по-висок и процентът на отменените присъди.Въпреки че през 2017 г. са били потвърдени 18 от 22 присъди, а през миналата година резултатът е бил едва 7 от 20, Ушев бе категоричен, че това не означава липса на ефективност. Той подчерта, че през първото тримесечие на тази година се отчитат само потвърдени дела. Някои от върнатите дела пък се връщали със спорни мотиви.Ушев посочи, че само 8 от 20 дела са върнати за ново разглеждане. Това ставало понякога, тъй като ВКС имали високи изисквания за доказателствата.За липса на ефективност не може да се говори, особено при делата за организирани престъпни групи, отсече той и напомни, че в доклада си  по показателя, свързан с организираната престъпност именно заради работата по тези дела.След настояване все пак да посочи някое по-знаково дело, Ушев даде пример с т.нар. дело \"Палките\" - група в КАТ за корупционни престъпления. При него въпреки че е имало оправдателна присъда на първа инстанция, Апелативния спецсъд е постановил осъдителна присъда за 8 от 12-те обвиняеми, по думи на магистрата.Ушев напомни и за друго знаково дело, а именно \"Килърите\", което е завършило с осъдителна присъда от 10 години \"лишаване от свобода\".Той обаче обясни, че все още няма как да има осъдени по високите етажи на властта, тъй като делата за корупция са подсъдни само от година и половина.Ушев все пак изтъкна, че има значително подобрение по този показател, напомняйки, че във всеки по-голям град ежемесечно се разбиват престъпни групи и повечето от замесените лица биват осъдени.Хората, с които работя в Апелативния специализиран съд, са почтени и си вършат работата съвестно, каза още магистратът. И за корупцията ще дойде време, когато ще си говорим не с негативен оттенък, а с конкретни резултати, убеден бе той.Относно делото \"Иванчева\", по което възникна спор между него и председателя на Върховния касационен съд Лозан Панов, Ушев подчерта, че съдийската колегия е отхвърлила срещу него с 9 на 1 гласа. Той заяви, че никой не оспорва правото на шефа на ВКС да инициира проверка, но все пак посочи, че опитът за влияние може да се маскира зад привидно легални действия.Всеки съдия, когато усети такъв опит за намеса, е длъжен да реагира, посочи той и напомни, че в случая е имало реакция срещу действията на Панов от страна на 11 апелативни съдии.Срещу моите действия никой никога никъде не се е оплакал, подчерта Ушев.Запитан кога ще има осъден политик в Апелативния специализиран наказателен съд, той призова да се изчакат процесите и съдиите да преценят доказателствата по тях.Не е далеч времето, когато и това ще се случи, завърши Ушев.", "date": "2019.04.09", "title": "Шефът на Спецсъда очаква скоро да има осъден за корупция политик"}
{"url": "https://news.bg/crime/izdirvat-sobstvenika-na-izgubeni-pari-v-sofiya.html", "text": "Столична полиция издирва собственикът на изгубени пари, съобщават от МВР.Сумата е намерена на 6 април на тротоара на ул. \"Ген. Столетов\" в ж.к. \"Банишора\". След това парите са предадени във Второ РУ.От МВР съобщават, че до момента в управлението не е постъпил сигнал за изгубени пари.Собственикът им може да отиде и да ги получи, след като удостовери подробности - сума, купюри и други необходими детайли.Припомняме, че вчера от МВР съобщиха и за друг такъв случай ", "date": "2019.04.09", "title": "Издирват собственика на изгубени пари в София"}
{"url": "https://news.bg/regions/kamion-i-kola-se-udariha-v-kresnenskoto-defile.html", "text": "Кола и камион се удариха в Кресненското дефиле, съобщи bTV. Пострадал е шофьорът на автомобила.На място се е образувала колона от автомобили. Всички тирове се спират още от Симитли.Oт АПИ съобщават, че движението по пътя Симитли-Кресна след отклонение за с. Ощава временно се осъществява в една лента.От Областното пътно управление в Благоевград информират, че е повишена опасността от падащи камъни в района на Предел и Кресненското дефиле. Причината е дъждовното време като пътните настилки са мокри и хлъзгави в областта.Ограничено е движението за тежкотоварни автомобили над 12 тона на третокласен път 108 в района на село Рибник, поради аварийни ремонтни дейности.", "date": "2019.04.09", "title": "Камион и кола се удариха в Кресненското дефиле "}
{"url": "https://news.bg/int-politics/svetat-ostava-bez-kontrol-nad-yadreni-orazhiya-a-rusiya-chaka-sasht-da-porasnat-za-dialog.html", "text": "Удължаването на Договора за мерките за намаляване и ограничаване на стратегическите нападателни оръжия (START - СТАРТ, неофициалното име на START-3) не е проста техническа формалност, а от Вашингтон се изисква да отговори на редица въпроси на Москва. Това предупреждение направи посланикът на Русия в САЩ Анатолий Антонов, коментирайки ситуацията относно СТАРТ в светлината на изявленията на американски официални лица, че има достатъчно време за удължаване на споразумението, съобщава ТАСС.\"Искрено се надявам, че съдбата на ИНФ (Договора за ядрени реките със среден обсег) няма да постигне и СТАРТ, чиято валидност ще изтече през 2021 г. Ние многократно сме заявявали готовността си да обсъдим перспективите за удължаване с още пет години, но отговор от Вашингтон няма\", коментира руският дипломат.Според него, \"разбира се, може да се надяваме, че все още има време за удължаване на Договора СТАРТ. Въпреки това, колкото по-малко време остава, толкова по-голям е рискът да бъдем в ситуация, в която за първи път от 50 години няма да има правни ограничения за ядрения потенциал. Такова развитие е изключително опасно в контекста на общата криза на двустранните отношения и разпадането на режима за контрол на оръжията\", допълва Антонов.\"Междувременно, бих искал да ви напомня, че удължаването на Договора СТАРТ не е техническа формалност, която може да бъде завършена след 1-2 седмици. Необходимо е да се решат сериозни проблеми\", обяснява той.Според информацията, предоставена от посланика, става въпрос за така нареченото \"преоборудване\" на стратегически нападателни сили от страна на американците. \"Обявените от Вашингтон необходими нива на оръжия, които трябва да бъдат контролирани, се постига не само с реалните им съкращения, но и поради едностранното изтегляне на САЩ от отчет на стратегическите им нападателни оръжия и обявлението, че те се преоборудват, което все още не можем да потвърдим, както изисква договор\".Посланикът уверява, че Русия подхожда отговорно към задълженията си в областта на контрола над въоръженията, разоръжаването и неразпространението.\"Нашите предложения за решаване на проблема с Договора за ИНФ и за запазване на Договора СТАР остават в сила. Аз съм дълбоко убеден, че възможностите за връщане към нормален и професионален диалог все още не са изчерпани\", добавя дипломатът.\"Но няма да тичаме след никого. Ще изчакаме партньорите ни да пораснат, за да водят равен и смислен диалог с нас по тази най-важна тема за целия свят. Всички наши предложения са на масата за преговори\", коментира Антонов.Той допълни, че изявленията на американските власти, че Русия разработва военна доктрина за \"ескалация на деескалация\", не са верни. \"Прословутата концепция за ескалация на деескалация\", предполагаща възможността за превантивно използване на \"ограничен ядрен удар с ниска мощност\", е друг ярък пример за това, че не искат да ни чуят.\" \"Изглежда, че в съзнанието на редица американски експерти те умишлено си имплантират разбирането, че Русия и нейното военно планиране означава практическо прилагане на тази концепция\", обяснява дипломатът.\"Разбира се, подобна постановка на въпроса е несъстоятелна\", добавя той.Във връзка с това той се позовава на съответните документи на руското правителство и припомня обяснения, които преди това са дадени и от Владимир Путин. \"Призовавам всички съмняващи се да се запознаят с параграф 27 от Военната доктрина на Руската федерация\", отбелязва посланикът.Според него \"черно на бяло е написано\", че Русия си запазва правото да използва ядрени оръжия в отговор на използването на ядрени и други оръжия за масово унищожение срещу нея и (или) съюзниците й, както и в случай на агресия срещу Руската федерация с използването конвенционални оръжия, когато самото съществуване на държава е застрашено.\"Така, както каза Владимир Путин: \"В нашата концепция за използване на ядрени оръжия няма превантивна атака. Нашата концепция е отговор на атака\", пояснява Антонов.Москва е изненадана, че Вашингтон говори само за Пекин, когато говори за възможността за разширяване на броя на участниците в преговорите за контрол на оръжията, които на този етап включват предимно само Русия и САЩ. Според Антонов, подобни преговори трябва да се разширят в бъдеще за западноевропейските участници в постоянната петорка на Съвета за сигурност на ООН - Обединеното кралство и Франция.Коментирайки изявленията на американските власти относно перспективите за присъединяване на Китай към евентуални нови преговори за контрол над въоръженията с Русия, дипломатът отбелязва, че \"подобни изявления не са нови\".\"Въпреки това дори високопоставени представители на американската администрация ... казват директно, че Пекин не се интересува от преговори за ограничаване на ракетните оръжия, предимно от среден обхват. Това не е изненадващо, защото според различни оценки около 90% от ракетите на КНР са в обхвата на ИНФ\", добавя той.\"За нашите китайски приятели тези оръжия играят решаваща роля по отношение на осигуряването на регионални интереси и национална сигурност\", коментира Антонов.\"В същото време е изненадващо защо САЩ говорят само за Китай, а не за Великобритания и Франция. Ако мислим за перспективите на всяко ново многостранно споразумение в тази област, нека погледнем по-широко. За да не бъдат компрометирани интересите на никого заради опортюнистични съображения\", призова руският дипломат.В тази връзка той цитира руския външен министър Сергей Лавров, който предупреждава, че \"основата на многостранния процес трябва да бъде принципът на единна и неделима сигурност\".\"Безсмислено е да се разглежда ядрено разоръжаване изолирано от целия комплекс от фактори, които влияят отрицателно върху стратегическата стабилност\", предупреждава Антонов.\"В настоящите условия на бърз технологичен прогрес\", една потенциална нова надпревара във въоръжаването може да провокира, наред с другото, желанието на много държави да разглеждат придобиването на собствен ядрен ракетен потенциал като единствена истинска гаранция за националната сигурност.", "date": "2019.04.09", "title": "Светът остава без контрол над ядрени оръжия, а Русия чака САЩ да пораснат за диалог"}
{"url": "https://news.bg/int-politics/evrosadat-vidya-narushavane-na-pravata-na-navalni-pri-domashniya-mu-arest.html", "text": "Европейският съд за правата на човека постанови, че Русия е нарушила правата на опозиционера Алексей Навални, поставяйки го под домашен арест, предаде \"Ройтерс\".Припомняме, Навални беше държан . в продължение на месеци, докато го разследваха за злоупотреби. По негови думи става въпрос за политически мотивиран случай.През 2017 г. Навални неуспешно опита да сеследващата година в Русия. Тогава той , тъй като има две условни присъди за злоупотреби, които обаче Европейският съд за правата на човека смята за неоснователни.", "date": "2019.04.09", "title": "Eвросъдът видя нарушаване на правата на Навални при домашния му арест"}
{"url": "https://news.bg/health/otkriha-semeyna-staya-za-roditeli-na-nedonoseni-bebeta.html", "text": "Семейна стая за родители на недоносени бебета е открита в отделението по неонатология в Университетската болница в Бургас. Тя е първата в Югоизточна България, съобщи Нова телевизия.В нея семействата ще могат да прекарват повече време с новородените. Контактът на детето с майката ще помага за по-бързото им възстановяване, смятат медиците.Доброволци се организирали и започнали ремонт и обзавеждане на специализираната стая за общуване на родители и недоносени деца.\"Столът е много комфортен и наистина създава и уют и за майката, и за бебето\" , казва медицинската сестра Валентина Теодосиева.Сега в отделението се полагат интензивни грижи за 15 бебета. От началото на годината през неонатология са преминали над 70 деца.Един от дарителите на семейната стая е Оля Костадинова, чиито син преди 39 години прекарва два месеца в кувьоз в отделението по Неонатология. През това време тя и съпругът й са далеч от рожбата си.\"Синът ми се роди килограм и 900 грама. Непрекъснато плачех и исках да го гушкам\", заяви дарителят Оля Костадинова.Недоносените бебета в стабилно състояние се възстановяват много по-бързо при контакт с майката. \"Допирът с човека, с топлината на тялото, усещайки сърцебиенето дори, гласа. Това се отразява на жизнените показатели.Допирът се отразява върху сърдечната честота, върху дишането при преждевременно родените деца в положителен аспект\", заяви началникът на отделение \"Неонатология\" към УМБАЛ-Бургас д-р Стилияна Томова. Според педиатрите броят на преждевременно родените деца се увеличава. При откриването Оля Костадинова рецитира стих на Валери Петров:\"\".", "date": "2019.04.09", "title": "Откриха семейна стая за родители на недоносени бебета "}
{"url": "https://news.bg/regions/politsiyata-obiskira-dzhip-v-tsentara-na-stolitsata.html", "text": "Криминалисти обискират джип в центъра на София, предаде БГНЕС.Автомобилът, който е със софийска регистрация, е паркиран на място за инвалиди на улица \"Ген. Гурко\" пред Телефонната палата.Полицейските служители го претърсват и снемат отпечатъци от купето и багажника му.На мястото има и полицейски бус.По информация на очевидци акцията продължава няколко часа. Били са проверени и документите на двама мъже.", "date": "2019.04.09", "title": "Полицията обискира джип в центъра на столицата"}
{"url": "https://news.bg/int-politics/proruskite-separatisti-zagovoriha-za-palnopravno-chlenstvo-na-donbas-v-rusiya.html", "text": "Ръководителят на самопровъзгласилата се Донецка народна република (ДНР) на проруските сепаратисти Денис Пушилин обяви в интервю за телевизия \"Юнион\", че основната цел на Донбас е \"завръщането в Родината като пълноправен член\", съобщават руските медии.По думите му Украйна носела на жителите на региона само \"снаряди, разрушения, множество загинали и блокада\", поради което Донбас активно се движел към Русия.\"Интеграционните процеси са в доста интензивна фаза. Разбира се, бих искал всичко да става много по-бързо, но разбираме, че има геополитически подтекст и се отнасяме с разбиране към това, че нашият път е по-труден и по-трънлив. Но въпреки това целта е ясна и ние отиваме към нейното изпълнение\", коментира Пушилин.Освен това в интервюто той е разказал за сформирането на ДНР, борбата с украинските сили за сигурност, както и как народът на Донбас преживява загубата на своите приятели и роднини.През април 2014 г. властите в Киев започнаха военна операция (антитеростична операция) срещу самопровъзгласилите се Донецка и Луганска народни републики, които обявиха независимост след събитията на Майдана и свалянето от власт на Виктор Янукович през февруари 2014 г. Според ООН повече от 10 000 души са станали жертви на конфликта.", "date": "2019.04.09", "title": "Проруските сепаратисти заговориха за \"пълноправно членство\" на Донбас в Русия"}
{"url": "https://news.bg/politics/panayot-reyzi-otricha-da-e-podaval-ostavka-kato-kmet-na-sozopol.html", "text": "Кметът на Созопол Панайот Рейзи е подал оставка само от партия ГЕРБ, но не и от кметското място, както по-рано бяха обявили от пресцентъра на ГЕРБ. Информацията е на БНР.\"Не съм подавал оставка като кмет на Созопол\", заяви Панайот Рейзи пред Радио Бургас.Припомняме, два часа по-рано  е подал оставка и от кметството и от партията.\"Подал съм си оставката само като председател на ГЕРБ в Созопол, но не и като кмет. Няма как да подам като кмет на този етап! Подал съм си оставката от партията. По този начин се различавам от партията\", съобщи Рейзи.Той заяви, че постоянно атакуват досегашните му съпартийци, когато се издънят. Така създават черно петно на партията и затова решил да си подаде оставката от председател на структурата в Созопол.\"За кмет, на този етап, няма за какво да я подавам, защото аз съм преценил, че вина нямам за това, за което в момента съм в досъдебно производство\", каза Рейзи.Рейзи съобщил решението си в присъствието на премиера и председател на ГЕРБ Бойко Борисов и на заместник-председателя на партията Димитър Николов. Той се е аргументирал с желанието си да не остават съмнения, че по някакъв начин разследването срещу него може да бъде възпрепятствано, информираха от управляващата партия.Рейзи потвърди, че е бил на среща с Бойко Борисов и Димитър Николов, но заяви, че двамата не са му искали оставката като кмет.Припомняме, на 8 април 2019 г. та кмет на Созопол по настояване на Спецпрокуратурата заедно с главния счетоводител на общината Златка Мусева.Двамата са обвинени в длъжностно присвояване в особено големи размери, представляващо особено тежък случай. Според държавното обвинение Рейзи и Мусева са  от общинския бюджет, като присвоените пари са били предназначени за строително-монтажни работи.", "date": "2019.04.09", "title": "Панайот Рейзи отрича да е подавал оставка като кмет на Созопол"}
{"url": "https://news.bg/society/i-tsvetarnitsi-namesiha-za-ogranichiteli-po-grafa.html", "text": "Разглежда се и трети вариант за ограничители по столичната улица \"Граф Игнатиев\" - цветарници. Те биха могли да се поставят само на по-широките места, където пространството позволява.Това стана ясно на откритото заседание под дъжда, което проведе експертният съвет към НАГ. Очаква се съвета да излезе с единно становище.Дали заради дъжда, или заради по други причини вариантът с цветарниците не бе посочен на живо, а само на картинка.До този момент след т.нар. \"перки на акули\", като варианти бяха презентирани само колчетата, евентуално в ретро стил, и огледални подутини/пъпки.Припомняме, трима души пострадаха от ограничителите на столичната улица \"Граф Игнатиев\". В началото на март 48-годишна жена се спъна в една от \"перките\" и получи сериозни контузии.След този инцидент от \"Пирогов\" съобщиха, че това е поредният пострадал от ограничителите на улицата. На 7 март , след като се спъна в каменния блок.Дни по-късно пореден човек се препъна в гранитните блокчета покрай трасето на трамвая.  Това стана само няколко часа, след като кметът на София Йорданка Фандъкова обеща, че \"перките\" ще бъдат сменени.По повод инцидентите архитектът Здравко Здравков заяви категорично, че  От \"Спаси София\" пък  за справяне с проблема. Главният архитект Здравко Здравков коментира пред журналисти, че с днешното открито заседание трябва да се види полагането на временните ограничители на \"Графа\", които да заместят старите, и как те реално стоят в градска среда. Водещият критерии пред Столична община ще бъде безопасността на пешеходците, както и да се знае къде ще бъдат ограничителите.По думите на главния архитект има противоречиви предложения какви да бъдат ограничителите, тъй като голяма част от кабърите не се виждат и при първия сняг, те ще бъдат затиснати и няма да се виждат.Архитект Здравков се надява да се намери една добра комбинация от ограничители. Според него в зоните, където има пешеходни уширения да се пристъпи към по-ниските ограничители, а в зоните, където са тесните тротоари може да се помисли за физическо разграничаване с чугинени боларди.На старите ограничители ще бъде намерено друго приложение. Ще се пристъпи към одоборяване на проекта, когато е обсъден с абсолютно всички експертни страни.Заместник-кметът на Столична община Дончо Барбалов допълни, че разходът за ограничителите ще бъде финансиран през проекта - от европейските средства и от бюджета на Столична община. Трудно е да се каже колко средства ще бъдат отделени и все още няма цена, тъй като се работи с мостри.Големите и малките перки все още не са актувани и не са заплащани. Столична община се е разбрала с изпълнителя, че няма да плати за монтажа и демонтажа на сегашните ограничители.На въпрос на news.bg отстранени ли са всички неточности по ремонта на градинката пред Софийския университет \"Свети Климент Охридски\", Барбалов заяви, че не са отстранени, тъй като все още има доста локви.", "date": "2019.04.09", "title": "И цветарници намесиха за ограничители по \"Графа\""}
{"url": "https://news.bg/society/250-bezrabotni-se-vazpolzvat-ot-preferentsii-za-trudova-mobilnost-prez-2019-g.html", "text": "И през 2019 г. нови 250 безработни ще могат да се възползват от мерките на Агенцията по заетостта за насърчаване на трудовата мобилност. Те дават възможност за финансова подкрепа на насочени от бюрата по труда лица, които започват работа в друго населено място, различно от местоживеенето им.От мерките могат да се възползват безработни, които са регистрирани в бюрата по труда, включително и младежи, ползвали социални или интегрирани здравно-социални услуги за резидентна грижа. Създават се и условия за пренасочване на неработещи професионално подготвени кадри към работодатели, изпитващи нужда от квалифицирана работна сила.Средства за покриване на разходите за обществен междуселищен транспорт безработните могат да получат при насочването им от бюрото по труда за среща с работодател за наемането им на работа в друго населено място. За целта те трябва да подадат в бюрото по труда заявление, да представят попълнения от работодателя отрязък от насочващото писмо и билетите за ползвания междуселищен транспорт за явяване на уговореното интервю.На безработните, които след насочване от бюрото по труда започнат работа и пътуват ежедневно до друго населено място, могат да се поемат половината от разходите за обществен транспорт за период до 12 месеца.Финансова подкрепа се предоставя от края на 2017 г. и на безработните, които са насочени от бюрото по труда и сменят адреса си, за да работят на повече от 50 км от дома си. За период до 12 месеца те могат да получават до 200 лева месечно за възстановяване на част от разходите им за наем квартира, такса за ясла/детска градина и интернет услуги.Мерките за мобилност се реализират в рамките на планирания за 2019 г. финансов ресурс и определените максимални размери на предоставяната подкрепа. Все още в голяма част от бюрата по труда са налични свободни средства за сключване на нови договори.През 2018 г. общо 130 безработни са ползвали преференция за мобилност. От тях на 40 са възстановени 50% от разходите за ежедневен транспорт, а на 87 са предоставени до 200 лв. месечно за наем, интернет, детска ясла или градина.", "date": "2019.04.09", "title": "250 безработни се възползват от преференции за трудова мобилност през 2019 г."}
{"url": "https://news.bg/education/aobr-sa-protiv-premahvaneto-na-stazhovete-ot-reytingovata-sistema-na-universitetite.html", "text": "Асоциацията на организациите на българските работодатели (АОБР) счита разработената Рейтингова система на висшите училища в България (РСВУБ) за много важен инструмент за развитието на системата на висшето образование.Според тях тя е необходим източник на данни при подготовката на ежегодния държавен план-прием, както и при формирането на различни политики за управление и финансиране на висшето образование в страната.От АОБР споделят идеята рейтинговата система да включва множество количествени и качествени показатели, които да дават реална представа за развитието на университетите и качеството на предоставяното от тях образование.Според работодателите рейтинговата система трябва да стимулира висшите училища да подобряват дейността си, като инвестират усилия и ресурси за подобряване на показателите, по които показват изоставане.Те са категорично против премахването на индикатор \"Участие в стажове\". Според тях те подпомагат практическо обучение, което по думите им липсва.От АОБР са на мнение, че стажовете са един от индикаторите, който помага и включването на кадрите в работните процеси на съответните фирми.Работодателските организации се обявяват и против премахването на \"индекс на ефективността\". Те подчертават, че в областта на образованието и науката тези индекси показват съотношението на качеството на учебния процес и подготовката на студентите в сравнение с останалите университети в световен мащаб.Работодателите посочват, че премахването на тези показатели ще отстрани стимула към самообучение и доизграждане на българските преподаватели до равнището на водещите академични кадри в света. Важно е да се отбележи, че бизнес процесите не се ограничават само в рамките на едно населено място или държава. Фирмите предпочитат да назначават кадри, които са обучени и подготвени от преподаватели, които са доказали своето научно равнище в системи като Scopus и Web of science и др.АОБР счита, че следва да се ревизират част от критериите, които формират погрешни оценки или създават погрешно впечатление за качеството на образованието.Според тях наличието на брой бакалавърски и магистърски програми не е критерий за качество.Много често е налице нулев прием по някои специалности, като това по никакъв начин не следва да дава добавена стойност при определяне рейтинга на висшето училище.Те дават за пример едно от водещите висши училища в страната, при което числата сочат, че има регистрирани 374 магистърски програми, от тях 87 (23.26%) са програми с нулев прием и още 118 програми (31.5%) имат прием от 1 до 3 студенти. Общо 54.8%, почти 55% нямат регистрирани или имат до 3 регистрирани студенти.Според работодателите трябва да се ревизират индикаторите, които са нерелевантни към настоящото административно и социално-икономическо състояние на държавата. Тук се отнася регионалната значимост на висшите училища, както и индикаторът, касаещ средния осигурителен доход по професии.От АОБР предлага и включването на други индикатори в рейтинговата система като студентската мобилност в процентно отношение от студентите във ВУ, брой преподаватели на първи трудов договор във университетите, чуждестранни преподаватели в процентно отношение от студентите във ВУ, процент на дигитализация на учебния материал и др.", "date": "2019.04.09", "title": "АОБР са против премахването на стажовете от рейтинговата система на университетите "}
{"url": "https://news.bg/crime/karakachanov-i-marinov-proveriha-situatsiyata-na-gkpp-kulata.html", "text": "Вътрешният министър Младен Маринов и вицепремиерът Красимир Каракачанов инспектираха ГКПП-Кулата.Поводът за инспекцията са последните ситуации в Гърция и Турция.\"Целта е да предприемем съответните мерки и да сме готови при евентуално масово насочване към нашата граница за реакция заедно с армията, посочи министър Маринов.Той припомни, че с промяна на законодателството имаме правна възможност при такива случаи да се намесва и армията.Вицепремиерът Каракачанов обясни, че маршрутът на мигрантите на този етап е бил Гърция, Македония или Албания и насочване към страни от Западна Европа, но има информация, че се е обсъждал и вариант за алтернативен маршрут през България, ако бъдат спрени на територията на Гърция.Затова по думите му трябва да се предприемат превантивни мерки, за да не се допусне масово навлизане на територията на страната ни.\"Българското правителство не е приемало и няма да приема политика на разселване на нелегални мигранти било от Западна Европа, било от съседни страни\", изтъкна Каракачанов и допълни, че гранична полиция, и Министерството на отбраната са взели всички необходими мерки да предотвратят недопускане на подобна евентуална ситуация.Младен Маринов уточни, че на българо-турската граница имаме изградено възпрепятстващо съоръжение със съответните сензори и техническо обезпечение, има и осигурено допълнително присъствие.\"По-сериозен ресурс сме струпали на гръцката граница - усилени наряди, включително и жандармерия, тъй като тук ескалира процесът и няма преградно съоръжение\", поясни още той.Вътрешният министър подчерта и ролята на изградените съвместни контактни центрове, които работят в реално време и са модел за бърз обмен и бърза реакция. Той припомни, че България е една от първите съседни държави, която промени законодателството си и благодарение на това вече е възможно да преследваме освен каналджиите и тези, които оказват логистична помощ на нелегалните мигранти.По думите на зам. директора на ГД \"Гранична полиция\" Стоян Иванов, от началото на годината е предотвратено нелегалното преминаване през зелена граница на по-малко от 30 чужденци, а за миналата година - на общо 145.Той отбелязва, че се наблюдава чувствително намален натиск от Сирия.В инспекцията участват още главният секретар на МВР гл. комисар Ивайло Иванов, заместник-министърът на вътрешните работи Стефан Балабанов, директорът на РГДП - Смолян комисар Стоян Мандаджиев, командващият Сухопътни войски ген.-майор Михаил Попов.", "date": "2019.04.09", "title": "Каракачанов и Маринов провериха ситуацията на ГКПП-Кулата"}
{"url": "https://news.bg/int-politics/revolyutsionnata-gvardiya-na-iran-predupredi-samoletonosach-na-sasht-da-ne-se-priblizhava.html", "text": "Мохсен Резай, който е старши командир на Ислямската революционна гвардия на Иран, предупреди военноморските сили на САЩ да държи своите кораби, включително и самолетоносач, на разстояние от катерите на гвардията във водите на Персийския залив.\"Тръмп, кажи на вашите военни кораби да не преминават близо до катерите на Революционната гвардия\", настоя Резай, цитиран от агенция ИСНА.Коментарите бяха направени ден след като Вашингтон определи Революционната гвардия на Иран за терористична организация, което иранският върховен лидер аятолах Али Хаменеи определи като действие, основаващо се на американската \"ненавист\" срещу гвардията.\"Революционната гвардия на Иран е авангардът както на бойното поле, изправяйки се срещу врага на (иранските) границите и дори на няколко хиляди километра (в Сирия), така и на политическото бойно поле срещу врага\", подчерта Хаменеи.Имайки предвид на хода на САЩ за вкарване на гвардията в черния списък, Хаменеи заяви, че \"такава злост няма да доведе до никъде\" и че \"с тяхната измама се връща обратно към тях, враговете на Ислямската република - такива като Тръмп и идиотите (...) в американското правителство - се движат към дъното\".Началникът на Революционната гвардия Мохамед Али Джафари от своя страна отхвърли действията на Вашингтон, които според него били \"доста смешни, тъй като Революционната гвардия е в сърцата на хората\".Джафари също така обеща, че \"Революционната гвардия ще увеличи своите отбранителни и нападателни способности през следващата година\".Вчера Върховният съвет по национална сигурност на Иран определи Централното командване на САЩ (CENTCOM) и всички свързани с него сили за терористична организация като реципрочна мярка на действията на САЩ.Обявявайки решението си да включи Революционната гвардия на Иран в черния списък вчера, американският президент Доналд Тръмп се похвали, че този \"безпрецедентен\" ход \"признава реалността, че Иран не само е държава спонсор на тероризма, но и че Революционната гвардия активно участва в, финансира и подкрепя тероризма като инструмент на държавното управление \".", "date": "2019.04.09", "title": "Революционната гвардия на Иран предупреди самолетоносач на САЩ да не се приближава"}
{"url": "https://news.bg/crime/valcho-arabadzhiev-izliza-na-svoboda-sreshtu-500-000-leva.html", "text": "Вълчо Арабаджиев, синът на Маринела и Ветко Арабаджиеви излиза на свобода срещу парична гаранция от половин милион лева, съобщи БНР. Той престоя седем месеца в ареста.Решението е на Апелативния специализиран съд и не подлежи на обжалване.Сред мотивите на съдебния състав е продължителното му задържане и намалялата опасност да се извърши друго престъпление.Когато Вълчо Арабаджиев внесе паричната си гаранция от 500 000 лева, той ще бъде пуснат от ареста.По думите на прокурор Пламен Марков ареста на родителите в Испания нямал връзка с пускането на сина им.\"Фактът, че родителите на обвиняемият Вълчо Вълчев Арабаджиев вече са задържани в Испания и предстои евентуално те да бъдат екстрадирани в България, няма връзка и отношение по това дело в момента, по което беше решено\".Припомняме,  в офиси в столичния хотел \"Маринела\" и в пловдивския хотел \"Марица\" бяха .Защитата поиска от съда да не се взима каквато и да е мярка за неотклонение срещу обвиняемия с мотив, че не е извършил никакво престъпление и не е знаел нищо за пари в касетки.Според мнението на защитата, изразено на предишно заседание по делото  - Ветко и Маринела Арабаджиеви.", "date": "2019.04.09", "title": "Вълчо Арабаджиев излиза на свобода срещу 500 000 лева"}
{"url": "https://news.bg/int-politics/putin-obyavi-che-sanktsii-nyama-da-poprechat-na-ruskite-planove-v-arktika.html", "text": "Руският президент Владимир Путин е убеден, че санкциите на Запада няма да попречат на плановете на Руската федерация за развитие на Арктика, съобщава ТАСС.\"Що се отнася до натиска със санкции, дали той пречи или не? Частично ги предотвратява, но не и критично. Дори до известна степен това ни кара да развиваме активно нашите собствени технологии\", коментира руският президент на Международния арктически форум.\"Би било по-добре да няма ограничения, които нарушават пазара и нарушат световната търговия, което доведе и до забавяне на световната икономика. По-добре ще е без тях, но изпълнението на руските планове за развитие на минерални ресурси, като цяло развитието, то санкциите няма да попречи\", допълва той.Той отбелязва, че НАТО проведе най-големите военни учения в този регион, докато Русия не извършва маневри от този мащаб в Арктика. \"Проведохме мащабни учения, но те бяха много далеч от зоната на отговорност на НАТО, беше на изток\".Русия все още е готова да премине към военни полети над Балтийско море с включени транспондери, но НАТО отказва да предприеме подобна стъпка. \"Отговорът на НАТО е отрицателен. Затова питайте НАТО защо не са съгласни\", коментира Путин.\"За нас също не е лесно, но аз дадох указания на Министерство на отбраната, на Генералния щаб, те са готови да го приложат. Но нека НАТО също го осъзнае - тогава ще стане ясно, кои военни самолети летят и къде се намират в момента\", обяснява той и добавя, че дейността на Русия в този регион е \"с по-малък порядък\" от дейността на страните от НАТО.Русия е ангажирана с осигуряването на собствената си сигурност в Арктика и не заплашва никого в този регион, коментира външният министър Сергей Лавров пред Международния арктически форум \"Арктика: територия на диалога\".\"Ние не се занимаваме с нищо друго освен да предприемем необходимите мерки, за да гарантираме сигурността на страната си. Всичко, което правим в Арктическия регион, както и във всеки друг регион на Руската федерация, е насочено точно и изключително към това\", обяснява той.Русия подкрепя възобновяването на военно-политическия диалог на арктическите държави, като първа стъпка, която предлага да се установи диалог на ниво военни експерти, допълва Лавров.Според него, \"в интерес на укрепването на доверието и взаимното разбирателство, предотвратяването на ескалации, ние подкрепяме възстановяването на пълен формат на военно-политическия диалог на арктическите държави\".\"Годишните срещи на началниците на генералните щабове на въоръжените сили на страните-членки на Арктическия съвет бяха ефективен механизъм за поддържане на регионалната стабилност. Практиката на такива срещи беше замразена през 2014 г.\", обяснява руският външен министър.Русия е разтревожена от \"опитите за милитаризация на Арктика. Надявам се, че подходите към нашите отношения в арктическите страни няма да бъдат доминирани от военни учения, като например наскоро  г., които бяха изключително агресивни и с анти-руски заряд, но духът, който се разви в Арктическия съвет, ще надделее\", подчертава Лавров.\"Някои страни от НАТО биха искали да разсеят този дух и вместо това да наложат милитаристичен дух, но аз съм убеден, че нашите северни съседи разбират опасността и контрапродуктивността на такъв подход и няма да позволят той да преобладава\", коментира той.\"Убедени сме, че в Арктика няма потенциал за конфликт и всички въпроси, които възникват тук, могат и трябва да бъдат решени с политически средства на масата на преговорите\", добавя Лавров.\"Нито един от тези въпроси не изисква военно решение\"Според Лавров, Русия, която има най-голямата арктическа зона, неизменно разглежда Арктика като територия на света, конструктивно сътрудничество и добросъседство.Той обяснява, че \"ние последователно насърчаваме позитивна, обединяваща арктическа програма в името на ефективното решаване на проблемите, пред които е изправен нашият регион, който има уникална, но изключително уязвима екологична система\".\"Устойчивото й развитие е възможно само с отговорен и внимателен подход, само с безусловното изоставяне на архаичните геополитически игри с нулева сума\", допълва руският външен министър.", "date": "2019.04.09", "title": "Путин обяви, че санкции няма да попречат на руските планове в Арктика"}
{"url": "https://news.bg/regions/general-dimitar-iliev-armiyata-ima-nuzhda-ot-silni-i-smeli-mladi-hora.html", "text": "\"Българската армия има нужда от , за които да си военнослужещ не е само професия, а мисия и кауза\", това каза заместник-началникът на отбраната генерал-лейтенант Димитър Илиев при откриването на концерта на Представителния ансамбъл на Въоръжените сили и Представителния духов оркестър на Военноморските сили в град Шумен.Проявата е част от националната информационна кампания \"Бъди войник\". \"Хората с пагон служат отговорно на страната си, те са мотивирани и добре подготвени. Това не е само оценка, която даваме ние като командири, това е оценката на нашите съюзници, това е признанието, което получаваме от българското общество\", заяви генерал-лейтенант Димитър Илиев и подчерта, че това се постига с усилия и воля, с чест и достойнство.По-рано днес заместник-началникът на отбраната генерал-лейтенант Димитър Илиев, началникът на политическия кабинет Илия Налбантов и заместник-командирът на ВМС флотилен адмирал Георги Пенев присъстваха на статичния показ на въоръжение,.Програмата в Шумен от кампанията \"Бъди войник\" включваше над шест събития, които събраха хиляди граждани и гости на града. Те успяха да разгледат представените образци на въоръжение в нашата армия и да зададат своите въпроси, свързани с условията и начините за кандидатстване за служба в редовете на Българската армия. Представителният ансамбъл на Въоръжените сили и Представителният духов оркестър на Военноморските сили събраха аплодисментите на пълната зала \"Арена - Шумен\".Пред журналисти генерал-лейтенант Димитър Илиев заяви, че Шумен е шестият град, в който се провежда националната информационната кампания \"Бъди войник\". Анализите до момента показват, че тя дава положителни резултати. \"В обявения конкурс за попълване на вакантни войнишки длъжности във военните формирования на Сухопътните войски за 185 места бяха подадени заявления от 470 кандидати. Това е над 2.5 за едно място\", съобщи генерал-лейтенант Илиев и посочи, че за сравнение през миналата година съотношението е било 1 към 1, а за 2017 г. е било и по-ниско.\"Присъствието на толкова много хора тук и във всички градове в страната до сега показва, че успяваме да върнем фокуса на обществото към армията\", каза в заключение заместник-началникът на отбраната.", "date": "2019.04.09", "title": "Генерал Димитър Илиев: Армията има нужда от силни и смели млади хора"}
{"url": "https://news.bg/world/pentagona-trupa-muskuli-v-kosmosa.html", "text": "Американската администрация смята, че победата от следващия голям конфликт в света може да зависи от ефективността на оръжията, с които разполагат държавите в космоса, за целта Вашингтон възнамерява бързо да ги увеличи. Това съобщи във вторник изпълняващият длъжността министър на отбраната Патрик Шанахан в Колорадо Спрингс.\"Нашите съперници в момента разполагат с оръжие в космоса, което може да удари сателитите, които имаме там. Китай и Русия милитаризират космическото пространство, за да поставят нашите сили в риск\", твърди Шанахан.\"В същото време в ООН и двете страни подкрепят сключването на международни споразумения, които, както знаем, те няма да спазват. Очевидно е, че каква е заплахата, влязохме в епоха на съперничество между големите сили и следващият голям конфликт може да приключи с победа или поражение в космоса \", добави той.Според изпълняващия длъжността министър на отбраната Пекин и Москва разработват различни видове оръжия, предназначени за използване в космоса.През юни 2018 г. американският президент Доналд Тръмп разпореди създаването на космически сили. Вицепрезидентът Майкъл Пенс вече обясни, че те трябва да са факт до 2020 година. Космическите сили трябва да станат шестият тип от въоръжените сили на САЩ след американската армия (сухопътни сили), военновъздушните сили, флота, морските корпуси и бреговата охрана.", "date": "2019.04.09", "title": "Пентагона трупа мускули в космоса"}
{"url": "https://news.bg/world/osporvana-nadprevara-na-izborite-v-izrael.html", "text": "Оспорвани данни от парламентарните избори в Израел показват данните от екзит пола.Опозиционният кандидат Бени Ганц води с един мандат на Бенямин Нетаняху.Бяло - синята партия има 37 депутати срещу 36 за Ликуд в 120 местния Кнесет.Коалицията все още не е сигурна, коментират израелските медии. Всичко зависи от гласовете за по-малките партии.Нетаняху, който е на власт последователно от 2009 г., след първия си мандат от 1996 г. до 1999 г. г., се бори за своето политическо оцеляване. Той е изправен пред евентуално обвинение в три случая на корупция, в които десният лидер отрече някакви нарушения.Ако спечели, 69-годишният Нетаняху ще постигне рекорден пети мандат и ще стане най-дългогодишният министър-председател на Израел в цялата история на страната.", "date": "2019.04.09", "title": "Оспорвана надпревара на изборите в Израел"}
{"url": "https://news.bg/world/tereza-mey-obsadi-s-makron-otsrochka-za-brekzit.html", "text": "Британският премиер Тереза ​​Мей и президентът на Франция Емануел Макрон обсъдиха възможността за отлагане на Брекзит. Това се посочва в изявление, което е публикувано на интернет страницата на правителството на Великобритания.Както беше отбелязано, в навечерието на заседанието на Съвета на ЕС, което ще се проведе на 10 април, в сряда, Мей и Макрон обсъдиха искането на британския министър-председател да отложи Брекзит до 30 юни \" ако сделката бъде ратифицирана по-рано\".Също така лидерите обсъдиха предстоящите европейски парламентарни избори.Според Мей, \"правителството работи много усилено, за да избегне необходимостта от участие в Обединеното кралство в гласуването за Европейски парламент.\" с Меркел отлагането на Брекзит.", "date": "2019.04.09", "title": "Тереза Мей обсъди с Макрон отсрочка за Брекзит"}
