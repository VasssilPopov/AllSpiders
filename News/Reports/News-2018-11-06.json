{"url": "https://news.bg/world/pompeo-odobri-izklyuchenie-ot-sanktsiite-sreshtu-iran.html", "text": "Изключение от санкциите срещу Иран одобри американският държавен секретар Майк Помпео, предаде \"Ройтерс\".Става въпрос за пристанището Чабахар, важно за развитието на афганистанската икономика.Кабул ще има възможност да продължи да внася петролни продукти от Иран. Това са съобщили от Държавния департамент.Иран успява да продаде толкова петрол, колкото има нужда въпреки натиска на САЩ, коментира по-рано иранският вицепрезидент Ешак Джахангири.Вчера САЩ възобновиха санкциите, насочени към петролния, банковия и транспортния сектор на Иран, и заплашиха с повече действия, за да се спрат това, което Вашингтон нарича политиката \"извън закона\", а Техеран определят действията като икономическа война и обещаха да се противопоставят.Мерките са част от по-широкото усилие на Доналд Тръмп да ограничи ракетните и ядрените програми на Техеран и да намали влиянието на Ислямската република в Близкия изток, както и подкрепата им в Сирия, Йемен и Ливан.През май Тръмп изтегли страната от ядреното споразумение с Иран, сключено през 2015 г. между него и световните сили.", "date": "2018.11.06", "title": "Помпео одобри изключение от санкциите срещу Иран "}
{"url": "https://news.bg/curious/misterioziyat-kosmicheski-obekt-oumuamua-mozhe-da-e-izpraten-ot-izvanzemni.html", "text": "Междузвездният астероид Оумуамуа може да е част от извънземна изследователска мисия заради сходството си със светлинни сонди. Такова предположение са направили учените Самюел Биали и Ейбрахам Лоеб от центъра за астрофизика Харвард-Смитсониън, става ясно от прессъобщение, публикувано на портала на библиотеката на Университета \"Корнел\".Изследователите са се фокусирали върху това дали налягането от слънчевата радиация би могло да обясни необичайното ускорение на Оумуамуа, първия обект, навлизащ в Слънчевата система от междузвездното пространство.В статията на учените се посочва, че ако налягането от слънчевата радиация е причина Оумуамуа да се движи с висока скорост, това представлява \"нов клас тънък междузвезден материал\", създаден по естествен начин или чрез изкуствени средства.Авторите предполагат, че обектът би могъл да е \"леко платно\", използвано за задвижване на космически кораби със слънчева енергия.Другата възможност? Да идва от извънземни. \"По-екзотичен сценарий е, че Оумуамуа може да е напълно оперативен апарат, изпратен умишлено до околността на Земята от извънземна цивилизация\", се изтъква в статията.", "date": "2018.11.06", "title": "Мистериозият космически обект Оумуамуа може да е изпратен от извънземни"}
{"url": "https://news.bg/economics/samolet-katsna-izvanredno-na-letishte-sofiya-2.html", "text": "Пътнически самолет се приземи аварийно на Летище София, съобщиха от bTV, позовавайки се на МВР.Причината за извънредното кацане е влошено здраве на пътник и необходимост да му се направи сърдечен масаж.Полетът е бил от Мюнхен за Измир.Припомняме, за т.г. това не е първото извънредно кацане на столичното летище за 2018 г.  след като пиян пътник нападна стюардеса на борда.На  на Летище София.", "date": "2018.11.06", "title": "Самолет кацна извънредно на летище София"}
{"url": "https://news.bg/world/56-zhertvi-i-400-raneni-po-izborite-v-afganistan.html", "text": "Най-малко 56 души са загинали по време на изборите през октомври в Афганистан, става ясно от доклад на ООН.Ранените са около 400 души.Това е печалната статистика след терора по време на вота. Най-много са жертвите и ранените от 20 октомври.В сравнение с последните четири проведени вота в страната, тези избори са били най-кървавите.  На 20 октомври жители на 32 провинции на Афганистан избираха депутати от долната камара на парламента на страната с изключение на регионите Газни и Кандахар.В неделя, 21 октомври гласуването продължи в 253 избирателни участъка в 22 провинции на страната.Както по-рано съобщиха от Вътрешното ведомство, независимо от усилените мерки за сигурност, жертвите и ранените при терористичните атаки са стотици.По-късно този месец се очакват резултатите от вота.", "date": "2018.11.06", "title": "56 жертви и 400 ранени по изборите в Афганистан "}
{"url": "https://news.bg/bulgaria/16-i-protest-sreshtu-simeonov.html", "text": "За 16-а вечер в центъра на столицата се провежда протест с искане за оставка на вицепремиера Валери Симеонов.Недоволните се събраха пред Министерски съвет, за да изразят несъгласие с изявленията на Симеонов.Участват както родители на деца с увреждания, така и граждани, които подкрепят техните искания.Отново се издигат познатите лозунги \"Системата ни убива\", \"Срам\" и други. Виждат се и карикатури и колажи на Симеонов.Традиционно се очаква движението по бул. \"Дондуков\" да бъде блокирано за кратко.Демонстрациите продължават, въпреки извинението, което вицепремиерът поднесе на засегнатите.Депутатите от БСП няма да се регистрират в пленарна зала докато вицепремиерът Валери Симеонов не подаде оставка.Оставката на цялото правителство също би удовлетворило социалистите.Това заяви сутринта пред Нова депутатът и зам.-председателят на ПГ на БСП Георги Свиленски.Кворумът обаче се събра за гласуването на бюджета.81% от българите са на мнение, че вицепремиерът Валери Симеонов трябва да подаде оставка във връзка с изказването си за майките на деца с увреждания.Това показват резултатите от допитване на социологическата агенция \"Галъп Интернешънъл\", проведено от 27 октомври до 2 ноември сред 800 пълнолетни души в цялата страна.Резултатите бяха огласени вчера.", "date": "2018.11.06", "title": "16-и протест срещу Симеонов "}
{"url": "https://news.bg/regions/zatvaryat-patishtata-prez-zimata-za-da-nyama-bedstvashti-hora.html", "text": "Регионалният министър Петя Аврамова отчете, че е добра организацията за посрещане на зимния сезон и почистването на републиканските пътища в страната, информираха от МРРБ.За да няма бедстващи хора, при необходимост пътищата ще бъдат затваряни за почистване до осигуряване на тяхната пропускливост.Това стана ясно по време на работна среща на директорите на областните пътни управления и членовете на Управителния съвет на Агенция \"Пътна инфраструктура\" и регионалния министър Петя Аврамова. По време на заседанието бяха докладвани мерките за подготовка на пътищата през зимата. Доставени са над 60% от необходимите количества инертни и химически материали за цялата страна. Това показва направената проверка на пътноподдържащите фирми във всички области.В ход е преоборудването на машините. По-голямата част от необходимата техника вече е разположена в пунктовете. Останалите машини работят на обекти, като фирмите са декларирали готовност при необходимост да бъдат преоборудвани в кратки срокове.По време на срещата стана ясно, че започва монтирането на снегозащитни прегради. Изискване към всяко областно пътно управление е то да разполага с минимум 5 км подобни съоръжения. В областите, където традиционно има големи снегонавявания, са осигурени и ще бъдат монтирани прегради с по-голяма обща дължина.До края на ноември ще приключат превантивните ремонти, които се извършват по отсечки от републиканската пътна мрежа. Дотогава ще завърши и полагането на маркировка по пътни участъци. От МРРБ уверяват, че чистят растителността край пътищата за по-добра вид", "date": "2018.11.06", "title": "Затварят пътищата през зимата, за да няма бедстващи хора"}
{"url": "https://news.bg/world/oon-sprete-zagubata-na-biologichno-raznoobrazie-ili-chovechestvoto-izchezva.html", "text": "Светът трябва да сключи ново споразумение за природата през следващите две години или човечеството ще стане свидетел на собственото си изчезване.Това предупреди заместникът на генералния секретар на ООН и изпълнителен секретар на Конвенцията за биологичното разнообразие Кристиана Пашка-Палмър, цитирана от \"Гардиън\".Преди ключова международна конференция за обсъждане разпадането на екосистемите, Палмър заяви, че всички народи трябва да окажат натиск върху правителствата си да изготвят амбициозни световни цели до 2020 г., за да се защитят насекомите, птиците, растенията и бозайниците, които са важни за глобалното производство на храна, чиста питейна вода и намаляването на въглеродните емисии.\"\", каза тя пред британското издание.Конвенцията за биологичното разнообразие има отговорността да поддържа природата и екосистемите, от които човечеството е зависимо.Този месец 195-те членки на Конвенцията и ЕС ще се срещнат в Шарм ел Шейх, Египет, за да обсъдят нова работна рамка за поддържане на екосистемите и дивата природа. Преговорите ще продължат две години. Палмър се надява да доведе до приемане на ново амбициозно споразумение на следващата конференция в Пекин през 2020 г.Две големи споразумения за биологичното разнообразие през 2002 и 2010 г. не успяха да предотвратят най-голямата загуба на живот на Земята от изчезването на динозаврите.", "date": "2018.11.06", "title": "ООН: Спрете загубата на биологично разнообразие или човечеството изчезва"}
{"url": "https://news.bg/politics/deputatite-obsazhdat-darzhavniya-byudzhet-za-2019-g.html", "text": "Депутатите започнаха обсъждане на първо четене на Законопроекта на държавния бюджет на Република България за 2019 г.Гласуването на макрорамката на държавния бюджет на Република България за 2019 г. ще се проведе по време на утрешното парламентарно заседание.Припомняме, макроикономическа прогноза на държавния бюджет на Република България за 2019 г. предвижда растеж на БВП до 3,7% през 2019 г. поради по-силните публични инвестиции и публично потребление. Очаква се растежът да се задържи на ниво от 3,5% в периода 2020-2021 г. Вътрешното търсене ще остане водещо за растежа на БВП по линия както на потреблението, така и на инвестициите.Безработицата се очаква да се понижи до 4,8% за 2019 г., а нивото на заетостта ще запази темпа си на повишение от предходната година. В периода 2020-2021 г. нивото на безработица се очаква да отбележи понижение до 4% в края на прогнозния хоризонт.Базисната инфлация ще има основен принос за нарастването на общия индекс, докато влиянието на международните цени ще бъде минимално поради очакваното слабо изменение през следващата година.Прогнозната средногодишна инфлация (ХИПЦ) за периода 2019-2021 г. е съответно 3,0%, 2,5% и 2,3%. В условията на високо вътрешно търсене повишението на цените ще се ускори през 2019 г., след което ще започне да отслабва в синхрон с динамиката на международните цени на суровините.", "date": "2018.11.06", "title": "Депутатите обсъждат държавния бюджет за 2019 г."}
{"url": "https://news.bg/bulgaria/ns-glasuva-dnes-danachnite-zakoni.html", "text": "Това заяви председателят на бюджетната комисия в Народното събрание Менда Стоянова в кулоарите на парламента.Правилно е първо да се приемат данъчните закони, а след това да се приеме законът за бюджета, каза още Стоянова., обясни шефката на бюджетната комисия.Тя даде да се разбере, че именно затова е бил направен председателският съвет, за да може утре да няма подобен тон в залата.Относно скандала, който се разяри по време на гледането на Бюджета на ДОО за 2019 г., лидерът на БСП Корнелия Нинова заяви, че това не е равнището на институцията на българския парламент. Тя също изрази надежда да няма подобен тон в утрешното парламентарно заседание, каквото имаше днес.Припомняме, че лидерът на БСП Корнелия Нинова поиска извънреден председателски съвет. Причината е, че социалистите са недоволни от начина, по който ще се гледа Бюджет 2019 г.Соцводачът иска първо да се гледат данъчните закони, след което макрорамката за следващата година.Днес депутатите на извънредно заседание гледат Бюджет 2019 - частта за НЗОК и ДОО. Бюджетите бяха приети на първо четене, но междувременно депутатите успяха да се скарат за събирането на кворум и наказанията си.", "date": "2018.11.06", "title": "НС гласува днес данъчните закони"}
{"url": "https://news.bg/world/rezistentni-na-lekarstva-bakterii-ubivat-33-000-dushi-v-evropa-vsyaka-godina.html", "text": "Резистентни на лекарства бактерии отнемат живота на 33 000 души в Европа всяка година, разкрива проучване, в което се подчертава нуждата от по-голяма осведоменост сред здравните работници и политиците, информира ДПА.Смъртните случаи са \"пряка последица от инфекция заради резистентни на антибиотици бактерии\", подчертават авторите на изследването, което е публикувано в журнала The Lancet Infectious Diseases.Най-вече става въпрос за грип, туберкулоза и ХИВ в ЕС, Норвегия, Исландия и Лихтенщайн.В отговор на изследването говорител на Европейската комисия обяви, че приемат \"амбициозни\" мерки срещу резистентните бактерии. Представителят добави, че на 27 октомври експерти са обсъдили проблема.От проучването става ясно, че най-уязвимите групи са бебетата до една година и хората на възраст над 65 г.Най-сериозна е ситуацията в Италия и Гърция.Като мерки се предлагат по-добра хигиена на ръцете, изолиране на пациентите и ограничаване приема на антибиотици.Данните от проучването са от 2015 г. Той е изготвено от експерти от Европейския център за профилактика и контрол върху заболяванията и други.", "date": "2018.11.06", "title": "Резистентни на лекарства бактерии убиват 33 000 души в Европа всяка година"}
{"url": "https://news.bg/world/albaniya-v-konstitutsionna-kriza.html", "text": "Албанският премиер обвини президента на страната в нарушаване на конституцията с отказа си да назначи нов вътрешен министър, информира АП.Еди Рама говори на извънредно заседание на парламента във връзка с освобождаването на вътрешния министър, който подаде оставка преди 10 дни.Рама отбеляза, че Илир Мета е създал \"безпрецедентна ситуация\" с отказа си да назначи номинирания за вътрешен министър Сандер Леши, бивш военен представител, който служи като съветник на министър-председателя в областта на сигурността.Мета коментира, че не е напълно убеден, но не посочи причини.\"Кризата не е лична, не е политическа. Кризата е конституционна\", предупреди Рама.За първи път в съвременната история на Албания, парламентарна република, президентът на балканската държава отказва да се подпише под постановление за назначаване на министър.Мета беше избран за президент през миналата година с подкрепата на управляващата Социалистическа партия. Държавният глава коментира в понеделник, че \"няма да позволи да се оспорва властта на институцията му\".В края на октомври ", "date": "2018.11.06", "title": "Албания в конституционна криза"}
{"url": "https://news.bg/bulgaria/pochina-patnikat-ot-katsnaliya-izvanredno-na-letishte-sofiya-samolet.html", "text": "Почина пътникът от кацналия по-рано днес извънредно на летище София самолет, предаде bTV.На пътника веднага след кацането е била оказана медицинска помощ, но въпреки усилията на медиците, той е починал.Самолетът е бил забавен на летището заради процедури, преди да продължи полета си по план.Работата на самото летище не е била засегната.Припомняме, че причината за извънредното кацане бе влошеното здраве на пътник и необходимост да му се направи сърдечен масаж.Полетът е от Мюнхен за Измир.Припомняме, за т.г. това не е първото извънредно кацане на столичното летище за 2018 г. след като пиян пътник нападна стюардеса на борда.На  на Летище София.", "date": "2018.11.06", "title": "Почина пътникът от кацналия извънредно на летище София самолет "}
{"url": "https://news.bg/world/moskva-se-nadyava-izborite-da-uspokoyat-vatreshnopoliticheskata-situatsiya-v-sasht.html", "text": "Министърът на външните работи на Русия Сергей Лавров се надява резултатът от да намали напрежението в Щатите и да позволи на Вашингтон да се съсредоточи върху световни проблеми, информира АП.Пред журналисти в Мадрид Лавров се оплака, че руско-американските отношения са станали \"заложник на вътрешнополитически разправии в САЩ\".Топ дипломатът на Русия изрази надежда, че изборите ще помогнат за стабилизиране на американската вътрешна политика, \"така че Вашингтон да може да се концентрира върху някои положителни стъпки на международната арена\".Лавров също повтори позицията на Москва, че не се е намесвала на американски избори.\"\", смята той.", "date": "2018.11.06", "title": "Москва се надява изборите да успокоят вътрешнополитическата ситуация в САЩ"}
{"url": "https://news.bg/bulgaria/uchenik-udari-uchitel-i-izlaga-che-e-bil-prebit.html", "text": "Ученик удари учител и излъга, че е бил пребит. Това стана ясно днес.Инцидентът е детето стана тази сутрин в столично училище в кв. \"Модерно предградие\".За него обаче бе разпространена противоположна версия.Припомняме, че според първоначалната информация, 11-годишното момче е в \"Пирогов\" със съмнения за комоцио след инцидент в столично училище.Това съобщи bTV, позовавайки се на Центъра за спешна медицинска помощ в София.Детето се оплакало от световъртеж. След като го прегледали лекарите установили следи от удари по тялото му.Момчето заявило, че е било пребито от учителя си по физическо.Директорът на училището отрича за насилие, но преподавателят не бил в сградата след случката.", "date": "2018.11.06", "title": "Ученик удари учител и излъга, че е бил пребит "}
{"url": "https://news.bg/world/tehnicheski-problemi-spavat-vota-v-shtata-dzhordzhiya.html", "text": "Частичните избори в САЩ започнаха преди часове, а гласуването в редица щати е затруднено поради различни причини, съобщиха световните информационни агенции.Американците гласуват за подмяна на 435-местната Камара на представителите, 35 места в 100-местния Сенат, 39 губернаторски поста и места в щатските законодателни органи.Вотът в отделни окръзи на американския щат Джорджия се оказа предизвикателство заради неочаквано голямата активност. На желаещите да упражнят правото си на глас се наложи да чакат с часове пред урните.Оказа се, че на някои места не са били изпратени правилен брой машини за гласуване.В други секции по технически причини гласуването е било затруднено - устройствата са били повредени.Жителите на няколко щата пък се борят с тежки метеорологични условия, които могат да засегнат вота.Миналата нощ и рано сутринта няколко бури преминаха през така наречения Дълбок юг. Има паднали дървета и е прекъснато електрозахранването на места от Луизиана до Южна Каролина. Към момента няма информация за пострадали хора, но 11 000 души са останали без електричество.Друга буря в централната част на щата Тенеси уби един човек, а други двама са ранени. Хиляди са останали без електричество.На места електронното гласуване е заменено с хартиени бюлетини. Си Ен Ен съобщава, че изборна секция в Кноксвил, Тенеси, е без ток.Стари проучвания на изборите през 1984, 1986 и 1988 г. показват, че няма доказателства дъждът да засяга изборните резултати в полза на една или друга партия.Националната метеорологична служба на САЩ предупреди за силен вятър, гръмотевични бури и вероятно торнадо около Балтимор, Окръг Вашингтон, както и в други райони. Повечето секции ще останат отворени до 19,00 часа местно време.Припомняме, че изборите са важни, защото бележат първия голям изборен тест за управлението на президента на Щатите Доналд Тръмп и за контрола в Конгреса", "date": "2018.11.06", "title": "Технически проблеми спъват вота в щата Джорджия "}
{"url": "https://news.bg/world/ispaniya-spasi-poveche-ot-90-migranti-ot-udavyane.html", "text": "Испанските власти са спасили повече от 90 мигранти от удавяне. Други 13 обаче са намерили смъртта си. Те са пътували на две лодки, които бреговата охрана е спасила при корабокрушението.Бежанците са африканци, пътували по море към Европа.По данни на Международната организация по миграция, 47 000 мигранти са пристигнали по море в Испания през тази година.Загинали или изчезнали са повече от 560 души.", "date": "2018.11.06", "title": "Испания спаси повече от 90 мигранти от удавяне "}
{"url": "https://news.bg/politics/bsp-i-gerb-se-karat-deputatite-mishki-li-sa-ili-mishleta.html", "text": "Червените и ГЕРБ се скараха, а спорът беше кои са мишки и кои мишлета. Повод стана поименната проверка по-рано през деня. Герберите решиха да не се санкционират отсъстващите при проверката, но да не им се платят командировъчни.Георги Свиленски се възмути от това решение: Не било редно. Недейте да прилагате полицейски, ченгеджийски номера, ядоса се Георги Свиленски. Той обвини герберите в популизъм. Отидете вкъщи, преспете, тогава излезте на тази трибуна, не правете гафове, обърна се социалистът към мнозинството.Данаил Кирилов обвини левите пък, че продължавали с манипулациите. Поименната проверка е способ, за да се установяват присъстващите в зала. Не можете да надхитрите нормите на правилника, каза той. Къде сте в днешния ден, госпожо Нинова, къде сте откъм правен статут, обърна се Кирилов към соцлидерът. \"Влязохте като мишки да се регистрирате\", обвини герберът.Червените го освиркаха. Георги Свиленски пък пита дали депутатите от ГЕРБ са мишки. Данаил Кирилов настоя да му наложат глоба. Не искал да каже, че социалистите са мишки, а искал да каже, че за мишлета.Срам ме е, сподели червеният депутат Филип Попов. И мен ме е срам, каза заместник-председателят на НС Емил Христов.Цвета Караянчева излезе на трибуната. По думите й , когато е текло гласуването, депутатите от БСП не били в зала и не разбрали какво се гласува тогава. Дали да ходим на работа е морален, личен и граждански избор, изтъкна парламентарният шеф.Червеният Иван Иванов също настоя за санкция срещу Кирилов. Сравняването на народни представители с определени биологични видове е обида към институцията, категоричен бе той. Прекратете тази гавра с институцията, обърна се Павел Шопов към Емил Христов. Той влизал в техните сценарии. Вие не водите това заседание като председател, а като мишка, ядоса се социалистът Цветан Топчиев.Данаил Кирилов пак излезе и се извини, след което настоя да бъде наказан. Заместник-председателят Емил Христов санкционира съпартиеца си. Не наказа обаче червеният депутат. Цветан Топчиев също поиска да бъде наказан. Извинение щял да му поднесе в личен разговор. Христов поиска извинение от трибуната. В крайна сметка и социалистът си спечели санкция.", "date": "2018.11.06", "title": "БСП и ГЕРБ се карат депутатите мишки ли са или мишлета"}
{"url": "https://news.bg/politics/ninova-poiska-izvanreden-predsedatelski-savet.html", "text": "Лидерът на БСП Корнелия Нинова поиска извънреден председателски съвет. Причината е, че социалистите са недоволни от начина, по който ще се гледа Бюджет 2019 г.Соцводачът иска първо да се гледат данъчните закони, след което макрорамката за следващата година.Нинова смята, че е удар по правовата държава и законността, да се отвори точката за държавния бюджет и утре да се гласува, без да са приети данъчните закони.\"Не правете повече такъв гаф за днес, не нанасяйте удар върху парламентаризма, законността и правовата държава. Стига унижения на институциите, на парламента за днес\", призова соцводачът.Зам.-председателят на парламента Емил Христов даде 15 минути почивка и свика председателски съвет.Припомняме, днес депутатите на извънредно заседание гледат Бюджет 2019 -  и . Бюджетите бяха приети на първо четене, но междувременно . ", "date": "2018.11.06", "title": "Нинова поиска извънреден председателски съвет"}
{"url": "https://news.bg/politics/koruptsiyata-komprometira-demokratsiyata-i-tryabva-da-se-ozapti.html", "text": "\"Мисля, че вървим в правилна посока, но бихме могли да вървим по-уверено и по-бързо, защото хората губят търпение. Хората мислеха, че като дойде демокрацията нещата ще станат изведнъж много различни. Те не могат да станат различни изведнъж, защото една държава, за да дава, трябва да има, а в България няма особено добра икономика\", коментира пред НоваТВ Анастасия Мозер. \"Нищо не е дадено веднъж завинаги. За демокрацията трябва да се работи и демокрацията трябва да се защитава, това нещо всички трябва да го разберат. Не все пак в сравнение с времето преди 9 септември нещата са много по-добре и биха могли да станат още по-добре, ако хората не крадат толкова много\", обясни Мозер. \"Това, което може да компрометира демокрацията, е корупцията. И тази корупция, за която говори Европа, че има в България, трябва да бъде озаптена, за да могат хората да почувстват истинските преимущества на една нова система\", добави Анастасия Мозер.Анастасия Мозер е главен секретар на БЗНС от 1992 до 1997 и народен представител в 37, 38, 39 и 40 Народно събрание. Дъщеря е на Георги Димитров-Гемето и Мария Димитрова.Мозер има бакалавърска степен по френски език. Тя е магистър от Института за езици и лингвистика към католическия йезуитски университет \"Джорджтаун\" във Вашингтон.Анастасия Димитрова е омъжена за Чарлз Мозер (6 януари 1934-11 декември 2006) г. Двамата сключват брак на 14 септември 1968 г. в протестантската църква \"Света Агнеса\" във Вашингтон. Две години по-късно има втора венчавка в сръбската черква \"Свети Лука\".", "date": "2018.11.06", "title": "Корупцията компрометира демокрацията и трябва да се озапти"}
{"url": "https://news.bg/world/v-germaniya-osadiha-dvama-za-krazhba-na-poveche-ot-100-toaletni.html", "text": "В Германия осъдиха двама за кражба на повече от 100 преносими тоалетни, информира Press Association.ДПА уточнява, че окръжният съд в Дюселдорф дал 10-месечна условна присъда на 40-годишен мъж и шест месеца условно на 28-годишен мъж.Двамата мъже работили за фирма за третиране на отпадъци. Те откраднали тоалетните от фирмата, които са на стойност близо 70 000 евро. Тоалетните изчезвали постепенно и кражбата е установена няколко месеца по-късно.Мъжете признават, че са продали тоалетните на фирма в Холандия чрез посредник.Само три от изчезналите тоалетни са открити.Двамата изгубиха работата си.", "date": "2018.11.06", "title": "В Германия осъдиха двама за кражба на повече от 100 тоалетни"}
{"url": "https://news.bg/world/timermans-ubeden-che-e-sledvashtiyat-predsedatel-na-ek.html", "text": "Франс Тимерманс ще бъде следващият председател на Европейската комисия. В това е убеден самият той.Настоящият първи заместник-председател на Европейската комисия (ЕК) и еврокомисар потвърди през октомври, че ще се кандидатира за поста.Той е кандидатът на Партията на европейските социалист (ПЕС). Председателят на ПЕС Сергей Станишев заяви, че Тимерманс е вече доказал се и той е уверен, че изборът му е стъпка напред към промяна на Европа към по-добро.За да заеме позицията, Тимерманс ще трябва да бъде номиниран от Европейския съвет и да бъде потвърден от Европейския парламент след европейските избори през 2019 година.През септември заместник-председателят на Европейската комисия (ЕК) и еврокомисар по енергетиката Марош Шефчович (Словакия) обяви готовността си да бъде кандидат на социалистите за председател на ЕК.Той обаче отпадна при избора на 5 ноември и вече даде подкрепата си за Тимерманс.Предстои изборът на Европейската народна партия (ЕНП) за съперник на Тимерманс.От ЕНП ще избират в четвъртък между председателя на партийната група в европейския парламент Манфред Вебер и бившия финландски премиер Александър Стуб.Вебер официално обяви през септември, че ще бъде водещият кандидат за дясноцентристките групи на европейските избори през следващата година.", "date": "2018.11.06", "title": "Тимерманс убеден, че е следващият председател на ЕК"}
{"url": "https://news.bg/world/buri-zatrudnyavat-glasuvaneto-v-nyakoi-amerikanski-shtati.html", "text": "След като отвориха изборните секции в САЩ, жителите на няколко щата се борят с тежки метеорологични условия, които могат да засегнат вота, информира АП.Миналата нощ и рано сутринта няколко бури преминаха през така наречения Дълбок юг. Има паднали дървета и е прекъснато електрозахранването на места от Луизиана до Южна Каролина. Към момента няма информация за пострадали хора, но 11 000 души са останали без електричество.Друга буря в централната част на щата Тенеси уби един човек, а други двама са ранени. Хиляди са останали без електричество.На места електронното гласуване е заменено с хартиени бюлетини. Си Ен Ен съобщава, че изборна секция в Кноксвил, Тенеси, е без ток.Стари проучвания на изборите през 1984, 1986 и 1988 г. показват, че няма доказателства дъждът да засяга изборните резултати в полза на една или друга партия.Националната метеорологична служба на САЩ предупреди за силен вятър, гръмотевични бури и вероятно торнадо около Балтимор, Окръг Вашингтон, както и в други райони.Прогнозата е за сухо време в западната и югозападната част на САЩ.АП отбелязва, че има дълги опашки заради високия интерес на междинните избори, а някои секции не са отворили заради непредвидени обстоятелства, но това не е необичайно по време на изборен ден. Има също проблеми с машините за гласуване и с регистрирането.Към момента няма индикации хакерска атака да е засегнала вота.", "date": "2018.11.06", "title": "Бури затрудняват гласуването в някои американски щати"}
{"url": "https://news.bg/world/problem-s-ediniya-ot-kompyutrite-za-upravlenie-v-ruskiya-segment-na-mks.html", "text": "Неизправност с единия от компютрите за управление в руския сегмент на Международната космическа станция, информира РИА Новости.От Роскосмос поясняват, че инцидентът няма да повлияе на работата на станцията, не е нужна подмяна на компютъра.Агенцията отбелязва, че е възникнал проблем с програмата на един от трите компютъра на станцията. За възстановяването на работата на компютъра е необходим рестарт. Отбелязва се, че рестартът ще бъде направен в четвъртък, 8 ноември.", "date": "2018.11.06", "title": "Проблем с единия от компютрите за управление в руския сегмент на МКС"}
{"url": "https://news.bg/int-politics/feysbuk-blokira-115-profila-zaradi-izborite-v-sasht.html", "text": "Най-голямата социална мрежа в света Facebook е блокирала 115 профила по подозрение в \"координирано неавтентично\" поведение в навечерието на междинните избори в САЩ, съобщава \"Асошиейтед прес\".Социалната мрежа уточни в публикация в блога си, че е затворила 30 акаунта във \"Фейсбук\" и 85 акаунта в \"Инстаграм\" и ги разследва по-подробно.Компанията заяви, че е предприела действия, след като е била предупредена в неделя вечерта от представители на американските правоприлагащи институции, които смятат, че профилите са \"свързани с чуждестранни субекти\".Американските технологични компании засилват сигурността и усилията за борба дезинформационните кампании, след като онлайн смутители, включително руски групи, се опитват да разделят гласоподавателите и да дискредитират демокрацията.\"Фейсбук\" заяви, че след като научи повече, ще предостави допълнителни подробности, \"включително дали тези профили са свързани с базираната в Русия Агенция за интернет изследвания (известна като руската ферма за тролове) или други чуждестранни субекти\".Междувременно руският външен министър Сергей Лавров заяви в тази връзка, че обвиненията за руска намеса в американските междинни избори са \"празни изявления\".", "date": "2018.11.06", "title": "Фейсбук блокира 115 профила заради изборите в САЩ"}
{"url": "https://news.bg/politics/deputatite-se-zahvanaha-s-byudzheta-na-doo.html", "text": "Депутатите започнаха разглеждането на първо четене на Бюджета на Държавното обществено осигуряване (ДОО).Малко по-рано те приеха предложения бюджет на НЗОК за 2019 г.Според документите, параметрите на проекта на Консолидирания бюджет на държавното обществено осигуряване за 2019 г. са свързани със следните основни социалноосигурителни показатели. В Бюджет 2018 г е заложен средногодишен брой осигурени лица 2 786.1 хил. Очакваното изпълнение на този показател за 2018 г. е 2 790.2 хил.Проект 2019 г. залага 2 792.2 хил. души, които са осигурени. В Бюджет 2018 г. е заложен среден осигурителен доход, (за определяне на процента по чл. 100 от КСО) 872.70 лв.Очакваното изпълнение на този показател за 2018 г. е 892.60 лв. Проект 2019 г. залага 967.58 лв.В Бюджет 2018 г е заложен брой безработни лица с право на обезщетение 76.6 хил. Очакваното изпълнение на този показател за 2018 г. е 79.1 хил. Проект 2019 г. залага 76.1 хил. В Бюджет 2018 г е заложен средномесечен брой пенсионери 2 170.6 хил. Очакваното изпълнение на този показател за 2018 г. е 2 162.62 хил. Проект 2019 г. залага 154.8 хил.В бюджета на държавно обществено осигуряване за 2019 г. са заложени следните политики по приходите:Запазва се размерът на осигурителната вноска за фонд \"Пенсии\" и фонд \"Пенсии за лицата по чл. 69\" на ДОО на нивото от 2018 г. Запазват се и размерите на осигурителните вноски за другите фондове на ДОО, а също и съотношенията между осигурителите и осигурените лица. За 2019 г. не са договорени минимални осигурителни прагове (МОП).Без налагане на административно увеличение на МОП при планирано увеличение на минималната работна заплата с 9,8%, средното увеличение на МОП през 2019 г. е около 4,7 на сто. Увеличава се минималният осигурителен доход за самоосигуряващите се лица от 510 лв. на 560 лв. Увеличава се минималният осигурителен доход за земеделските стопани и тютюнопроизводители от 350 лв. на 560 лв.Увеличава се максималният осигурителен доход за всички осигурени лица от 2 600 лв. на 3 000 лв.; За 2019 г. не се внасят вноски за фонд \"Гарантирани вземания на работниците и служителите\". Определят се за приход в бюджета на НОИ 97 500 лв. от приходите на фонд \"Гарантирани вземания на работниците и служителите\" - за дейностите по чл. 13 от ЗГВРСНР.Заложени са следните политики по разходите: повишават се изискуемите възраст и осигурителен стаж при пенсиониране за работещите при условията на трета категория труд и минималната възраст за пенсиониране на лицата по чл.69 и чл. 696 от КСО. За пенсиите, отпуснати след 31 декември 2018 г., процентът за всяка година осигурителен стаж в пенсионната формула се увеличава от 1.169 на 1.2. От 1 юли 2019 г. пенсиите, отпуснати до 31 декември 2018 г. вкл., се увеличават с 5,7 на сто (процент, определен по чл.100 от КСО), при отчитане на новата \"тежест\" на година стаж.", "date": "2018.11.06", "title": "Депутатите се захванаха с бюджета на ДОО"}
{"url": "https://news.bg/world/kitay-razkri-maket-na-parvata-si-postoyanna-kosmicheska-stantsiya.html", "text": "Китай разкри макет на първата си постоянна космическа станция, която ще замени международната орбитална лаборатория. Тя символизира големите амбиции на азиатския гигант отвъд Земята, информира АФП.Основният 17-метров модул привлече внимание на провеждащото се веднъж на две години Авиошоу Китай в южния крайбрежен град Джухай.Модулът представлява мястото за живеене и работа на станцията Tiangong-1 (\"Небесен дворец\"), която ще има още два модула за научни експерименти. Те ще бъдат оборудвани със слънчеви панели.Трима астронавти постоянно ще живеят на орбиталната станция, която е с маса 60 тона.Сглобяването й трябва да завърши до 2022 г. Тя ще е с продължителност на живот около 10 г.Международната космическа станция - сътрудничество между САЩ, Русия, Канада, Европа и Япония, действа от 1998 г., но ще бъде затворена през 2024 г.Китайската станция ще е единствената в орбитата на Земята, макар че е далеч по-малка от Международната космическа станция, която е с маса 400 тона и размери като на футболно игрище.Китай обяви през май, че лабораторията е отворена за \"всички държави\" да провеждат експерименти. Изследователски институти, университети, държавни и частни компании са поканени да предложат проекти. Получени са 40 плана от 27 държави. Европейската космическа агенция изпрати астронавти в Китай, за да бъдат обучени и подготвени за работа в китайската станция.Китай налива милиарди долари във военната и космическата сфера, като планира да изпрати хора на Луната в близко бъдеще.", "date": "2018.11.06", "title": "Китай разкри макет на първата си постоянна космическа станция"}
{"url": "https://news.bg/crime/ostaviha-v-aresta-18-godishniya-shofyor-ubil-dve-zheni-v-karnobat.html", "text": "Оставиха в ареста 18-годишния шофьор, който помете две възрастни жени на тротоар в Карнобат.Днес в Бургаския окръжен съд срещу подсъдимия Алекс Д. беше повдигнато обвинение за причиняване на смърт на двама души по непредпазливост при шофиране с несъобразена скорост.За това престъпление законът предвижда от 3 до 15 години затвор.", "date": "2018.11.06", "title": "Оставиха в ареста 18-годишния шофьор, убил две жени в Карнобат"}
{"url": "https://news.bg/int-politics/prezidentat-na-rumaniya-prestapnik-e-na-varha-na-darzhavniya-aparat.html", "text": "Президентът на Румъния Клаус Йоханис разкритикува остро лидера на управляващата партия като \"престъпник на върха на държавния апарат\", изтъквайки, че политици с влезли в сила присъди се опитват да превземат съдебната система на страната и да подкопаят усилията за борба с корупцията, съобщава \"Асошиейтед прес\".Йоханис отговори на Ливиу Драгня, който е председател на управляващата Социалдемократическа партия, който преди това го обвини, че не е декларирал договор за наем и други простъпки.Драгня не може да бъде премиер заради присъда от 2016 г. за изборни измами. През юни той получи присъда от 3 години и половина затвор за злоупотреба с власт във връзка с присвояване на пари от европейските фондове. Той обжалва решението.Социалдемократите предприеха спорна съдебна реформа, след като спечелиха изборите през 2016 г. Това предизвика редовни протести срещу корупцията и критики от страна Европейския съюз и САЩ.", "date": "2018.11.06", "title": "Президентът на Румъния: Престъпник е на върха на държавния апарат"}
{"url": "https://news.bg/politics/byudzhet-2019-predizvikva-smyah-v-bsp.html", "text": "\"Съвършената социална система не е безусловно дадена\". Това обяви депутатът от БСП Георги Гьоков от трибуната на Народното събрание.Изоставаме от много други членки на Европейския съюз, посочи той.У него Бюджет 2019 предизвиква само смях, а твърденията, че той е най-силният бюджет за годините от прехода не са сериозни. Бюджетът на Държавното обществено осигуряване (ДОО) е отхвърлен от Националния съвет за тристранно сътрудничество (НСТС), припомни той и запита дали всичко е наред в държавното обществено осигуряване.Докато правителството на премиера Бойко Борисов е на власт, негативните процеси ще се задълбочават особено в социалната сфера, прогнозира Гьоков и добави, че няма нито една политика на правителството, която да води до подобрение в държавата.Данъчно-осигурителната система в България като цяло не функционира, тълкува той. Гьоков посочи, че се съмнява дали промените за Бюджета на ДОО ще отговорят на очакванията и нуждите на българските граждани.В проектобюджета на държавното обществено осигуряване липсват каквато и да било политика за справяне с проблемите в държавата, каза още червеният депутат.Според БСП Бюджет 2019 е без контакт с крещящите нужди на българското население.Депутатът от БСП Надя Клисурска определи Бюджетът на Държавното обществено осигуряване (ДОО) като бюджет без ясна визия, без ясна посока на контакт с крещящите нужди на българското население.По мнението й Бюджетът на ДОО за 2019 е политически документ на управляващите и МТСП, който показва визията на управляващите. Но каква всъщност е визията на управляващите, запита тя.Каква предвидимост и сигурност предлага проектобюджетът на държавното обществен осигуряване на хората, които внасят осигуровки в осигурителната система, запита Клисурска и добави, че в планираните приходи неясно защо се залага на толкова нисък ръст на осигурените лица за следващата година.Едно малко увеличение на максималния осигурителен доход е една опасна стъпка на управляващите, смята червеният депутат. Клисурска заяви, че максималният осигурителен доход трябва да бъде значително завишен и тези, които получават повече, трябва да внасят повече приходи.В разходната част също не се дава необходимото, а се отнема от майките и пенсионерите, посочи още тя. Клисурска заяви, че от червената партия няма да подкрепят Бюджета на ДОО за 2019.Бюджетът не дава такава адекватност, каквато очакват българските граждани, стана ясно още от думите й.", "date": "2018.11.06", "title": "Бюджет 2019 предизвиква смях в БСП"}
{"url": "https://news.bg/world/dzheyms-komi-tramp-e-lazhets-zhenomrazets-i-rasist.html", "text": "Бившият директор на ФБР Джеймс Коми обвини президента на САЩ Доналд Тръмп в \"лъжа, женомразство, расизъм и атака срещу върховенството на закона\".В статия за вестник \"Ню Йорк таймс\" той подчерта, че американският народ \"енергично\" ще му се противопостави на междинните избори.\"Пробуждането е бавно, но е в ход\", пише Коми и добави, че всеки американец трябва да говори за ценностите на страната, всеки американец трябва да гласува за тези ценности, които са далеч по-важни и от най-големите политически различия.В същото време в статия за USA Today вицепрезидентът на САЩ Майк Пенс написа, че изборите ще покажат дали американците са по-добре в сравнение с преди две години.\"\", отбеляза той.", "date": "2018.11.06", "title": "Джеймс Коми: Тръмп е лъжец, женомразец и расист"}
{"url": "https://news.bg/int-politics/glavniyat-prokuror-na-ukrayna-podade-ostavka-zaradi-nerazkrito-ubiystvo.html", "text": "Главният прокурор на Украйна Юрий Луценко подава оставката си след като защитник на борбата с корупцията загина след нападение, което полицейските служители са неспособни да разкрият, съобщава АФП.Катерина Гандзюк, която работи като съветник на кмета на южния град Керсон, почина в неделя в болница, след като бе сериозно ранена при нападение с киселина през юли.Смъртта й предизвика критики срещу правителството от активисти на гражданското общество, които обвиняват властите, че не са в състояние да приключат разследването и поискаха оставката на главния прокурор и министъра на вътрешните работи.Парламентът на страната трябва да одобри решението преди то да влезе в сила. Луценко обвини активистите, че оказват натиск върху разследването и има теч на информация, което затруднява разкриването на убийството.33-годишната Гандзюк напуска дома си рано сутринта на 31 юли, когато мъж излива около един литър киселина върху нея и бяга. Тя веднага е хоспитализирана в тежко състояние, с изгаряния на 30% от тялото, включително горната част на тялото, ръцете и лицето.Гандзюк бе открит критик на корупцията в правоохранителните органи, особено в полицията. В страната се забелязва увеличение на атаките срещу активисти и работещи срещу корупцията. Европейският съюз и САЩ определят нападеният за неприемливи и призоваха властите да изправят извършителите пред съда.През 2017 г. тялото на активиста за правата на човека Ирина Ноздровска е открито в река край Киев.През юли Виталий Олешко, бивш доброволец ​​в бунтовническия украински изток и местен активист е застрелян пред хотел в югоизточния град Бердянск.", "date": "2018.11.06", "title": "Главният прокурор на Украйна подаде оставка заради неразкрито убийство"}
{"url": "https://news.bg/comments/boy-po-bednite.html", "text": "\"Държавата никога не е била в по-добра кондиция\", самопохвали се министър-председателят Бойко Борисов преди няколко дни. Този път демагогията, с която се характеризира почти десетгодишното му управление удари нов, десетгодишен връх.Борисов обича да се хвали със стабилно управление, заложник на която мантра все повече става, както показа случая с циничното поведение на вицепремиера Валери Симеонов спрямо майките на деца с увреждания. Но да напомним, че в уж стабилната му държава спира за седмица Търговският регистър, фалират застрахователи, инвеститори с имена като \"Хюлед Пакард\", \"Теленор\", \"Сосиете Женерал\", \"ЧЕЗ\" си тръгват, а на тяхно място пристигат офшорки с по 6000 лв капитал, а парите, изпратени от гастарбайтерите, надхвърлят преките чужди инвестиции, Дори да не броим ежеседмичните социални протести, няма как да не подминем продължаващото стабилно намаляване на населението, обезлюдяването на цели райони, причинени от икономическа миграция, най-високата смъртност в ЕС и нови отрицателни рекорди в раждаемостта.След като това е добрата кондиция, то каква ли ще е лошата? Да не викаме дявола, но 2019 г. се очертава като особено интензивна в дрането на кожи от гърба на българина. Това е годината, когато ще има най-малко два избора - за европарламент през пролетта и за местни органи на властта през есента, а някъде покрай тях може да се намърдат и извънредните парламентарни, които стават все по-неизбежни и според опозицията, и според редица политически наблюдатели. Само управляващите и социолозите все още удържат със сетни сили фронта срещу предсрочния вот.А годината на избори се очертава като година са събиране на пари от българите. От ГЕРБ са приготвили вдигане на данъка на най-старите коли, за да стимулирали уж купуването на нови и не толкова замърсяващи въздуха, но как да си купят нови коли шофьорите от най-бедния народ в ЕС. Т.е. удрят се най-бедните, тези които не могат да си позволят да си купуват нова кола. Но и тези, които не могат да си купят нови дрехи също не са пропуснати от ГЕРБ. Мярката още не е влязла в сила, но Министерството на околната среда и водите, загрижено за екологията, предложи от 2019 г. да се въведе продуктова такса за дрехите втора употреба, която е без аналог в Европа. Според хора от бранша това ще оскъпи цената на употребяваните облекла с до 30%. В същото време по данни на Асоциацията на преработвателите и търговците на дрехи втора употреба над 23% от българите се обличат само от тези магазини, а близо 50 на сто купуват поне веднъж годишно дрехи втора употреба.Освен това се очаква двойно поскъпване на данъка за основно жилище. Според финансовото министерство така щели да бъдат осуетени измами и в същото време да плащали по-богатите. Реално пак ще пострадат хора от средна ръка и по-бедни. Почти всички българи имат собствено жилище, а не малко от тях притежават и къщи на село, останали от техните родители, но това далече не ги прави богати, които да бъдат обложени с по-висок налог. По данни от 2016 г. това са малко над 500 000 души. Да не забравяме и че още през 2017 г. кабинетът \"Борисов-3\" внесе промяна в Закона за местните данъци и такси, с която се реши от 2019 г. такса смет да скочи драстично в цялата страна, вместо увеличението да бъде разсрочено в рамките на пет години, както предлагаше служебното правителство на проф. Огнян Герджиков. Само два примера - в софийския квартал \"Надежда\" такса смет ще бъде изравнена с тази, плащана в центъра , а в Пазарджик, например - с 25%, а в селата около него - двойно. И ако искате да запалите от мъка една цигара, но се боите за здравето си, ГЕРБ също са се \"погрижили\" за вас - от 2019 г. се очаква акцизът на бездимните цигари да се повиши и изравни с тези на обикновените.Бизнесът също не е забравен. ГЕРБ мислят за всички. Ще бъдат подменени 220 000 касови апарати, което ще удари основно дребните търговци и производители, които на свой ред ще търсят начин да си \"избият\" парите от купувачите. Няма съмнение, че всички тези действия ще доведат до общо повишаване на цените, които и без това вече осезаемо растат.В същото време бизнесът се възползва от разкраченото положение на властта, която в името на стабилността, т.е. на оцеляването си, е готова на всичко. Като използваха съдебни решения по дела за обезщетения, застрахователите заплашиха с тройно увеличаване на \"Гражданска отговорност\" до 1000 лв., ако не бъде въведен таван за обезщетенията при смърт на пътя. Самата идея за таван е спорна, защото въпросът е и морален, но като как оценявате решението на председателката на бюджетната комисия в НС Менда Стоянова (ГЕРБ) този таван да бъде 20 000 лв при коментиран от бранша 40 000 лв. Т.е. политикът от управляващата партия оценява живота ви по-ниско от \"капиталистическите акули\". Фактът, че Борисов влезе в любимата си роля на арбитър и спря промените в Кодекса за застраховането, предложени от неговата партия, но още не е посочил вратата на Менда Стоянова означава, че той си е в заверата от самото начало и просто ни разиграват поредната пиеска.Случаят с тавана за застраховките не е точно събиране на пари от народа, но пък показва отношението към обикновените българи - като към крави за доене, които дори нямат право да получат достойно обезщетение, ако техни близки загинат на пътя в България, която е първа по брой на убити в катастрофи в ЕС.Интересна ще бъде 2019 г. В крайна сметка българите сами ще изберат дали да продължат по този път, с тези хора начело на страната. Но знайте, че тези увеличения, покачвания на данъци и такси, както показва досегашната практика, не водят след себе си до подобряването на качеството на живота на българите. Това подобрение в крайна сметка се измерва с намалена смъртност и повишена раждаемост. Защото, ако не се съхрани българския народ, за какъв дявол са всичките неща, които правите уж за нас.", "date": "2018.11.06", "title": "Бой по бедните"}
{"url": "https://news.bg/int-politics/hilari-napadna-tramp-atakuval-i-podkopal-institutsiite-i-tsennostite-na-sasht.html", "text": "Хилари Клинтън обяви, че е време американците да кажат \"стига\" след две години наблюдаване на администрацията на Тръмп \"да атакува и подкопава нашите демократични институции и ценности\".Неуспялата кандидатка на Демократическата партия за президент през 2016 г. призова избирателите да \"гласуват против радикализма, фанатизма и корупцията\" и \"за фантастични кандидати в цялата страна, включително историческия брой жени\".\"През последните две години наблюдавахме тази администрация да атакува и подкопава нашите демократични институции и ценности. Днес казваме стига. Но ние не просто ще гласуваме против радикализма, фанатизма и корупцията днес. Ние ще гласуваме за фантастични кандидати в цялата страна, включително исторически брой жени, които искат да повишат заплатите, да се борят за справедливост и да помогнат на повече хора да получат здравни грижи\", коментира бившият държавен секретар на САЩ.Тя допълни, че \"ако спечелят, те ще направят страхотни неща за Америка. Нека упражним нашето право по рождение като американци днес, да изберем тези хора и да продължим усилената работа за спасяване на нашата демокрация\".В момента в САЩ се провеждат , които се разглеждат като референдум за двугодишното пребиваване на Тръмп в Белия дом. ", "date": "2018.11.06", "title": "Хилари нападна Тръмп, атакувал и подкопал институциите и ценностите на САЩ"}
{"url": "https://news.bg/politics/dps-predupredi-byudzhetat-na-doo-osiguryava-mizerno-otselyavane.html", "text": "Хасан Адемов от ДПС похвали експертите на НОИ, че са подготвили високо експертен бюджет. За първа година имаме по-малък трансфер към бюджета на ДОО. 13,5 милиона лева струва затруднения достъп до пенсиониране, изчислил е депутатът от ДПС. Само със 75 лева нараствал средният осигурителен доход.Той попита в коя предизборна програма пише, че ще се увеличи максималният осигурителен доход на 3000 лева.Партията му ще предложи той да остане на настоящото ниво. Натоварват се по-високи вноски високо доходните групи. Хасан Адемов се чуди защо е записано, че максималната пенсия става 1200 лева, а в КСО пише, че от 1 януари 2019 таванът на пенсиите пада. Оказва се, че хората, които са се осигурявали на максимален размер за излъгани. Излъгахте избирателите, подчерта депутатът.Няма такава пенсионна система в Европа, която да има два тавана, заяви Адемов. Има индивидуален пенсионен коефициент, а сега се въвеждал още един индивидуален коефициент. Бюджетът на ДОО задълбочава социалните диспропорции и осигурява оцеляване на ръба на мизерията, каза още Хасан Адемов.ГЕРБ защитиха бюджета на ДОО - залагали се повече средства. Светлана Ангелова се похвали с увеличаване на максималния размер на пенсиите. Така ще се реализира още една стъпка към увеличаване на максималния размер на пенсиите, отчете тя.Не бил добре аргументиран мотивът за отпадане на тавана на пенсиите. Продължавала тенденцията за намаляване на дефицита в ДОО. Само 1/3 ще е дефицитът, по думите на Светлана Ангелова. Намалявала се зависимостта на бюджета на ДОО от държавния бюджет. Не се орязват социални права, смята депутатката от ГЕРБ.Социалният министър Бисер Петков поясни, че бюджетът на Държавното обществено осигуряване за 2019 г. ще улесни бъдещите пенсионери при управляване на техните пенсионни права, а също така ще бъде облекчено и ускорено пенсионното производство.Бюджетът на ДОО беше приет от депутатите на първо четене в Народното събрание със 112 гласа \"за\", 73 \"против\" и 7 \"въздържали се\". ", "date": "2018.11.06", "title": "ДПС предупреди - бюджетът на ДОО осигурява мизерно оцеляване"}
{"url": "https://news.bg/world/demokratite-vodyat-s-11-v-bitkata-za-dolnata-kamara-na-sasht-pokazva-sondazh.html", "text": "Демократическата партия на САЩ води с 11% при разпределението на местата в Камарата на представителите, показва проучване на \"Галъп\".Сондажът е проведен между 15 и 28 октомври.54% от анкетираните заявяват, че ще гласуват за демократите, а 43% ще изберат кандидати от Републиканската партия. Но повечето от респондентите са на мнение, че републиканците ще запазят контрола си в долната камара.Проучването също разкрива, че демократите повече се \"безпокоят за бъдещето\" на САЩ от републиканците, ако опозиционната партия поеме контрол над Конгреса след изборите.Социологическото изследване показва, че голяма част от жените не одобряват президента Доналд Тръмп.По-рано днес започна гласуването на междинните избори в източните американски щати. Гласоподавателите избират 35 сенатори, 39 губернатори и всички членове на Камарата на представителите. Битката се очаква да бъде във Флорида, Аризона, Охайо, Невада, Уисконсин и Минесота.", "date": "2018.11.06", "title": "Демократите водят с 11% в битката за долната камара на САЩ, показва сондаж"}
{"url": "https://news.bg/energy/ochakvame-1-mlrd-kub-m-gaz-po-dogovor-mezhdu-bulgargaz-i-socar-ot-shah-deniz-2.html", "text": "Договорът между \"Булгаргаз\" и SOCAR за доставка на 1 млрд. куб. м газ от е ключов за нашите приоритети в енергийната област. Това заяви министърът на енергетиката Теменужка Петкова по време на откриването на петото заседание на .От българска страна съпредседател на комисията е енергийният министър Теменужка Петкова, а от азербайджанска - министърът на селското стопанство на Република Азербайджан Инам Каримов.Възможностите за участие на SOCAR в битовата газификация в България бяха споменати от нашия енергиен министър.В уверение на усилията на правителството за осигуряване на диверсификация на газовите доставки министър Петкова изтъкна изграждането на интерконектора с Гърция, чиято реализация, по думите й, е необратим процес. Диверсификацията на газовите ни доставки ще става с изграждане на междусистемните връзки със съседните държави.Всички основни тръжни процедури в момента са в ход, увери Петкова. Очаква се връзката да бъде въведена в търговска експлоатация през 2020 г. Тогава трябва да тръгнат и първите количества природен газ от Азербайджан. Тези доставки ще задоволят около 30% от потреблението в България, което е сериозен дял и ще повиши значително енергийната сигурност на страната.Откритата в началото на тази година пряка въздушна линия между двете държави също е фактор за задълбочаване на търговските връзки, подчерта енергийният министър.Тя отбеляза увеличението на взаимния стокообмен, който е увеличен през 2017 г. спрямо 2016 г. с повече от 38%.В рамките на заседанието двамата съпредседатели на комисията  на взаимните контакти между България и Азербайджан.Българският министър изтъкна дългогодишните традиции на страната ни в областта на селското стопанство, хранително-вкусовата промишленост, туризма. По нейните думи това са области с потенциал за развитие. За тях може да се организира двустранен бизнес-форум, на който да бъдат насърчени контактите на фирмено равнище.Министър Петкова подчерта добрите макроикономически показатели на страната - България е една от водещите държави от ЕС, които очакват ръст на БВП около 4 % през тази година. Данъците в страната са сред най-ниските в ЕС, което ни прави атрактивна инвестиционна дестинация, заключи тя.", "date": "2018.11.06", "title": "Очакваме 1 млрд. куб. м газ по договор между \"Булгаргаз\" и SOCAR от \"Шах Дениз 2\""}
{"url": "https://news.bg/bulgaria/tsik-i-obrazovatelnoto-vedomstvo-podtikvat-mladite-da-glasuvat.html", "text": "През май 2019 г. предстоящите избори за български членове на Европейския парламент ще съвпаднат с оценяването на държавните зрелостни изпити. За да се обсъди по какъв начин ще се осигури възможност оценяващите преподаватели да упражнят правото си на глас, на 5 ноември се състоя среща на Централната избирателна комисия с Министерство на образованието и науката.Заместник-министърът на образованието и науката г-жа Таня Михайлова увери Централната избирателна комисия, че графикът на ангажиране на оценяващите преподавали ще бъде съобразен с изборите и всички преподаватели ще имат възможност да гласуват.От своя страна ЦИК представи на МОН различните разяснителни кампании от предишни избори за начините за гласуване. Целта е да се мотивират младите гласоподаватели, особено 18-годишните, които гласуват за първи път.Двете институции обсъдиха и възможността да се проведе разяснителна кампания сред младите избиратели в училище и изразиха желанието си да задълбочат сътрудничеството помежду си.На срещата беше подписан и меморандум за сътрудничество в бъдеще.", "date": "2018.11.06", "title": "ЦИК и Образователното ведомство подтикват младите да гласуват"}
{"url": "https://news.bg/world/markus-zyoder-preizbran-za-premier-na-bavariya.html", "text": "Маркус Зьодер е преизбран за премиер на Бавария, информира \"Политико\", позовавайки се на германски медии.Гласуването беше проведено три седмици след изборите в германската провинция. Християнсоциалният съюз на Зьодер изгуби абсолютното си мнозинство в местния парламент.Днес той получи подкрепата на 110 депутати в баварския законодателен орган. 89 законодатели гласуваха против него, а трима се въздържаха.Лидерът на Християнсоциалния съюз и вътрешен министър на Германия Хорст Зеехофер заяви, че ще изясни бъдещето си, след като новото регионално правителство встъпи в длъжност на 12 ноември.Зьодер замени Зеехофер като премиер на Бавария през март тази година.", "date": "2018.11.06", "title": "Маркус Зьодер преизбран за премиер на Бавария"}
{"url": "https://news.bg/int-politics/evrokomisar-jotinger-vizhda-avtokrat-v-beliya-dom.html", "text": "Еврокомисар Гюнтер Йотингер коментира, че Европейският съюз е изправен срещу автократите по света, включително в Белия дом, съобщава \"Политико\".\"Нашият съюз е съюз на ценностите\", обясни германският комисар по бюджета на конференция за европейския семеен бизнес, насочена към парламентарната демокрация, върховенството на закона и свободата на словото.\"Ние живеем в напревара - нашите ценности срещу друг морал или ценности. Вижте държавния капитализъм в Китай, вижте автократите в Анкара, Москва или дори в Белия дом\", обясни Йотингер, който е член на партията на християндемократическия съюз на канцлера Ангела Меркел.\"Ако сме убедени, че нашите ценности трябва да оцелят ... тогава трябва да се борим\", допълва еврокомисарят, като посочва както вътрешните, така и външните предизвикателства и предупреди, че следващите години ще бъдат \"много по-трудни\".", "date": "2018.11.06", "title": "Еврокомисар Йотингер вижда автократ в Белия дом"}
{"url": "https://news.bg/world/barnie-predupredi-london-nyama-sdelka-bez-dogovaryane-na-irlandskiya-kazus.html", "text": "Европейският съюз няма да сключи споразумение с Великобритания за напускане на Общността или да даде на Лондон преходен период след Брекзит, ако не бъде постигната договореност за предотвратяване на \"твърда\" граница с Ирландия.Това заяви главният преговарящ на ЕС за Брекзит Мишел Барние, цитиран от \"Ройтерс\".На съвместна пресконференция със словашкия премиер Петер Пелегрини, Мишел Барние подчерта, че ще търси 100-процентово споразумение с Лондон за Брекзит.\"\", предупреди дипломатът.Мишел Барние поясни, че ЕС работи върху подобряване на предложението си за ирландския въпрос.Според него Лондон трябва да направи избор за постигане на споразумение с Брюксел.Отделно Барние коментира пред белгийската телевизия RTBF, че не може да каже на този етап дали са близо до споразумение.", "date": "2018.11.06", "title": "Барние предупреди Лондон: Няма сделка без договаряне на ирландския казус"}
{"url": "https://news.bg/int-politics/kultat-kam-vozhda-kim-se-zadalbochava-zapochva-da-visi-po-portreti.html", "text": "Северна Корея показа може би първия официален портрет на Ким Чен-ун в неделя, което дава сигнал за нов етап в култа към личността на младия комунистически вожд, съобщава сп. \"Тайм\".Новият портрет дебютира по време на телевизионно излъчване на посещението на кубинския президент Мигел Диас-Канел. На портрета Ким е ухилен, като е облечен с костюм и вратовръзка в западен стил и е окачен заедно с портрета на новия кубински лидер.Досега не е известно ликът на Ким Чен-ун да е слаган на официален портрет като тези на баща му и дядо му, Ким Чен Ир и Ким Ир Сен. Портретите обикновено са произвеждани от художествено студио в Пхенян и са обект на строги правила.Официални потрети обикновено са видими в почти всяко обществено пространство в Северна Корея и представляват важни символи на управляващата династия на страната.Ким Чен-ун по-често е представян като наследник, отколкото като водеща фигура, откакто пое властта през 2011 г., отбелязва Би Би Си.Все пак младият вожд сериозно скъса с политиката на предците си, ускорявайки ядрената програма на страната и укрепвайки собствената си власт, елиминирайки противниците. Международният му имидж нарасна едва тази година след историческата среща с американския президент Доналд Тръмп в Сингапур през юни - безпрецедентно постижение за севернокорейския вожд.Новият портрет \"е важен, след като символично го прави равен на баща му и дядо му\", а не \"просто лоялен последовател на това, което е било преди\", изтъква анализаторът Питър Уорд.", "date": "2018.11.06", "title": "Култът към вожда Ким се задълбочава, започва да виси по портрети"}
{"url": "https://news.bg/politics/bivsh-shef-na-dabch-agentsiyata-ne-dava-pasporti-a-uvereniya-za-balgarski-proizhod.html", "text": "Процедурата за издаване на българско гражданство е много дълга, от години апелираме да се промени. Държавната агенция за българите в чужбина (ДАБЧ) не дава паспорти, а удостоверения за български произход.Това обяви пред bTV бившият шеф на Държавната агенция за българите в чужбина (2015-2017 г.) Борис Вангелов, който е депутат от ВМРО.Според него е лъжа, че агенцията и ВМРО дават паспорти и става дума за паспортна мафия.Депутатът призова да се обърне внимание на паспортите, които се дават на хора от турски произход. \"Според съда не е ясно какво се разбира под турски произход, но е очевидно, че става дума за етнос\", обясни Вангелов.Бившият председател на ДАБЧ изясни процедурата за придобиване на българско гражданство. След като вземе удостоверение от Агенцията, кандидатът за гражданство отива в Министерството на правосъдието, подава допълнителен набор на документи, чака дата за интервю и минава изпит по български език.\"Преписката на всеки кандидат минава през всички институции, които са към Съвета по гражданството. ДАНС и МВР правят пълна проверка преди получаване на паспорт\", обясни още Борис Вангелов.Разгърна се кампания срещу ВМРО, допълни Борис Вангелов.Припомняме, зам.-главният прокурор Иван Гешев заяви, че Държавната агенция за българите в чужбина  за около година.Случаят започна да се разплита на 29 октомври рано сутринта, когато  по разследване на схеми за продажба на българско гражданство.Първоначално бяха арестувани над 20 служители на агенцията, обвинения , включително и на председателя на , който е от .По-късно  и поискаха извинение от всички, които твърдят, че .След това спецсъдът уважи  и реши задържаните председател на ДАБЧ Петър Харалампиев и други служители да останат за .На 31 октомври, сряда, президентът Радев посочи, че в администрацията на президентството са получавани писма и сигнали за нередности в ДАБЧ. . \"Всички сигнали са предадени в прокуратурата, имал съм разговори с ДАНС, и с прокуратурата\", изтъкна тогава Радев. .Междувременно заместникът на главния прокурор Иван Гешев коментира лаконично, че .На 1 ноември стана ясно, че.Катя Матева, бивш шеф на дирекция \"Българско гражданство\" в Министерство на правосъдието, е изпращала многократни сигнали до различни институции, включително до премиера и до прокуратурата.. От президентството са сезирали прокуратурата на 20 март 2017 година.В сигнала били изложени множество твърдения за закононарушения в МП и в ДАБЧ, свързани с процедурите по предоставяне на българско гражданство, както и за воденето на \"репресивна политика\" на служебен министър на правосъдието, както и на министъра по отношение на служителите в дирекция \"Българско гражданство\".На 5 юни 2017 година Матева подава нов сигнал за схемите в ДАБЧ и в МП с конкретни оплаквания за упражняван натиск и незаконни действия спрямо Матева. Натискът бил осъществяван от заместник на министър-председателя (вицепремиер) и ДАНС проверили този сигнал. Заключенията от проверката - липса на данни за извършени престъпления. С постановление от 25 октомври 2017 г. прокуратурата е отказала образуване на наказателно производство.На 2 ноември, петък, Катя Матева категорично заяви пред bTV, че има .На  в кабинета \"Орешарски\", заяви, че .На .", "date": "2018.11.06", "title": "Бивш шеф на ДАБЧ: Агенцията не дава паспорти, а уверения за български произход"}
{"url": "https://news.bg/crime/15-godini-zatvor-grozyat-shofyora-bez-knizhka-ubil-varnenski-baletist.html", "text": "До 15 години затвор може да получи шофьорът без книжка, който уби варненски балетист и избяга от местопроизшествието.Срещу 25-годишния Петър Здр. е повдигнато обвинение, че като неправоспособен водач на автомобил с висока скорост е причинил смъртта на 38-годишния Мартин Ч. и е избягал от местопроизшествието.Днес съдът във Варна потвърди взетата на първа инстанция мярка за неотклонение \"Задържане под стража\".Припомняме, със 77 км в час в оживен район по бул. \"Приморски\", а след произшествието се укри от полицията.След като не беше открит в дома си, той беше обявен за общодържавно издирване, а на следващия ден При извършената съдебно-химическа експертиза в кръвните проби на подсъдимия са открити кокаин и канабис. Наложена му е санкция за шофиране, без да притежава шофьорска книжка.Предстои делото срещу 25-годишния Петър Здр. да бъде насрочено за разглеждане във Варненския окръжен съд. Ако вината му бъде призната от съда, наказанието за извършеното престъпление е лишаване от свобода от 3 до 15 години.", "date": "2018.11.06", "title": "До 15 години затвор за шофьора без книжка, убил варненски балетист"}
{"url": "https://news.bg/regions/ot-utre-puskat-poetapno-parnoto-v-sofiya.html", "text": "От утре, 7 ноември, започва поетапното пускане на отоплението в столицата. Това съобщиха от Топлофикация София. Причината е, че необходимите метереологични условия вече са налице. Отоплителният сезон започва при три последователни дни със средноденонощна температура по-ниска от + 12 градуса и прогноза за трайно застудяване.  Парното ще бъде пуснато най-напред в детските градини, учебните и здравните заведения. Следват жилищните сгради във всички райони, както и административните и стопанските сгради. От Топлофикация София напомнят, че преди пускането на парното клиентите трябва да приключат всички ремонти по вътрешната отоплителна мрежа и да запълнят източените инсталации.Вентилите на радиаторите трябва да бъдат отворени на максимална степен, за да не се налага допълнително обезвъздушаване.Необходимо е да бъдат проверени и електронните уреди за дялово разпределение. В случай че дисплеят им е угаснал, абонатите трябва незабавно да потърсят съдействие от топлинния си счетоводител. Клиентите, които желаят включване на отоплението в сградата на по-късен етап, могат да подадат заявление в обслужващия ги топлорайон заедно с подписано за целта решение от общото събрание на етажната собственост.", "date": "2018.11.06", "title": "От утре пускат поетапно парното в София "}
{"url": "https://news.bg/world/zapadat-prizova-kitay-da-zatvori-kontsentratsionnite-lageri-s-uyguri.html", "text": "Западни държави, включително Канада, Франция и Германия, призоваха Китай да затвори концентрационните лагери. Активисти алармираха, че китайците държат в лагерите 1 милион уйгури и други мюсюлмани, информира \"Ройтерс\".По време на дебат в Съвета на ООН по правата на човека в Женева Пекин увери, че защитава свободата на етническите малцинства.Съветът изготвя доклади за правата на човека за всяка страна членка на всеки пет години. Тази седмица прави преглед на правата в Китай.Но една след друга западните държави изразиха тревогата си относно нарушаването на човешките права в Китай, особено отношението на Пекин към мюсюлманите в Синдзян-уйгурския автономен регион.Пекин трябва да \"прекрати масовото хвърляне в затвора\" и да \"гарантира свободата на вероизповедание и вяра, включително в Тибет и Синдзян\", обяви френският посланик. Германия призова за прекратяване на незаконното задържане, включително и на противоконституционното масово задържане на уйгури и други мюсюлмани в Синдзян.Канадският посланик обяви, че Отава е изключително обезпокоена от информацията за масово задържане, репресии и следене на уйгурите и други мюсюлмани в Синдзян-уйгурския автономен регион.Канада препоръчва на Китай да освободи уйгурите и мюсюлманите, които са задържани принудително и без съдебен процес заради техния етнос и религия, поясни представителят.Подобни послания отправиха и дипломатите на Австралия и Япония.От своя страна Китай увери, че защитава правата на етническите малцинства. Пекин допълва, че всички 55 етнически групи имат представители в Националния конгрес и в Китайската комунистическа партия.Около 1000 тибетци и уйгури протестираха пред централата на ООН в Женева по време на дебата.По-късно Китай отхвърли критиката на западните държави и подчерта, че твърденията за масови арести са далеч от фактите.Няма да приемем политически мотивирани обвинения от няколко държави, които са напълно пристрастни, подчертават от китайската държава.", "date": "2018.11.06", "title": "Западът призова Китай да затвори концентрационните лагери с уйгури"}
{"url": "https://news.bg/disasters/nad-130-zemetreseniya-kray-zakintos-za-poslednata-sedmitsa.html", "text": "В рамките на само една седмица около гръцкия остров Закинтос са възникнали десетки, дори стотици вторични трусове, вследствие на силното земетресение от 26 октомври.Припомняме, на 26 октомври край остров Закинтос възникна . Вторичните трусове не са спирали от тогава, въпреки че сеизмолози прогнозират интензивността на земетресенията да затихне.Досега бяха регистрирани стотици вторични трусове, .Груба сметка от картата на Европейския средиземноморски сеизмологичен център (EMSC) показва над 130 земетресения в рамките на последните 7 дни. На картата на EMSC всяко земетресение от последната седмица е отбелязано с кръгче. Червените кръгове са за земетресения, регистрирани в рамките на последните 24 часа. Оранжевите кръгове са за трусове, регистрирани в последните 48 часа. Жълтите кръгове са за земетресения, възникнали 5 дни преди тези, отбелязани в оранжево.Ето как изглежда районът на остров Закинтос на сателитна снимка с всички земетресения от последната седмица:Всъщност самият остров почти не се вижда от интензивната сеизмична активност, улавяна в района. Ето как изглежда районът на остров Закинтос на сателитна снимка с по-голямо приближаване:На тази снимка се вижда само най-северната част на популярния гръцки остров. Районът на остров Закинтос на сателитна снимка с още по-голямо приближаване:Справка в EMSC показва, че само в рамките на последните няколко часа - от 6.44 часа сутринта до 11.24 часа преди обяд местно време - около острова са регистрирани 8 земетресения. Най-силните трусове (3 на брой) са с магнитуд от 3.9 по скалата на Рихтер, което все пак показва затишие на сеизмологичната интензивност.Преди малко повече от две седмици .Най-силният трус беше с магнитуд от 4.5 по скалата на Рихетр.", "date": "2018.11.06", "title": "Над 130 земетресения край Закинтос за последната седмица"}
{"url": "https://news.bg/int-politics/egipet-se-zaricha-da-hvarli-armiyata-v-zashtita-na-sayuznitsite-si-ot-persiyskiya-zaliv.html", "text": "Президентът на Египет Абдел Фатах ал Сиси предупреди, че армията на страната ще защити страните от Персийския залив, ако са изправени пред пряка заплаха от която и да е страна.Изявлението на Сиси беше направено, след като вторият кръг от  влязоха в сила вчера. Санкциите удариха повече от 700 иранци и компании, като са насочени основно към петролния, банковия и корабоплавателния сектор на Ислямската република.Ако сигурността на Персийския залив е \"изложена на опасност или пряко застрашена\", както президентът на страната, така и египетският народ \"ще приемат мобилизирането на египетските въоръжени сили, за да защитят нашите братя\", подчерта Сиси.Запитан за санкциите на САЩ срещу Иран, египетският държавен глава посочил, че \"нестабилността засяга всички нас\".По-рано държавният секретар на САЩ Майк Помпео заяви, че Вашингтон очаквал всички страни в крайна сметка да ограничат до нула вноса на петрол от Иран. В същото време Вашингтон временно изключи осем страни от санкциите върху вноса на петрол от Иран. Те включват Китай, Индия, Южна Корея, Япония, Италия, Гърция, Турция и Тайван.На 8 май американският президент Доналд Тръмп обяви, че оттегля Вашингтон от ядреното споразумение, сключено през 2015 г., като също така обеща отново да наложи санкции срещу Техеран, които бяха отменени съгласно споразумението. Първият кръг от санкциите бяха наложени през август.Други страни, подписали споразумението, включително Русия, Китай, Франция, Великобритания и Германия се борят да запазят споразумението и да намерят начин да заобиколят американските санкции, които също така застрашават чуждестранните компании, които правят бизнес с Ислямската република.", "date": "2018.11.06", "title": "Египет се зарича да хвърли армията в защита на съюзниците си от Персийския залив"}
{"url": "https://news.bg/crime/koltsentrove-vavlecheni-v-izmamni-shemi.html", "text": "Прокуратурата разкри иновативна измамна схема за милиони левове.\"Това е поредното дело без съпоставка в българската история\", заяви на брифинг зам. гл.прокурор Иван Гешев.По думите му става въпрос за класическа измамна схема, която се възползва успешно от съвременните технологии и е адаптирана към тях. Характерно за схемата, е че кръгът от потенциални жертви е неограничен.\"Измамната схема в момента е хит в Европа\", подчерта той.Организирана е чрез така наречените колцентрове с множество служители, като голяма част от тях не са запознати с целта на извършваната дейност. Два са колцентровете и се намират на територията на София, обясниха от Прокуратурата. Ръководени са от 28-годишен българин, 50-годишен израелски гражданин и сръбски гражданин. При разследването са извършени множество претърсвания на офиси и жилищни помещения, заяви началникът на отдел \"Компютърни престъпления\" в ГДБОП Явор Колев. Подробно са изследвани механизмите, по които са действали измамниците. Създадени са седем платформи с интернет хостинг в Естония. Съгласно европейското законодателство нямат разрешение от съответните органи да оперират чрез тях.Жертвите на измамата са приканвани с реклами в интернет. Използваните средства са интернет телефония, voiceover IP.Измамниците са презентирали търговия и финансови инструменти за инвестиции, след което са убеждавали жертвите, че от техните инвестиции ще получат големи печалби. Огромни суми пари са превеждани по интернет платформата, откъдето са били разпращани по различни банкови сметки в цял свят, за да бъде прекратена връзката и да бъдат затруднени разследващите.Характерно за измамната схема е липсата на обратна връзка или при опит да се анулира преводът, започват системни заплахи към потърпевшите.В резултат само за тази година щетата е до милиони левове. Има лица с над 100 000 евро щети. 17 са известните жертви до момента.На този етап Специализирана прокуратура е привлякла трима обвиняеми за участие в организирана престъпна група, заяви наблюдаващият делото прокурор Ваня Христева. В петък от СП е внесено искане за мярка за неотклонение, като обвиняемите вече са с постоянна мярка задържане под стража.\"Българското разследване на случая е едно от първите, което разкрива и изобличава извършители на такъв род иновативни престъпления\", заяви Явор Колев.Престъпната схема в България беше прекратена, категоричен бе той.Задържаните брокери са 13 и са използвали при комуникацията с клиентите фалшива самоличност.Някои от брокерите, които впоследствие са разбирали, че участват в престъпна дейност, са били уволнявани и по-късно привличани като свидетели по делото.В България схемата е действала около година. А специализирана прокуратура работи по случая от юни месец.Мнимите ръководители са с богат международен опит в областта на измамите и са придобили значителни приходи. Гешев заяви, че не разполага с информация как е организирана измамата между тримата ръководители на колцентровете.Към момента прокуратурата не разполага с данни за други компании, в които действа тази иновативна схема.", "date": "2018.11.06", "title": "Колцентрове въвлечени в измамни схеми"}
{"url": "https://news.bg/int-politics/evropeyski-npo-pritesneni-che-bez-svobodni-medii-nyama-nadezhda-za-svoboda.html", "text": "Няма надежда за свобода без свободни медии, а желанието за власт е непроменено във времето, но медиите са по-достъпни от всякога за злоупотреби.Всяко авторитарно управление, дори демократично избраното, обича да обвинява медиите в лъжа, от корупция до всичко, което смятат, че трябва да се пази в тайна. Това не е нищо ново, същото е и преди 100 години, както и през 1930 г. нацистите използват фразата Lügenpresse, за да дискредитират журналисти, които се опитват да опишат дейностите им, пишат в своя статия базираните в Берлин Civil Liberties Union for Europe. Lügenpresse се превежда просто като \"фалшиви новини - fake news\". Нацистки политици използват този израз така, както политиците го използват и днес. Премиер за това тотално използване на определението е американският президент Доналд Тръмп, той има особен афинитет към този термин.Но докато нагласите на политиците може и да не са се променили много, медийният пейзаж е променен. Да се настаниш в медийния пазар е по-лесно от всякога. С навлизането на интернет, всеки, който има скромен рекламен бюджет, може да получи видимост, без да се измори особено много.Приятелите на авторитарни лидери, които имат достъп до манипулирани оферти и надценени договори за обществени поръчки използват тези незаконни пари освен за себе си и за закупуване на независими национални медии. Авторитарните личности, всъщност голяма част от политиците, разбират правилно, че ако контролират това, което гласоподавателите виждат и чуват, те ефективно контролират мненията за обществената политика и по този начин влияят и на гласоподавателите и на самият вот.Тази ситуация е още по-лоша, защото живеем в собствените си затворени балони. Често четем и споделяме само информация за нашите политици, ако идва от наши приятели и семейство. Ядосваме се от онези, които споделят проницателната информация за \"другата страна\" или намерят начин да я филтрират, или \"Фейсбук\" алгоритъм го прави за нас.Веднъж, когато се убедим, че другата страна е враг, е трудно да се откажем от това. Ние обичаме да чуваме в какво вярваме и искаме да бъдем подкрепени от нашите приятели и медии. Тези два елемента отдалечават хората от реалността и строго ограничават източниците към които се обръщат за информация.Това е особено лесно, когато това, което чувате, идва от предполагаемо надежден източник, това би могло и да е собственото ви правителство, поне непряко. Днешните авторитарни правителства разпространяват пропаганда чрез медиите, които са пряко или непряко тяхна собственост. Те купуват новинарски компании, рекламни къщи и печатници.Остават макар и рядко журналисти, които все още задават разумни въпроси или подават искания за обществена информация. И как авторитарните личности реагират на тези пречки - с обяснението \"да, те са лъжци, това са \"фалшиви новини\", но могат да стигнат и по-далеч.Намираме се в точно такава ситуация, а отговорът е да се осигури плурализъм в медиите, конкуренция и свободно разпространение на информация. Ако не се направи, неусетно ще продължи да се манипулира общественото мнение. Институциите на ЕС и демократичните национални правителства могат да въведат мерки и правни стандарти както на равнище ЕС, така и на национално равнище, за да се създаде среда, в която свободните медии могат да съществуват, обяснява базираното в Берлин НПО.", "date": "2018.11.06", "title": "Европейски НПО притеснени, че без свободни медии, няма надежда за свобода "}
{"url": "https://news.bg/politics/za-dps-v-zdraveopazvaneto-sme-skapi-na-tritsite-i-shtedri-na-brashnoto.html", "text": "ДПС излезе с остра критика към бюджета на Националната здравноосигурителна каса (НЗОК) за 2019 година.Нигяр Джафер прогнозира, че днес много малко ще се говори за числата в бюджета на Касата. През преходните и заключителни разпоредби се правели важни проблеми. Преконцентрирала се корупцията в системата, по думите на депутата.Джафер видя мързел в управляващите.Според нея има сбъркана порочна законодателна процедура. Нали бяхте за дебат, нали бяхте за консенсус, защо не го потърсихте и не чухте нашите предложения, попита Джафер.Депутатът от ДПС вижда много вредни идеи в предложенията за бюджета на НЗОК. Тя видя и откровена глупост, както и имитация на активност.Имитацията на реформа не е консенсус, каза още Джафер. Евтиното винаги излиза много скъпо, смята още тя.ДПС е за задълбочена профилактика и скринингова диагностика. Според партията няма място за лимити в направленията.Трябва да се върне общественият характер на НЗОК, отсече депутатката. Според нея в предложенията за лицензиране на лечебните заведения крият възможности за корупцията.ДПС ще направи редица предложения за отпадане на някои текстове.", "date": "2018.11.06", "title": "За ДПС в здравеопазването сме скъпи на триците и щедри на брашното"}
{"url": "https://news.bg/world/michigan-i-severna-dakota-glasuvat-za-legalizirane-na-marihuanata-za-razvlechenie.html", "text": "На избирателните  няма само кандидати - щатите Мичиган и Северна Дакота ще решат дали да легализират марихуаната за развлечение, информира АП.Ако инициативата бъде одобрена, те ще се превърнат в първите щати от Средния Запад, които легализират канабиса.До момента девет щата и столицата Вашингтон са легализирали марихуаната за развлечение за всички на възраст над 21 г.Повече от половината щати са легализирали медицинската марихуана. Юта и Мисури могат да се присъединят към тях след гласуването днес.Мичиган и Северна Дакота граничат с Канада, която наскоро легализира марихуаната. Но прокарването на мярката в един от двата щата, в които управляват републиканците, може да доведе до напрежение с останалите щати в Средния Запад. Проучванията показват, че отношението на жителите на Мичиган към легализирането на канабиса е подобно като на национално ниво. Наскоро две проучвания на Gallup и Pew Research Center разкриха, че повече от 60% от анкетираните подкрепят легализиране на канабиса.В Мичиган предложението е да се позволи притежание до 71 грама и 284 грама в дома. Данъкът ще е 16%.", "date": "2018.11.06", "title": "Мичиган и Северна Дакота гласуват за легализиране на марихуаната за развлечение"}
{"url": "https://news.bg/politics/patriotite-iskat-klinichna-pateka-za-sektsio.html", "text": "Патриотите искат клинична пътека за цезарово сечение.Идеята дойде от доктор Калин Поповски от ОП по време на дебатите за бюджета на Националната здравноосигурителна каса (НЗОК) за следващата година.20 000 българки годишно раждат по този начин. Основно то се плаща от пациентките.Затова трябвало да се помисли за специална клинична пътека.Здравната каса поема клиничната пътека за естествено раждане. От доста време тече дебатът за естественото раждане и модата на секциото.Все повече жени избират секциото пред естественото раждане.Лекарите са категорични, че секциото е 10 пъти по-опасно от естественото раждане. Освен това следоперативният период на възстановяване е по-продължителен.", "date": "2018.11.06", "title": "Патриотите искат клинична пътека за секцио"}
{"url": "https://news.bg/politics/inzh-doncho-atanasov-shte-razsledva-sebe-si-po-signala-na-bsp.html", "text": "Бившият шеф на агенция \"Пътна инфраструктура\" инж. Дончо Атанасов ще разследва как е полагана пътната настилка по времето, когато той ръководеше АПИ.Това стана ясно от заповедта на настоящия председател на УС на Агенция \"Пътна инфраструктура\" , свързани с внесеното от депутати от БСП искане за извършване на полеви изпитвания на настилката на участъци от републиканските пътища\".Припомняме, по-рано през деня от БСП поискаха техническа експертиза на проблемните пътища в страната. .Мотивът на вносителите на сигнала е, че .За такава експретиза на пътищата , когато на място , а по-късно жертвите достигнаха до 21. Тогава редица експерти поставиха под съмнение , а разследващите взеха три вида проби.На инж. Атанасов е възложена цялостната организация и координация на работата по сигнала, уточниха от АПИ.Той освен член на Управителния съвет на АПИ с ресор поддържане на републиканската пътна мрежа, е и дългогодишен служител на пътната администрация.Тъй като на различни позиции през годините е участвал в изграждането и поддържането на републиканските пътища, сега трябва да провери как се е справил в предишните си периоди.През 2008-2009 г. инж. Атанасов е директор на дирекция \"Оперативен контрол и управление на риска\", от ноември 2013 г. е член на УС на АПИ, а от декември 2016 г. до 26 юни 2018 г. е председател на УС на АПИ, припомнят от пътната агенция.", "date": "2018.11.06", "title": "Инж. Дончо Атанасов ще разследва себе си по сигнала на БСП"}
{"url": "https://news.bg/crime/kfn-pusna-za-obsazhdane-sistemata-bonus-malus.html", "text": "Комисията за финансов надзор прие на първо четене проект на Наредба за единните изисквания за коригирането на застрахователната премия, в зависимост от поведението на водача на моторното превозно средство, покрито от застрахователен договор за задължителна застраховка \"Гражданска отговорност\".Проектът на наредба и мотивите, както и доклада на консултанта, са публикувани на страницата на Комисията за финансов надзор за обществено обсъждане в рамките на 30 дни: В предложената система \"бонус-малус\" са предвидени са общо 20 класа, като базовият клас е равен на базовата застрахователна премия - премията, както е определена от застрахователя без допълнителни изменения.Налице са седем класа бонус, които ще се прилагат по отношение на собствениците на автомобили с безрисково поведение на пътя и за които премията ще се намалява. Максималното намаление ще бъде с 25 на сто от базовата премия.Ще има и дванадесет класа за малус, които ще се прилагат спрямо собствениците на автомобили с рисково поведение на пътя, спрямо които премията ще се увеличава, като максималното увеличение ще бъде 400 % (четири пъти) спрямо базовата премия.При въвеждане на системата всички собственици на моторни превозни средства и автомобили ще бъдат поставени в базовия клас и няма да получават нито увеличение, нито намаление на застрахователната премия.Ако в рамките на една година няма нарушения и не са изплащани обезщетения за причинени вреди, то съответният собственик или автомобил ще преминава в следващия по-нисък бонус-малус клас и при следващо сключване на застраховката ще получава намаление.Ако обаче има причинени вреди или нарушения,\"бонус-малус\" класът ще расте и при последващо сключване на застраховка \"Гражданска отговорност\" премията ще се увеличава.Нарушенията ще са разделени в 6 категории. Най-леките нарушения са класифицирани в първа категория и ще увеличават \"бонус-малус\" класа с една степен. Най-тежките нарушения са поставени в седма категория с деветнадесет степени, като собственикът или автомобилът отиват в най-високия \"бонус- малус\" клас.За да се избегнат манипулации, \"бонус-малус\" класът на автомобила ще се запазва и при неговото прехвърляне, както и при прекратяване на регистрацията.С \"бонус-малус\" лицата, които имат безрисково поведение ще бъдат стимулирани за сметка на лицата с рисково поведение.Крайната и най-съществена цел е да се създадат условия за намаляване на пътнотранспортните произшествия и особено на тежките, които водят до загуба на човешки живот или трайно инвалидизиране.", "date": "2018.11.06", "title": "КФН пусна за обсъждане системата \"бонус-малус\""}
{"url": "https://news.bg/health/ananiev-chisti-samneniyata-za-zadkulisie-v-byudzheta-na-nzok.html", "text": "Здравният министър Кирил Ананиев е убеден, че промените, които предлага бюджета на НЗОК, ще доведат до ефективност в системата. Той благодари на всички участвали в дебата, дори и на тези, които няма да подкрепят бюджета на НЗОК.С 450 милиона лева е ръстът в бюджета на Касата. Ананиев вярва, че ще се намери най-справедливото решение за всички здравно осигурителни плащания. Бюджетът е преходен бюджет, изтъкна министърът. Най-вероятно това щял да е последният бюджет преди влизането в сила на новия здравен модел, чието въвеждане се подготвя.Кирил Ананиев подчерта, че вече има идея и за трети здравен модел. Досега споровете бяха между холандския и френския здравно осигурителен модел.Ананиев е готов на второ четене да отговори на всички въпроси, за да изчисти съмненията за задкулисие.Бюджетът на НЗОК беше приет от депутатите на първо четене в Народното събрание със 108 \"за\", 62 \"против\" и 10 \"въздържали се\".Припомняме, дебатът по бюджета на НЗОК премина в .Депутатите от 44-то народно събрание  точно с 121 депутати. От БСП от миналата седмица бойкотират кворума в парламента, с аргумент, че управляващите трябва да си го осигурят.", "date": "2018.11.06", "title": "Ананиев чисти съмненията за задкулисие в бюджета на НЗОК"}
{"url": "https://news.bg/bulgaria/stachka-blokira-poshtata-v-belgiya.html", "text": "Между 7 и 13 ноември в Белгия е обявена ротационна стачка на пощенските служители. Протестът ще засегне всички пощенски услуги, предупреждават от пресцентъра на \"Български пощи\" ЕАД.Клиентите на \"Български пощи\" ЕАД могат да следят развитието на ситуацията чрез сайта на дружеството.", "date": "2018.11.06", "title": "Стачка блокира пощата в Белгия"}
{"url": "https://news.bg/world/kaliforniya-glasuva-za-postoyanno-lyatno-chasovo-vreme.html", "text": "Американският щат Калифорния гласува дали да остане само на лятно часово време, съобщават местни медии.Жителите на щата имат възможност да се прекрати практиката със смяната на часа два пъти през годината. Предложение 7 ще помогне на Златния щат да остане само на лятно часово време. Ако калифорнийците одобрят мярката, това ще окаже натиск върху Вашингтон и Орегон да последват примера. Законодателите в двата щата работят върху законодателство за постоянно лятно часово време на Северозападното крайбрежие.Ако калифорнийците кажат \"да\" на днешното гласуване, инициативата не може да се превърне в закон без федерално одобрение.Законодателите във Флорида, Илинойс, Мичиган, Мисисипи, Ню Мексико, Тенеси и Уайоминг излязоха с предложения през последните години да бъдат само на лятно часово време. Тази пролет законодателите във Флорида подкрепиха лятно часово време.През 1949 г. Калифорния прие лятното часово време - идея за спестяване на енергия, приета през Първата световна война.", "date": "2018.11.06", "title": "Калифорния гласува за постоянно лятно часово време"}
{"url": "https://news.bg/int-politics/sanktsiite-na-sasht-sreshtu-iran-sa-absolyutno-nelegitimni-skochi-lavrov.html", "text": "Външният министър на Русия Сергей Лавров заклейми  на Техеран и обяви, че американските санкции са \"абсолютно нелегитимни\" и дълбоко разочароващи, като подчерта, че е \"неприемливо\" да се води диалог с езика на ултиматумите, съобщава \"Ройтерс\".Той добави, че Русия очаквала да има начини да преследва икономическо сътрудничество с Иран въпреки санкциите на САЩ.Вашингтон наложи тежки едностранни санкции срещу Ислямската република, след като през май американският президент Доналд Тръмп изтегли страната от ядреното споразумение с Иран, сключено през 2015 г. между него и световните сили.\"Що се отнася до американските мерки срещу Иран, те са абсолютно нелегитимни\", коментира Лавров в Мадрид след среща с испанския си колега.\"Те се прилагат в крещящо нарушение на решенията на Съвета за сигурност на ООН, а начинът, по който тези мерки са обявени и изпълнени, предизвиква дълбоко разочарование. Изхождаме от идеята, че нормите не само на международното право, но и на международния диалог не са отменени\", добави руският първи дипломат.\"Налагането на политика, основаваща се на ултиматуми и едностранни искания, едва ли е допустимо в наше време\", подчерта Лавров.В понеделник Вашингтон изпълни плановете си за подновяване на санкциите срещу Иран след оттеглянето на Тръмп от ядреното споразумение. Тежките санкции удрят петролния, банковия и корабоплавателния сектор на Иран, като заплашват да ударят и чужди компании и страни, правещи бизнес с Ислямската република.", "date": "2018.11.06", "title": "Санкциите на САЩ срещу Иран са абсолютно нелегитимни, скочи Лавров"}
{"url": "https://news.bg/politics/atanas-kambitov-novoto-rayonirane-oshtetyava-blagoevgrad-pernik-i-kyustendil.html", "text": "Обсъжданото ново райониране на страната ще ощети областите Благоевград, Перник и Кюстендил, които са в Югозападния район заедно със столицата. Това е мнението на местната администрация по повод предложените промените в Закона за регионалното развитие, съобщи БНР.Според кмета на Благоевград Атанас Камбитов за трите области трябва да се търси по-оптимален вариант. До момента показателите, по които се одобряват и финансират регионални проекти, са в полза на столицата и ощетяват другите области, категоричен е Камбитов.\". Тази ситуация в момента - когато София е в района - нас ни ощетява, това е категорично, защото променя показателите и те не са реални\", каза Камбитов.Той заяви, че ще организира среща с кметовете от област Благоевград, от Кюстендил и Перник, които също са засегнати. Очакването му е тримата заедно да защитават позицията.Предложението на регионалното министерство за окрупняването на досегашните шест района в четири - Дунавски, Черноморски, Югозападен и Тракийско-Родопски е направено след анализ на действащата до момента национална политика за регионално и пространствено развитие.Един от аргументите за оптимизирането е тревожното изоставане на българските райони по ключови социално-икономически показатели в сравнение с другите страни от ЕС. Най-непреодолимият показател обаче е демографският и това може да доведе до невъзможност да се изразходват максимално договорените за страната ни след 2020 г. средства от ЕСИФ.Очаква се в сряда да бъде проведена дискусия за новото райониране, организирана от Министерството на регионалното развитие.Припомняме, на . Тогавашният регионален министър Николай Нанков обяви, че в момента районите от ниво 2 (NUTS 2) в страната са шест - Северозападен, Северен централен, Североизточен, Югоизточен, Южен централен и Югозападен.Първият вариант предлага районите да станат пет, вторият - четири, а третият - също да са шест, но с променен обхват.Месец по-късно - на .След още месец - на , което ще се възползва от бъдещите европейски програми след 2020 г.На .На .До датата на местните избори има още малко време.", "date": "2018.11.06", "title": "Атанас Камбитов: Новото райониране ощетява Благоевград, Перник и Кюстендил"}
{"url": "https://news.bg/regions/11-godishno-momche-e-v-pirogov-sled-intsident-v-stolichno-uchilishte.html", "text": "11-годишно момче е в \"Пирогов\" със съмнения за комоцио след инцидент в столично училище, съобщи bTV, позовавайки се на Центъра за спешна медицинска помощ в София.Детето се оплакало от световъртеж. След като го прегледали лекарите установили следи от удари по тялото му.Момчето заявило, че е било пребито от учителя си по физическо.Директорът на училището отрича за насилие, но преподавателят не бил в сградата след случката.", "date": "2018.11.06", "title": "11-годишно момче е в \"Пирогов\" след инцидент в столично училище"}
{"url": "https://news.bg/int-politics/bil-geyts-preotkriva-toaletnite-tehnologii-na-izlozhenie-v-pekin.html", "text": "Милиардерът филантроп и основател на Microsoft Бил Гейтс влезе с бурканче с човшки изпражнения по време на речта си на изложение в Пекин, .Това е част от презентацията му по време на Reinvented Toilet Expo - изложба за нови тоалетни технологии. Фондацията Бил и Мелинда Гейтс е похарчила повече от 200 милиона долара за проучване на областта през последните седем години. Представени са двадесет авангардни санитарни продукти, предназначени да унищожат вредните бактерии и да предотвратят заболяванията.\"Трябва да кажа, че преди десетилетие никога не съм си и представял, че бих могъл да знам толкова много за изпражненията. И определено никога не съм мислил, че Мелинда ще трябва да ми казва да спра да говоря за тоалетни и фекални утайки на масата\", обясни Гейтс пред аудиторията.Предприемачът помага за старта на тридневното събитие в Китай, където лидерът Си Дзинпин направи така наречената \"тоалетна революция\", политически приоритет в цялата страна.Представените продукти имат за цел да направят революция в санитарните технологии, като оперират извън мрежа, за да разделят течните и твърдите отпадъци и да премахват вредните странични продукти.\"Вече не става въпрос дали можем да преоткрием тоалетната и другите санитарни системи. Въпросът е колко бързо тази нова категория от офсетни мрежи ще се мащабира\", обясни Гейтс и описва изобретенията като \"най-значимото постижение в хигиената за близо 200 години\".Бил Гейтс коментира, че бурканът с него може да съдържа до 200 трилиона ротавирусни клетки, 20 милиарда бактерии Shigella и 100 000 яйца на паразитни червеи.Според Световната здравна организация 2,3 милиарда души по света все още нямат достъп до основни санитарни съоръжения. Това може да доведе до заболявания като холера, диария и дизентерия, които убиват стотици хиляди хора всяка година.В интервю за БиБиСи, Гейтс обясни неравенствата в достъпа до канализация. \"В богатите страни имаме канализации, в които се използват чисти води и се отвежда мръсната вода, почти във всички случаи има пречиствателна станция\".\"Тъй като имаме нови градове с много по-малко богати хора в тях, няма построена канализация и всъщност е вероятно никога да не се изгради, така че въпросът е дали може да се направи, да се обработват човешките отпадъци без канализационна система\", добави той.Фондацията се надява, че преоткритата тоалетна първо ще се появи в училища и жилищни сгради, преди разходите да намалеят постепенно и да станат достъпни за домакинствата. \"Вие ще може да плащате само няколко стотин долара за тоалетна, това е наистина фантастично, може би 500 долара\", коментира Гейтс.\"Вие спестявате всички разходи за вода, продукти за преработка, но ние трябва да я намалим с почти 10% от това което показват моделите, но това не е нетипично за нови продуктови пазари\".По време на пътуването си, Гейтс посети първото Китайско международно изложение за внос в Шанхай, въпреки търговското напрежение между САЩ и Китай.", "date": "2018.11.06", "title": "Бил Гейтс преоткрива тоалетните технологии на изложение в Пекин"}
{"url": "https://news.bg/world/peskov-putin-i-tramp-shte-razgovaryat-na-krak-v-parizh.html", "text": "Прессекретарят на руския президент Дмитрий Песков обясни причината за отменената двустранна среща между Владимир Путин и президента на САЩ Доналд Тръмп в Париж 11 ноември, информират руски медии.Двамата лидери ще присъстват на мероприятия, посветени на 100 г. от края на Първата световна война.Според Песков срещата няма да се проведе заради много наситения дневен ред.Ще има много държавни глави и ръководители на правителства, дневният ред е изпълнен от гледна точка на церемониалните и протоколни мероприятия, така че те се съгласиха, че ще е трудно да се проведе пълноформатна среща, заяви Песков. Говорителят обаче каза, че Путин и Тръмп могат да разговарят \"на крак\" и да договорят пълноценна среща.По план двамата президенти трябваше да се срещнат в столицата на Франция на 11 ноември.Вестник \"Комерсант\" пише, позовавайки се на европейски дипломатически източник, че Путин и Тръмп са отказали да проведат двустранна среща в Париж след намеса на президента на Франция Еманюел Макрон. Френският лидер поискал да не се провежда срещата, за да не се пренебрегват мероприятията по случай 100 г. от края на Първата световна война.Путин и Тръмп могат да се срещнат в кулоарите на Г-20 в Аржентина в края на този месец.До момента двамата лидери са се срещали три пъти. Те проведоха официална двустранна среща през лятото на 2018 г. в Хелзинки и два пъти в рамките на форуми през 2017 г.", "date": "2018.11.06", "title": "Песков: Путин и Тръмп ще разговарят „на крак” в Париж"}
{"url": "https://news.bg/int-politics/erdogan-otseche-turtsiya-nyama-da-spazva-sanktsiite-na-sasht-sreshtu-iran.html", "text": "Турция няма да спазва санкциите на САЩ по отношение на Иран. Това обяви турският президент Реджеп Тайип Ердоган, определяйки действията на Вашингтон като насочени към дисбалансиране на света, съобщава \"Ройтерс\".Коментарите на Ердоган пред журналисти в Анкара бяха направени ден след като , изоставяйки ядреното споразумение от 2015 г. между световните сили и Иран във връзка с ядрената му програма, въпреки че временно разреши на големи потребители, включително Турция, да продължат да купуват суров петрол от Ислямската република.Междувременно Ердоган подчерта, че съвместните патрули на сили на САЩ и сирийските кюрди край границата между Турция и Сирия са неприемливи и очаквал от президента на САЩ Доналд Тръмп да ги преустанови.Ердоган, който ще се срещне с Тръмп през уикенда в Париж, посочи, че ще обсъди с него патрулите, извършвани от САЩ и съюзниците им от Сирийските демократични сили (СДС), които са доминирани от сирийските кюрди. Според турският държавен глава патрулите ще предизвикат \"сериозни негативни развития\" по турско-сирийската граница.Патрулите започнаха в Северна Сирия през миналата седмица с цел да се предотвратят сблъсъците между Турция и сирийските кюрди, но Турция заплаши с нова офанзива в близост, за да смаже кюрдите.", "date": "2018.11.06", "title": "Ердоган отсече: Турция няма да спазва санкциите на САЩ срещу Иран"}
{"url": "https://news.bg/crime/karame-s-po-visoka-skorost-i-govorim-po-telefon.html", "text": "Изследване на Съюза на българските автомобилисти (СБА) показва, че голяма част от шофьорите не знаят какви са санкциите за пътни нарушения.Те не познавали и промените в правилниците, направени през последните години.Когато става въпрос за пътните нарушения и поведението на водачите, едва 18% от всички анкетирани посочват, че през последния месец не са извършили нито едно нарушение.Превишението на скоростта и ползването на телефон при движение са най-често призваните нарушения на пътя.Близо половината превишават скоростта извън населеното място, а 1/3 в града.Всеки четвърти използва мобилен телефон в движение, а 21% от пътниците се возят без предпазен контрол. 10% признават, че возят децата в автомобила си без задължителните столчета и седалки.Най-малко участници споделят, че са преминали на червен светофар или са карали след употреба на алкохол и наркотици. На червено преминават ниско образовани млади мъже, живеещи извън столицата, сочат данните.След употреба на алкохол сядат зад волана предимно хора около 25-годишна възраст от столицата или такива с по-малък стаж.Според проучването превишаването на скоростта е любимо \"занимание\" на мъжете или хората с висше образование.За ограничения, контрол и санкции се обявяват жените, водачите над 65 години, а също така и младите водачи. Малцина се застъпват за намаляване на наказанията - повечето от тях са мъже, жители на малки населени места и с основно образование.От проучването става ясно, че 30% стават свидетели на агресия на пътя всекидневно, а още 40% са заявили, че често виждат агресия на пътя. Едва 3.6% от водачите не са ставали свидетели на агресия на пътя.36% от всички запитани в анкетата се интересуват от промените в Закона за движение по пътищата (ЗДВП) и едва 3% признават, че изобщо не ги интересуват промените в закона.18% заявяват, че всяка една промяна в закона се следи. Хората между 25-40 години черпят информацията за закона предимно от интернет.Над 80% от анкетираните признават, че са нарушавали закона, но половината от тях заявяват, че никога не са били санкционирани от \"Пътна полиция\".По данни на проучването над 83% от анкетираните са на мнение, че \"Пътна полиция\" трябва да засили контрола си, а само 14% смятат, че не са необходими допълнителни мерки.14% заявяват, че глобите при нарушение трябват да бъдат увеличени, докато 40% отбелязват, че санкциите трябва да бъдат запазени на същото ниво.Лошата настилка и неадекватното регулиране дразнят най-силно участниците в движението. Младите мъже, столичани или тези с висше образование реагират най-остро във всички подложени на оценка аспекти - лоша пътна настилка, поведение на пешеходци, шофьори и неправилно регулиране на пътни участници.Близо половината от анкетираните отбелязват, че изпитват много високо раздразнение от влошената пътна настилка, а при 17% раздразнението е предизвикано от поведението на водачите. Едва 6.6% от респондентите отбелязват, че най-малко се ядосват на поведението на пешеходците.Под 1% от всички анкетирани признават, че прибягват до физическа саморазправа, ако някой ги ядоса.Съюзът на българските автомобилисти си поставя за цел да сведе броя на загиналите по пътищата до 388 души годишно. На годишна база от съюза искат ранените да не са повече от 6363 души. СБА си поставя срок за изпълнението на тези цели до 2020 г.", "date": "2018.11.06", "title": "Караме с по-висока скорост и говорим по телефон"}
{"url": "https://news.bg/world/zapochna-glasuvaneto-v-sasht.html", "text": "Изборните секции отвориха врати в източните американски щати. Гражданите на САЩ започнаха да гласуват на важни междинни избори, които бележат първия голям изборен тест за управлението на президента на Щатите Доналд Тръмп и за контрола в Конгреса, информира АФП.Щатите Мейн, Ню Хемпшър, Ню Джърси, Ню Йорк и Вирджиния отвориха секциите в 06,00 часа. Повечето секции ще останат отворени до 19,00 часа местно време.Републиканците са напълно наясно, че ако изгубят мнозинството си в двете камари, това ще им попречи да прокарат политическия си дневен ред през следващите две години.Американците гласуват за подмяна на 435-местната Камара на представителите, 35 места в 100-местния Сенат, 39 губернаторски поста и места в щатските законодателни органи.Демократите се надяват да получат мнозинство в Камарата на представителите, която се контролира от републиканците от януари 2011 г. Битката се очаква да бъде в така наречените \"суинг\" щати, където разликата между двамата кандидати е под 10%, включително Флорида, Аризона, Охайо, Монтана, Невада, Уисконсин и Минесота.Прогнозите са Републиканската партия да запази мнозинството си в Сената.Рекордна избирателна активност се очаква. На ранното гласуване са участвали 36 милиона американци.", "date": "2018.11.06", "title": "Започна гласуването в САЩ"}
{"url": "https://news.bg/politics/deputatite-zaradvaha-karayancheva-s-distsiplina.html", "text": "Дисциплина в парламента. Точно 121 депутати се регистрираха за днешното извънредно заседание на народното събрание.Точно толкова са нужни, за да започне работата на законодателния орган. Председателят на парламента Цвета Караянчева заяви, че се радва на .. Червените обаче обещаха, че ще участват с дебатите, ако има мнозинство.Днес законодателят обсъжда , на Държавното обществено осигуряване (ДОО) и на макрорамката за 2019-та година.Извънредното заседание на парламента започна с разглеждане на първо четене на Бюджета на Националната здравноосигурителна каса (НЗОК).Припомняме, че предвидените разходи и трансфери са в размер на 4 350 003 000 лв., от които 4 116 396 200 лв. са за здравноосигурителни плащания. С планираните средства е предвидено закупуването на медицинска помощ в обхвата на задължителното здравно осигуряване, гарантиранa от бюджета на НЗОК.Резервът, включително за непредвидени и неотложни разходи, съгласно чл. 26, ал. 1 от Закона за здравното осигуряване, е 3% от събраните приходи от здравноосигурителни вноски и трансферите за здравно осигуряване от други бюджети и е в размер на 127 105 300 лв.Предвидените приходи и трансфери са в размер на 4 299 603 000 лв. Разчетените средства са при допускане на здравноосигурителна вноска в размер на 8%, като в разчетите са отразени ефектът от увеличаване на максималния осигурителен доход, промяната на минималната работна заплата, минималните осигурителни прагове и минималния осигурителен доход за самоосигуряващите се лица.Предвижда се ефектът върху размера на трансферите за здравно осигуряване от увеличаване на частта от осигурителния доход, върху който държавата внася здравни вноски за лицата, осигурявани за сметка на държавния бюджет от 55 % от 2016 г. и 5 % годишно от всяка следваща година до достигане на минималния осигурителен доход за самоосигуряващите се лица по реда на чл. 40, ал. 4а от Закона за здравното осигуряване (ЗЗО).Съотношението на заплащане от страна на работодателя и здравноосигуреното лице за 2019 г. е 60:40.Председателят на здравната комисия Даниела Дариткова обвини лявата алтернатива, която дава достъп до терапия на здравно неосигурените лица. Според нея това е заплаха за цялата здравна система, защото хората ще се замислят дали да се осигурят, след като лечението така или иначе щяло да им е гарантирано и без осигуровки.По думите й се дава възможност за по-широки отстъпки при договаряне на медикаменти в бюджета на Касата. Дариткова е убедена, че между първо и второ четене ще се постигнат консенсусните промени, които ще са в полза на обществото.Малко след като бе регистриран кворум и заседанието в пленарна зала започна, се оказа, че залата е полупразна. Депутатите от ГЕРБ се смилиха над отсъстващите. Добронамереността им не бе към тези, които не се регистрираха в началото на заседанието, а към липсващите по време на поименната проверка, поискана от Красимир Велчев минути след началото на заседанието.129 депутати бяха в зала след поименната проверка. Отсъстваше Цветан Цветанов, както направи впечатление. Данаил Кирилов поиска да не бъдат глобени липсващите при поименната проверка. Няма да се възстановят транспортните разходи на отсъстващите и няма да им бъдат изплатени командировъчните.Пред журналисти лидерът на БСП Корнелия Нинова даде да се разбере, че нерегистрираното за кворум продължава така, както досега. Тя обясни, че винаги, когато депутати на червената партия са отсъствали, не са получавали заплати.\"Не натоварваме вас, българските данъкоплатци с излишни плащания към нас\", стана ясно от думите й. Тя изтъкна, че в България трябва да има законност и правов ред. Лидерът на левицата отново захапа ГЕРБ и заяви, че това е партия, която нарушава всички правила и закони на страната.", "date": "2018.11.06", "title": "Депутатите зарадваха Караянчева с дисциплина"}
{"url": "https://news.bg/politics/karakachanov-siderov-i-simeonov-se-sabraha-na-zakrita-sreshta.html", "text": "Парламентарната група на \"Обединени патриоти\" се събра на среща в Министерски съвет.Срещата е започнала малко преди обед днес и е закрита за медиите.На срещата присъстват депутати от ПГ на ОП, както и тримата лидери на партии в малката коалиция - Волен Сидеров (\"Атака\"), Красимир Каракачанов (ВМРО) и Валери Симеонов (НФСБ).Нямаме спорове в коалицията. Всички търкания са изчистени, заяви лидерът на \"Атака\" Волен Сидеров след това. По думите на Сидеров няма нищо за съобщаване на медиите и ако има - \"той е винаги на линия\".Сидеров обяви, че е довел депутатите си да разгледат ценни картини, които са изложени в Министерски съвет. Просто имахме заседание на \"Обединени патриоти\", решихме да е в Министерски съвет, защото обстановката е по-тържествена, обясни Волен Сидеров, тъй като в Министерски съвет има много интересни творби на Димитър Годжанов и на Никола Танев. Сидеров е поискал хората да видят, че в сградата на Министерския съвет има изкуство.На въпрос дали ще поддържа кворума в пленарна зала, той заяви, че ще бъде в зала.", "date": "2018.11.06", "title": "Каракачанов, Сидеров и Симеонов се събраха на закрита среща"}
{"url": "https://news.bg/crime/sadyat-kmeta-na-shabla-za-zloupotreba-s-evrosredstva.html", "text": "Съдят кметът на Шабла за злоупотреба с евросредства в размер на 267 836 лева.Мариян Жечев е обвинен, че на 13 ноември 2015 г. в качеството си на кмет на община Шабла е представил неверни сведения за изпълнени строително-монтажни работи по Програмата за развитие на селските райони пред Регионалната разплащателна агенция.В заявка за окончателно плащане подсъдимият представил като изпълнени дейности, които не били извършени от фирмата изпълнител \"Шабла спорт 2015\". Целта била да се получат средства от еврофондовете в размер на 525 488 лева. Към 21 декември 2015 г. вече са били отпуснати 267 836 лева от тях.Неизпълнените строително-монтажни работи са били установени при експертна проверка и са били описани детайлно в приложен контролен лист. На място е извършена и допълнителна проверка.С уведомително писмо за изплащане на средствата от държавен фонд \"Земеделие\" - Разплащателна агенция са били описани сумите, които не са били допустими за финансиране. Заради несъответствието между заложените в договора елементи на инвестицията и реално изпълнените дейности е направена промяна на плащанията.По проекта е трябвало да бъдат изградени стадион, помощно игрище, игрище за волейбол, баскетбол и тенис, водна площ за гребни спортове, паркинг, ограда, вертикална планировка, обслужваща сграда с трибуни, СОТ и пожароизвестителна система. Някои от дейностите, които вече са платени, все още не са изградени.Делото е насрочено за 6 декември тази година в Добричкия окръжен съд. Срещу Мариян Жечев са назначени 2 експертизи и са разпитани свидетели. Присвоените средства не са възстановени.", "date": "2018.11.06", "title": "Съдят кмета на Шабла за злоупотреба с евросредства"}
{"url": "https://news.bg/crime/nad-320-hil-proverki-sa-izvarshili-gorskite-za-10-mesetsa.html", "text": "През последните 10 месеца горските служители са извършили над 320 хил. проверки, а за последните дни са задържани 51 кубика незаконна дървесина в Бургас и Стара Загора.Това стана ясно на третата регулярна среща с представители на научната общност в горския сектор, проведена миналата седмица от зам.-министъра на земеделието, храните и горите Атанас Добрев.При проверка в землището на село Тракийци, община Средец са задържани 9 кубика дърва за огрев от дъб и цер.Служителите констатирали транспортиране с камион на добита дървесина от поземлен имот извън горски територии, която не е маркирана с общинска горска марка и не е придружена с превозен билет.Други 14,30 кубика дърва за огрев от дъб и цер са задържани на второ превозно средство в същия район.Дървесината отново не е маркирана с общинска горска марка и не е придружена с превозен билет.На нарушителите са съставени 4 акта, а дървесината е задържана с разписки за отговорно пазене. Задържани са и двете товарни превозни средства.При друга проверка горски от Стара Загора са установили също две по-съществени нарушения на разпоредбите на Закона за горите.В Казанлък е задържан камион, транспортиращ на асфалтов път 12 куб. незаконни дърва за горене от габър и дъб. За нарушението са съставени два акта.В село Средногорово проверяващите екипи открили още 16 куб. незаконни дърва. При проверката шофьорът на автомобила успял да избяга.И двата автомобила, заедно с дървесината, превозвана в тях, са задържани.Два акта са съставени и в Държавно горско стопанство Симитли за незаконна сеч на общо 97 дъбови дървета без издадено позволително за сеч и без контролна марка. Общото количество дървесина възлиза на 16 кубика.Сеч на други 19 дървета от цер е разкрито в Дупница, като на място не е открита отрязаната дървесина.При последвала проверка в Джерман е конфискуван половин кубик дървесина и задържан лек автомобил \"Фолксваген голф\"", "date": "2018.11.06", "title": "Над 320 хил. проверки са извършили горските за 10 месеца"}
{"url": "https://news.bg/crime/sgs-othvarli-iskovete-za-kleveta-mezhdu-borisov-i-ninova.html", "text": "Софийският градски съд отхвърли исковете за обезщетения по делото за клевета, което водеха един срещу друг лидерите на ГЕРБ и на БСП - Бойко Борисов и Корнелия Нинова.Съдията по делото Невена Чеуз реши, че са неоснователни твърденията на двамата лидери, че са претърпели имуществени вреди от изказванията, направени по време на кампанията за парламентарни избори.Припомняме, премиерът Борисов заведе дело срещу Нинова заради нейна реплика по негов адрес. Репликата: \"Крадецът вика: дръжте крадеца\". Нинова засегнала името на Борисов, за което той поиска обезщетение от 26 000 лева.Лидерът на БСП пък заведе дело срещи Борисов за изказване на предизборно събитие, на което той нарича Нинова \"Госпожа Лъжа\" и твърди, че е бивш активист на СДС. Искът на Нинова беше за 30 100 лева.Двете дела бяха обединени в едно, а в рамките му съдия Чеуз разпита няколко партийни функционери от двете партии.Съдът оправдава Нинова, защото използваната от нея народна мъдрост не може да бъде квалифицирано като клевета.Епитетите, които използвал Борисов, можели да бъдат обидни, но като публична личност лидерът на БСП трябвало да може да понася и по-шокиращи и смущаващи оценки.Съдия Невена Чеуз осъжда Борисов да заплати на Нинова хонорара за адвокатите, които я представляваха на делото. Сумата възлиза в размер на 1 680 лева, допълват от обществената телевизия.Малко по-късно Нинова написа в социалната мрежа \"Фейсбук\", че желае парите, които Борисов е осъден да ѝ изплати, да бъдат преведени по сметка на едно семейство на дете с увреждане. \"Името и сметката ще изпратя писмено на премиера\", написа още червената лидерка.Решението може да бъде обжалвано пред Софийския апелативен съд в 2-месечен срок.След това в кулоарите на парламента лидерът на БСП Корнелия Нинова заяви отново, че ще обжалва решението на съда за отхвърлен иск.\"Ще обжалвам решението на съда, защото заключението е, че и двете неистинни твърдения, че съм била в СДС както и безадресното \"Госпожа Лъжа\" не би трябвало да са ми причинили обида или някакво притеснение\", закани се лидерът на БСП Корнелия Нинова в кулоарите на парламента.Лидерът на БСП Корнелия Нинова представи днешното решение на съда по делото БСП-ГЕРБ и поиска да чуе всички говорители, които много гръмко са твърдели, че тя била член на СДС, активист на партия и зам.-министър на Иван Костов. В съдебното решение обвиненията са определени така: \"неистинност на преписваните обстоятелства; по делото липсват (доказателства - б.р.) ищцата Корнелия Нинова действително някога да е била член на СДС\".Тя припомни, че е завела делото срещу премиера Бойко Борисов за изказване на предизборно събитие, на което той нарича Нинова: \"Госпожа Лъжа\" и твърди, че е бивш активист на СДС. Заключението на съда е, че това обвинение е безлично, абстрактно и безадресно, което се касае за жена политик, но не и за Корнелия Нинова.\"Значи всяка жена политик в България може да се чувства \"Госпожа Лъжа\", но аз да не се чувствам такава\", ядоса се Нинова.Пред журналисти в парламента тя поясни, че съдът е отхвърлил иска от страна на премиера Бойко Борисов към нея за думите \"Крадецът вика: \"Дръжте крадеца\", като се е позовал, че това е цитиране на българска поговорка и не е обида към него.\"При такива ясни мотиви, че никога не съм била член на СДС и че \"Госпожа Лъжа\" не се отнася конкретно за мен, нямам друг избор, освен да обжалвам решението на съда на втора инстанция\", допълни лидерът на БСП.", "date": "2018.11.06", "title": "СГС отхвърли исковете за клевета между Борисов и Нинова"}
{"url": "https://news.bg/world/v-germaniya-zapochna-protses-sreshtu-94-godishen-natsist.html", "text": "В Германия започна процес срещу 94-годишен, който е обвинен в съучастничество в масово убийство в нацистки концентрационен лагер в Полша. Съдебният процес се провежда в западния германския град Мюнстер, информира ДПА.В началото на заседанието прокуратурата прочете обвиненията. Обвиненият е служил като охрана в нацисткия концентрационен лагер \"Щутхоф\" до полския град Гданск между юни 1942 и септември 1944 г.Държавното обвинение обяви, че мъжът, който е от западния град Боркен и чието име е запазено в тайна в съответствие с германските закони, е бил наясно с масовите убийства в лагера.Съдът ще провежда заседания с продължителност до 2 часа заради физическото състояние на подсъдимия.Има 17 ищци, включително хора от Израел и САЩ.Защитата заяви, че 94-годишният ще говори по време на процеса.Обвиненият е започнал да служи в СС на 18 г.27 000 евреи са избити в лагера до края на Втората световна война. 65 000 от 110 000 затворници са загинали в лагера. Жертвите са убити в газови камери, с куршум или с отрова. Други са умрели от студ и глад.", "date": "2018.11.06", "title": "В Германия започна процес срещу 94-годишен нацист"}
{"url": "https://news.bg/int-politics/nad-200-masovi-groba-ostaveni-ot-islyamska-darzhava-v-irak.html", "text": "Повече от 200 масови гроба, съдържащи между 6000 и 12 000 тела, са били открити в Ирак, останали от времето на тригодишното управление на терористичната групировка ДАЕШ (\"Ислямска държава\"). Това обявиха разследващи на ООН, цитирани от \"Асошиейтед прес\".202 гроба, проверени от разследващите в северната част на Ирак, са \"наследство от терора на ДАЕШ\" според съвместен доклад на мисията на ООН в Ирак и Съвета на ООН за правата на човека. Откритията в гробовете могат да бъдат използвани като доказателства за престъпленията на терористичната групировка.Гробовете датират от 2014 до 2017 г., когато ДАЕШ управляваха някои от най-големите градове в Ирак.След като терористите овладяха големи територии в Ирак и съседна Сирия, те извършиха масови убийства на заловени членове на силите за сигурност, прогониха или избиха малцинства, и поробиха жени от етническото малцинство язиди. ООН заяви, че масовите нарушения могат да се равняват на геноцид.Няколко гроба, открити в провинция Салахудин, съдържат останките на жертви от клането в лагера Шпайхер през 2014 г., когато екстремистите избиха около 1700 служители на иракските сили за сигурност и армейски кадети.В някои случаи екстремистите са хвърлили жертвите си или телата на жертвите си в кладенци или помийни ями, вместо да копаят гробове. Разследващите заявиха, че може да има хиляди тела в помийна яма южно от Мосул, най-големия град, който някога беше под контрола на ДАЕШ.Иракските власти са ексхумирали останките на 1258 жертви от 28 гроба според ООН. От световната организация призоваха иракските власти да идентифицират останките от всички жертви в гробовете и да се стремят към справедливост за семействата. Оттам са допълнили, че телата трябва да бъдат запазени и върнати на семействата.Ирак обяви победа над ДАЕШ през декември миналата година над ДАЕШ, но терористите все още контролират джобове на територия в Сирия, която се намира близо до границата с Ирак, като продължават да поемат отговорност за отвличания и бомбени взривове в цялата страна.", "date": "2018.11.06", "title": "Над 200 масови гроба оставени от \"Ислямска държава\" в Ирак"}
{"url": "https://news.bg/int-politics/iran-mozhe-da-prodade-tolkova-petrol-kolkoto-ima-nuzhda.html", "text": " Иран успява да продаде толкова петрол, колкото има нужда въпреки натиска на САЩ, коментира иранският вицепрезидент Ешак Джахангири, съобщава \"Ройтерс\".Вчера САЩ възобновиха санкциите, насочени към петролния, банковия и транспортния сектор на Иран, и заплашиха с повече действия, за да се спрат това, което Вашингтон нарича политиката \"извън закона\", а Техеран определят действията като икономическа война и обещаха да се противопоставят.Мерките са част от по-широкото усилие на Доналд Тръмп да ограничи ракетните и ядрените програми на Техеран и да намали влиянието на Ислямската република в Близкия изток, както и подкрепата им в Сирия, Йемен и Ливан.Целите на Тръмп са основните източници на приходи на Иран, петрол, както и към финансовия сектор, като на практика 50 банки и техни дъщерни дружества са без достъп до американската финансова система.\"Американците постоянно казват, че ще сведат продажбата на ирански петрол до нула, но трябва да кажа, че досега сме успели да продадем необходимите количества петрол\", обяснява Джахангири.\"Американците, с помощта на пропаганда, не виждат реалностите\", допълва той.Джахангири коментира, че е говорил с мениджъри на компании в списъка със санкциите на САЩ и че някои вече са формулирали планове за това как да се справят с мерките.Той добавя, че длъжностните лица трябва да са отворени към иранската общественост във връзка с трудностите, които може да предстоят, съобщава ИРНА.\"Наш дълг е да запазим някои от грижите за себе си. Но няма да има проблем, който да е скрит от хората. Хората имат право да знаят\", допълва иранският вицепрезидент.", "date": "2018.11.06", "title": "Иран може да продаде толкова петрол, колкото има нужда"}
{"url": "https://news.bg/society/prezidentat-izprati-antraktitsite-ni-s-natsionalnoto-zname.html", "text": "Президентът връчи националното знаме на членовете на 27-та българска антарктическа експедиция дни преди заминаването им за българската изследователска база \"Св. Климент Охридски\" на о-в Ливингстън. Това се случи днес на церемония в Гербовата зала на \"Дондуков\" 2.Румен Радев заяви, че българските антарктици винаги могат да разчитат на подкрепата на президентската институция.През настоящия полярен сезон родните учени ще извършват  и ще изследват биологията в крайбрежната зона на Южния океан до българската база.Държавният глава подчерта, че изследването на Антарктида вече е необходимост, а не просто любопитство и екзотика, тъй като може да служи за барометър на глобалните климатични промени.Той изрази гордост и от проявената далновидност от страна на българската държава и българските учени. Благодарение на нея днес страната ни разполага със своя антарктическа база и институт, заяви Радев и допълни, че България има авторитет на държава пионер в проучванията на Антарктида.Според него е изключително важно да възпитаваме поколения, които да имат ново мислене за бъдещето на планетата, и посочи, че все повече млади хора проявяват интерес към изследването на ледения континент.Президентът не пропусна да благодари и на посланиците на Аржентина, Бразилия, Испания и Португалия за съвместната работа на експедициите от различните държави.От своя страна ръководителят на експедицията проф. Христо Пимпирев изрази гордостта си от факта, че българската полярна база е център на научни изследвания от цял свят и потвърди, че през годините родните изследователи винаги са разчитали на подкрепата на президентската институция в трудни условия.", "date": "2018.11.06", "title": "Президентът изпрати антрактиците ни с националното знаме"}
{"url": "https://news.bg/politics/proizvoditeli-na-gashi-drob-iskat-speshna-sreshta-s-borisov.html", "text": "За спешна среща с премиера Бойко Борисов настояват представители на производителите на патешки дроб и меса. Браншът е блокиран по всички възможни начини, пишат от Професионалната Организация на Производителите на Водоплаващи в България.Те уточняват, че е блокирано клането на живи животни, блокирана е прясна стока за десетки милиони лева, блокирани са стотици хиляди еднодневни патета, които умират в люпилните.\"Браншът, който дава работа на 10 000 човека, днес е в колапс. Всичко това е продукт на злоумишлен сценарий, основан на компрометирани лабораторни проби, \", се казва в писмото на производителите на гъши дроб.В очакване на извънредната среща представители на бранша ще чакат в приемната на Министерски съвет от 14 часа днес, 06 ноември 2018 г.Припомняме, на 29 октомври бяха . От Агенцията уверяват, че за момента няма засегнати хора нито опасност за потребителите.Преди седмица В Пловдивско .Причините за заболяването все още се установяват.От БАБХ съветват фуражите да се съхраняват в закрити помещения, за да се избегне опасността от зараза на питомните птици.", "date": "2018.11.06", "title": "Производители на гъши дроб искат спешна среща с Борисов"}
{"url": "https://news.bg/politics/za-tehnicheska-ekspertiza-na-problemnite-patishta-nastoyava-bsp.html", "text": "БСП иска техническа експертиза на проблемните пътища в страната.Левите внесоха искането си в Агенцията по пътна инфраструктура (АПИ).Ако няма от какво да се притеснява, правителството трябва да ни подкрепи, закани се Елена Йончева.Социалистите искат експертиза на автомагистралите Тракия, Хемус, Струма и Марица, както и на първокласен път I и на второкласен път - 18. Те искат експертизата да се извърши от независима европейска лаборатория. Идеята е да се покаже  да се сравни даденият участък с първоначалните планове.Искаме да получим отговор краде ли се от българските магистрали, каза още Елена Йончева. Притеснението идва от това, че след даден строеж на път започва и неговият ремонт.Депутатката очаква правителствена подкрепа за идеята. Независимата експертиза на пътищата ще бъде малка крачка срещу системата, която ни убива, смята още Йончева.Столетната партия щяла да събере средства за тази проверка и Имаме прекрасни пътни строители, прекрасни инженери и те вероятно са принудени да правят компромиси, попадайки в определена среда, в която се дават обществените поръчки, смята Йончева.Припомняме, за такава експретиза на пътищата се заговори след катастрофата край Своге, когато на място , а по-късно жертвите достигнаха до 21. Тогава редица експерти поставиха под съмнение , а разследващите взеха три вида проби.", "date": "2018.11.06", "title": "За техническа експертиза на проблемните пътища настоява БСП"}
{"url": "https://news.bg/int-politics/stoltenberg-opredelya-nepredvidimostta-za-nay-golyamata-zaplaha-v-svetovniya-mir.html", "text": "Генералният секретар на НАТО смята, че непредвидимостта е най-голямата заплаха за световния мир. Става въпрос за цял комплекс от предизвикателства, подчертавайки , коментира Йенс Столънтерберг пред Neue Osnabrucker Zeitung.\"Днес най-големият риск е непредсказуемост, за разлика от ситуацията със Студената война, ние не можем да се съсредоточим върху една ясна заплаха. Преди имахме СССР и Варшавския договор, напрежението бе високо, но ситуацията бе предвидима\", обясни Столтенберг.Според него, \"ние сме изправени пред много по-сложни предизвикателства\", включващи кибератаки, тероризъм, химически атаки, както и дезинформация.Ръководителят на НАТО подчертава необходимостта от диалог с Русия.\"Диалогът не е признак на слабост, а знак за сила\", но отношенията между Русия и НАТО ще се развиват на база на това как се държи Русия и това зависи от нея самата.", "date": "2018.11.06", "title": "Столтенберг определя непредвидимостта за най-голямата заплаха в световния мир"}
{"url": "https://news.bg/economics/kzk-proveryava-pazara-na-benzina-i-dizelovoto-gorivo.html", "text": "Комисията за защита на конкуренцията започва секторен анализ на пазарите на производство и реализация на бензин и дизелово гориво.Поводът е увеличението на цената на автомобилните горивата и постъпил в комисията сигнал, че цената на горивото на бензиностанция във Велико Търново е съществено по-висока от тази на другите бензиностанции от същата верига в останалата част на страната.Комисията призовава обществеността за активно съдействие за предоставяне на всякаква информация и данни във връзка със състоянието на конкурентната среда в сектора.КЗК се ангажира да събере актуална информация за конкурентната среда в сектора, за цените на петрола в международен аспект и за спазването на принципите, валидни за общия европейски пазар.При проучване на съдържанието на медийните публикации по темата от комисията установяват, че увеличение на цените на горивото се наблюдава в градовете Пазарджик, Пловдив, Хасково, Бургас и в част от градовете в Северна и Северозападна България - Враца, Видин, Монтана, Велико Търново.По думите им в публикациите имало неверни твърдения, че бензиностанциите в някои градове в България продават гориво на цени, които са доста по-високи от средноевропейските. От комисията твърдят, че това не отговаря на чувствително понижение в цените на петрола на международните пазари.Комисията припомня, че през 2011 г. и 2015 г. също е правен анализ на пазара и са разкрили нарушения при продажба на едро на бензин А-95Н и дизел.Предстои КЗК да даде детайлна представа за развиващите се пазарни процеси и за нуждата от предприемане на евентуални допълнителни мерки.Припомняме, че на 3 ноември срещу високата цена на горивата. Стотици граждани с надписи \"Не на високите цени на горивата\" десетки автомобили и мотори се включиха в шествие по улиците на града, като протестиращите се обявиха и срещу лошото качество на горивата.Според протестиращите нямало причина за повишаване на цените. ", "date": "2018.11.06", "title": "КЗК проверява пазара на бензина и дизеловото гориво"}
{"url": "https://news.bg/int-politics/rusiya-otchita-30-pati-uvelichenie-na-krilatite-raketi-ot-2012-a.html", "text": "Броят на крилатите ракети в руската армия се е увеличил 30 пъти от 2012 г. насам. Освен това количеството на носителите с наземно, морско и въздушно базиране се е увеличило повече от 12 пъти.Това се посочва в статия на вестника на въоръжените сили на Русия \"Червена звезда\", посветена на шест години, откакто Сергей Шойгу оглавява руското военно министерство.Отбелязва се, че този ръст на крилатите ракети е постигнат благодарение на доставката на оперативно-тактически ракетни комплекси \"Искандер-М\", както и на подводници и кораби с ракетни системи \"Калибър\".\"Искандер-М\" са предназначени за поразяване на малки и регионални цели: ракетни комплекси, реактивни системи за залпов огън, далекобойна артилерия, самолети и хеликоптери на летища, командни пунктове и комуникационни центрове в диапазон до 500 километра.Ракетите \"Калибър\" са разработка на експериментално-конструкторското бюро \"Новатор\". Обхватът им на действие е около 2 500 км. Те стоят на въоръжение в подводници, фрегати и други кораби. За първи път ракети \"Калибър\" бяха използвани в Сирия през октомври 2015 г.", "date": "2018.11.06", "title": "Русия отчита 30 пъти увеличение на крилатите ракети от 2012-а"}
{"url": "https://news.bg/crime/baba-i-vnuk-zaedno-v-sadebna-zala-za-prodazhba-na-kokain.html", "text": "77-годишна жена беше задържана за участие в организирана престъпна група за разпространение на наркотици в столичния ж.к. \"Люлин\".Мярка за неотклонение \"Задържане под стража\" беше наложена и на останалите трима от групата, сред които е и внукът на възрастната жена, който ръководел престъпната организация. Когато той отсъствал, баба му разфасовала кокаин и марихуана на дози и го продавала в дома си на клиенти след уговорка по телефона.Участниците са задържани на 1 ноември 2018 г. У всеки от тях са намерени различни количества наркотици. Малко преди разследващите да влязат в жилището на възрастната жена, тя изхвърлила през прозореца плик с близо четвърт килограм марихуана и опитала да се освободи от друго количество в тоалетната чиния. От всички участници в групата само тя не е осъждана.Внукът й е в изпитателен срок на предишно условно осъждане за разпространение на наркотици.Съдът обоснова решението си за задържане на жената с доброто й здравословно състояние, както и с опасността да извърши друго престъпление.Определените мерки могат да бъдат обжалвани пред Апелативния специализиран наказателен съд.", "date": "2018.11.06", "title": "Баба и внук заедно в съдебна зала за продажба на кокаин"}
{"url": "https://news.bg/politics/mobilna-priemna-organizira-manolova-vav-vlaka-sofiya-varna.html", "text": "Националният омбудсман Мая Манолова организира мобилна приемна във влака София-Варна. Железницата потегли в 6:55 часа от Централна гара София и по план се очаква да пристигне в морската столица на България след 8 часа. Докато пътува, Манолова се зае да изслуша проблемите на гражданите, информира БНР.Стандартни са жалбите, които стигнаха до националния защитник на правата на гражданите и във влака. Проблемите, по думите на Манолова са: \"банки, поръчителства, плащане на кредити, като поръчител, след това колекторски фирми, продажба на дългове, частни съдебни изпълнителни. Нещата, с които работим от години\".Мобилната приемна бе отворена като отговор на отнемането на служебната кола и шофьор от Националната служба за охрана, които придвижваха омбудсмана към местата на срещите й с хората.Припомняме,  за представянето на местния омбудсман и млади защитници на гражданските права.С чувство за хумор преди да потегли с влака омбудсманът обяви, че това е подходящият транспорт до Варна.\"Осемте часа пътуване могат да бъдат уплътнени в разговор с хората в мобилна приемна. Тук са първите граждани, които излагат своите проблеми\".Тя почти се оплака от вниманието на медиите към нея, защото хиляди хора пътуват с обществения транспорт и това не се превръща в събитие. \"Политици и представители могат да правят същото\", каза Манолова.Последният път, когато Манолова се е возила на влак, е било преди три години до Мездра, за да подкрепи протестиращи срещу закриването на влакове и линии.\"Непрекъснато сме на терен и няма как наличните автомобили, с които разполага институцията, да ги взема от колегите, за да ги ползвам аз. Но ние така или иначе ще се организираме, общественият транспорт дава огромни възможности\", допълни Мая Манолова.", "date": "2018.11.06", "title": "Мобилна приемна организира Манолова във влака София-Варна"}
{"url": "https://news.bg/politics/religioznata-ni-tolerantnost-iztakva-borisov-pred-evropeyskiya-ravin.html", "text": "Министър-председателят Бойко Борисов се срещна с главния равин на Европа Пинкас Голдшмидт.По време на разговора главният равин заяви, че в други части на Европа се наблюдава увеличаване на проявите на антисемитизъм за разлика от България.Той изрази благодарност към българското правителство за подкрепата и сигурността, която страната ни оказва към българската еврейска общност.В отговор премиерът подчерта, че страната ни винаги е била пример за религиозна толерантност и в България традиционно няма процеси на антисемитизъм.Той добави, че у нас има и специален национален координатор по тези въпроси, чийто функции се изпълняват от заместник-министър на външните работи.Главният равин Голдшмидт изтъкна, че България и правителството са изключително уважавани сред еврейските общности в Европа.Борисов допълни още, че не трябва да се забравя подвига на българите за спасяването на българските евреи по време на Холокоста.Премиерът беше поканен да като почетен гост в работната им сесия в рамките на Мюнхенската конференция по сигурност през февруари 2019 г.", "date": "2018.11.06", "title": "Религиозната ни толерантност изтъква Борисов пред европейския равин"}
{"url": "https://news.bg/int-politics/kitay-demonstrira-svoya-stelt-iztrebitel-j-20.html", "text": "Китай откри най-голямото си въздушно шоу с демонстрация на авиационните си възможности и амбиции, разкривайки модел на самолет в реални размери, който се развива с Русия и демонстрира своя стелт изтребител J-20, съобщава \"Ройтерс\".Въздушното шоу, което се провежда в крайбрежния град Жухай от 6 до 11 ноември е традиционно събитие, в което Пекин парадира с нарастващата си авиационна мощ. Този път обаче то се провежда на фона на търговска война между САЩ и Китай.Китай се превърна в ключов пазар за чуждестранни авиокомпании, които правят сделки благодарение на засиленото търсене на пътувания, но търговските отношения с други страни са и на фона на амбициите, Китай да развива собствени водещи отрасли като авиацията.Сред проектите, които попадат в тази категория, е големият пътнически самолет CR929, който съвместна разработка от търговската авиационна корпорация на Китай и руската обединена въздухоплавателна корпорация и се надява в крайна сметка да се конкурира с Бойнг 787  и с Еъбъс A350.\"Нашата програма постига напредък и е по график. Понастоящем е в предварителната фаза на проектиране и ние също сме във фаза на избор на доставчик и оборудване, който ще завърши до края на 2019 г.\", коментира шефът на руската корпорация.Стотици зрители и мениджъри в авиационната индустрия станаха свидетели на  демонстрация на три от , които дебютираха в шоуто преди две години.Китай пусна J20 в експлоатация миналата година и според експерти е част от плана на Пекин за намаляване на несъответствието с военните технологии на Съединените щати и F-35.\"Ще видим повече от J-20 тази година и следователно посланието е, че този самолет е в по-голям обем на служба в китайската армия\", коментира наблюдател на Китай Брадли Перет. ", "date": "2018.11.06", "title": "Китай демонстрира своя стелт изтребител J-20"}
{"url": "https://news.bg/int-politics/turtsiya-skastri-sasht-opasno-e-iran-da-bade-izoliran.html", "text": "Министърът на външните работи на Турция Мевлют Чавушоглу разкритикува подновяването от страна на САЩ на санкциите срещу петролната и корабоплавателната индустрия на Иран, изтъквайки, че е опасно Иран да бъде изолиран и несправедливо да бъдат наказвани иранските граждани, съобщава Анадолската агенция.Коментарите на Чавушоглу пред журналисти в Япония бяха направени ден след като Вашингтон отново наложи санкции, изоставяйки ядреното споразумение от 2015 г. между световните сили и Иран за ядрената му програма, въпреки че временно позволи на големи потребители, включително на Турция да продължат да купуват суров петрол от Ислямската република.\"Не вярваме, че може да бъде постигнат какъвто и да било резултат със санкции. Смятам, че смисленият диалог и преговорите са по-полезни от санкциите\", изтъкна турският първи дипломат.Решението на президента на САЩ Доналд Тръмп има за цел да удари зависимата от петрола икономика на Иран и да принуди Техеран да сложи край на ядрените си амбиции и програмата си за балистични ракети, но също така да прекрати подкрепата си за екстремистки групировки в Сирия, Йемен, Ливан и други части на Близкия изток.Вашингтон обеща в края на краищата да спре всички покупки на суров петрол от Иран в световен мащаб, но засега осем държави - Китай, Индия, Южна Корея, Япония, Италия, Гърция, Тайван и Турция - могат да продължат вноса без да бъдат наказвани. Износът на суров петрол представлява една трета от приходите на правителството на Иран.Турция зависи до голяма степен от вноса, за да посрещне енергийните си нужди, а съседен Иран е един от основните източници на петрол заради близостта му, качеството на суровия петрол и благоприятните цени, посочват търговци.Чавушоглу също така заяви, че не е толкова лесно страните, включително Турция и Япония, да диверсифицират енергийните си ресурси, за да спазват санкциите.\"Не само съседните страни, но много страни от много региони по света са засегнати от тези едностранни санкции\", коментира още турският първи дипломат.Чавушоглу заяви също, че Саудитска Арабия носи отговорност да разбере какво се е случило с тялото на саудитския журналист и дисидент Джамал Кашоги, повтаряйки позицията на Анкара, че не крал Салман е заповядал убийството.Турция има допълнителна информация, която ще сподели, когато Анкара знае със сигурност, че разследването е приключило.Чавушоглу също така заяви, че не е възможно саудитски екип от 15 души да дойде в Турция и да убие саудитски гражданин, без да е получил заповеди.", "date": "2018.11.06", "title": "Турция скастри САЩ: Опасно е Иран да бъде изолиран"}
{"url": "https://news.bg/bulgaria/babh-se-sreshta-sas-svinevadi-ot-stranata.html", "text": "БАБХ иска среща с представители на свиневъдния сектор. Поводът е епизоотичната обстановка в страната заради заболяването Африканска чума по свинете.Срещата ще се проведе днес, 6 ноември, в сградата на Централно управление на БАБХ в столицата. Предвижда се на нея да се обсъдят необходимите мерките за превенция и овладяване на заболяването в страната и биосигурността в свиневъдните обекти. Ще се разгледат и практиките в подобни случаи в други страни членки на ЕС, както и мерките на Европейската комисия.БАБХ напомня, че Африканската чума по свинете е едно от най-опасните заболявания при домашните и дивите свине заради високите нива на смъртност, които се дължат на липсата на лечение и ваксина.Болестта води до значителни загуби за националната и международната търговия, поминъка на свиневъдите и ловните стопанства.Mерките за превенция на заболяването са насочени най-вече към дивата популация. От съществено значение за контрола над болестта е ранното й откриване и прилагането на строги мерки за биологична сигурност в обектите, за да се предотврати прехвърляне на заразата между дивата и питомната популация свине в страната.Към момента Африканската чума по свинете е установена в девет държави членки: Белгия, Чехия, Полша, Естония, Латвия, Румъния, Унгария, Латвия и Румъния.", "date": "2018.11.06", "title": "БАБХ се среща със свиневъди от страната"}
{"url": "https://news.bg/crime/viktorio-aleksandrov-ostava-v-aresta.html", "text": "26-годишният Викторио Александров остава в ареста. Той е обвинен за им.Това решиха магистратите от Софийския апелативен съд след като разгледаха жалба на  за по-лека мярка за неотклонение. Информацията е от Апелативната прокуратура в София.Викторио Александров е обвинен за извършено от него , както .Двойното убийство стана на 29 октомври 2018 г. Първо обвиняемият прострелял жената в апартамент в жк. \"Надежда\", а по-късно и детето.В днешното съдебно заседание прокурорът в Софийска апелативна прокуратура представи нови разпити на свидетели, както и заключение от изготвената графологична експертиза на писмо, открито в дрехите на Александров. Установено е, че то е написано от обвиняемия.", "date": "2018.11.06", "title": "Викторио Александров остава в ареста"}
{"url": "https://news.bg/regions/stolichnata-obshtina-otpuska-oshte-5-mln-leva-za-detski-ploshtadki.html", "text": " Столичната община освежава детските площадки с още 5 млн. лева през 2019 г. Те продължават да са приоритет и през новата година.През 2018 г. районните кметове на София получиха 1.2 млн. лева целево финансиране за детски площадки.През 2019 г. предстои ремонт на още 126 детски площадки във всички райони на столицата на обща стойност 5 млн. лева.Днес беше официално открита градината на колелото на трамвай № 5 в кв. \"Княжево\". В рамките на цялостния ремонт на пространството са изпълнени различни строителни дейности, включително изграждането на две детски площадки на площ от над 120 кв. м.Монтирани са парково осветление и поливна система и са поставени 42 нови пейки и 4 перголи. Засадена е нова растителност - дървета, храсти и цветя. Общата стойност на ремонтните дейности е 550 000 лв.", "date": "2018.11.06", "title": "Столичната община отпуска още 5 млн. лева за детски площадки"}
{"url": "https://news.bg/crime/gdbop-i-mvr-pokazvat-kakvo-sa-spasili-ot-ratsete-na-imanyari.html", "text": "Сбирката \"Спасените съкровища на България\" представя културни ценности, спасени през последните десетилетия от иманярство и нелегален трафик, благодарение на органите на МВР.Изложбата в НАИМ е плод на неуморния труд на полицаите от Национална полиция и ГДБОП и на доброто им взаимодействие с музейните институции в борбата по опазване на българското културно наследство.Изложбата засяга един от най-наболелите въпроси през годините в сферата на културно-историческото наследство, а именно неговото системно унищожаване в резултат на иманярска дейност и нелегален трафик, според доцент Людмил Вагалински, директор на НАИМ при БАН.\"Щетите, които страната ни понася са огромни, не само като суми, но и като културна памет\", допълни той. Изложбата представя 300 експоната от НАИМ и други 18 музеи в страната. Те илюстрират всички периоди в хилядолетната история на днешните български земи. Сред експонатите са медни брадви от втората половина на пето хилядолетие преди Христа. Има златни накити и бронзови предмети от средата на второ хилядолетие преди Христа. Може да се види коринтски шлем, апликации за колесници, мраморна статуетка на Херакъл и др.Експертите искат законодателни изменения, които да подпомогнат дейността им срещу иманярските набези.До 160-170 досъдебни производства годишно са стигали разследващите. Осъдителните присъди на годишна база са до 40 и то повечето присъди са леки, например пробация.", "date": "2018.11.06", "title": "ГДБОП и МВР показват какво са спасили от ръцете на иманяри"}
{"url": "https://news.bg/world/henri-kisindzhar-kitay-i-sasht-tryabva-da-se-prisposobyat-za-da-izbegnat-katastrofa.html", "text": "Той беше главният архитект на сближаването на отношенията между САЩ и комунистически Китай преди повече от четири десетилетия. Въпреки че китайско-американските отношения са на историческо дъно, Хенри Кисинджър е оптимист, че двете държави няма да влязат в унищожителен сблъсък, който може да разклати световния ред, пише сингапурският вестник \"Стрейт таймс\".Според Кисинджър Китай и САЩ трябва да се приспособят, за да избегнат катастрофа. Двете държави трябва да балансират перспективите си, както лидерите на Китай и САЩ си обясниха възгледите и постигнаха задоволително разбирателство преди 40 г., обяви 95-годишният бивш дипломат, който е смятан за един от топ стратезите в света.Когато Кисинджър почука на вратата на Китай по време на историческата си визита в Пекин през 1971 г., мисленето във Вашингтон беше стратегически да се промени уравнението между САЩ и СССР през Студената война.\"\", изтъкна Кисинджър в луксозния сингапурски комплекс Capella, където говори на ежегоден икономически форум.Тази тайна визита на Кисинджър в Китай преди 4 десетилетия, тогава той е съветник на президента по национална сигурност, павира пътя за посещение на държавния глава Ричард Никсън в китайската държава, където той се срещна с Мао Дзедун и впоследствие двете държави установиха дипломатически отношения.\"\", смята Кисинджър, който беше държавен секретар на САЩ от 1973 до 1977 г.Междувременно АФП съобщава, позовавайки се на Държавния департамент, че държавният секретар на САЩ Майк Помпео и военният министър Джим Матис ще проведат среща с китайските си колеги във Вашингтон. Разговорите на високо ниво ще засегнат дипломатическите и военни отношения между двете държави.", "date": "2018.11.06", "title": "Хенри Кисинджър: Китай и САЩ трябва да се приспособят, за да избегнат катастрофа"}
{"url": "https://news.bg/crime/petar-kardzhilov-ivancheva-ne-e-zaplashvala-i-iznudvala-investitori-v-mladost.html", "text": "Твърденията на инвеститорите Димитър Логофетов, Елена Николова и Александър Лаков, които, са неверни и неистинни. Това пише бившият ПР на района Петър Кърджилов, който получава право на отговор, в което опровергава твърдението на тримата инвеститори. Кърджилов има пълномощно от Иванчева и Петрова да ги представлява в медиите.Припомняме, на 4 ноември, неделя, Логофетов, Николова и Лаков бяха гости в предаването \"Тази събота и неделя\" на bTV. Пред телевизията те нападнаха бившата кметица Иванчева. Те я обвиниха в изнудване и заплашване - Иванчева не им давала право на строеж, възползвайки се от служебното си положение като кмет на район \"Младост\".Според Кърджилов още в самото начало водещата Жени Марчева е започнала интервюто с думите \"механизъм за мачкането на бизнеса у нас\", приписвайки авторството на този \"механизъм\" директно на Иванчева. По-нататък, въпреки че в по-голямата част от интервюто били обсъждани други институции и лица, в дъното на екрана почти през цялото време стоял \"манипулативният надпис\": \"\"Наред с този надпис се появявали и кадри от задържането на Иванчева, които според Кърджилов, имали за цел да манипулират обществеността.Бившият ПР на \"Младост\" подчертава и че интервюто с гостите е било технически форматирано по начин, който вменява вина на Иванчева за 4 години назад във времето, в което тя нито е била кмет на \"Младост\", нито е работила към Столична община. В същото време въпросните инвеститори обвинявали Иванчева, че са претърпели загуби заради нея още от 2012 година, при положение, че тя става кметица в края на 2016 година.Първият инвеститор - Елена Николова. По думите ѝ имало 9 публични обсъждания на техния имот през 2009 година. Според Кърджилов това е категорична лъжа, защото не само в България, но и никъде по света не съществувала практиката като \"9 обществени обсъждания\" спрямо 1 имот.\"\", обяснява Кърджилов.Той не намира логиката и в това как изведнъж казуси от 2009 г., а после от 2012 г. Се прехвърлят в мандата на Иванчева (2016 - 2018 г.).Вторият инвеститор - Димитър Логофетов. Според него Иванчева го е принуждавала да дарява имота си.\"\", пита Кърджилов. Той допълва, че Логофетов лъже и за друго - Иванчева никога не била изричала думите: \"\"\"\", допълва още Кърджилов.Според него абсолютна лъжа е и твърдението на инвеститора, че срещу него е приключило разследване по този сигнал от 23 март. Такова разследване все още не било започнало по същество, като за това Кърджилов се позовава на данни от разследващ полицай Джамова от 7 РУ-СДВР.Кърджилов пише още, че от 2 ноември досега той и Диана Йорданова от \"Младост\" са започнали гладна стачка с настояване за промяна на мерките за неотклонение на Иванчева и Петрова.Петър Кърджилов:", "date": "2018.11.06", "title": "Петър Кърджилов: Иванчева не е заплашвала и изнудвала инвеститори в \"Младост\""}
{"url": "https://news.bg/int-politics/frantsiya-natiska-za-nalagane-na-tsifrov-danak-v-es-za-tehnologichnite-giganti.html", "text": "Финансовият министър на Франция Бруно льо Мер заяви, че правителството му ще засили усилията си за въвеждане на т. нар. цифров данък върху големите технологични компании в Европейския съюз.\"Наясно сме, че са налице някои технически проблеми и технически безпокойства, но това са технически проблеми, а не политически проблеми, така че ние имаме три или четири седмици преди следващия Екофин (среща на министрите на финансите на страните членки на ЕС) да разрешим тези технически проблеми\", изтъкна Мер, цитиран от френските медии.Предложението на Европейската комисия ще бъде насочено към технологични гиганти, чиито приходи надхвърлят 750 млн. евро, като Google, Facebook и Apple, с цел да бъдат облагани във всяка страна, в която се използват техните цифрови услуги.", "date": "2018.11.06", "title": "Франция натиска за налагане на цифров данък в ЕС за технологичните гиганти "}
{"url": "https://news.bg/education/uvolniha-ot-vtu-zam-ministar-nikolay-prodanov.html", "text": "Заместник-министърът на правосъдието проф. Николай Проданов е бил уволнен дисциплинарно като преподавател във Великотърновския университет, заради неизпълняване на задълженията му във висшето училище, съобщава Дневник.В съобщение от университета се намеква, че Проданов е замесен в история за разпространена чрез медийни публикации информация за издадени от ВТУ  на 170 италиански граждани,.Назначението на Проданов в правосъдното министерство беше от квотата на \"Обединените патриоти\".\"С изненада прочетохме тиражирана информация, че Великотърновският университет е aнулирал свидетелства за педагогическа квалификация и е подал неверни данни в Националната агенция за oценяване и акредитация. Няма незаконно записани студенти, на които е издадено свидетелство за учителска правоспособност, включително и от Италия. Има обаче заповед за дисциплинарно уволнение с дата 5 ноември 2018 г. на проф. Николай Проданов като преподавател, който не си изпълнява задълженията във Великотърновския университет, но не и като зам.-министър на правосъдието. Можете сами да прецените кой организира тази акция срещу Великотърновския университет в навечерието на тържественото честване на 55-годишнината от неговото основаване\", посочват от университета.Проданов коментира пред БНР, че е научил за дисциплинарното си уволнение от свои студенти и от сайта на университета. \"Моето име се намесва по един недопустим начин в проверка, която се извършва от прокуратурата спрямо действия, извършени от ръководството на университета. И се правят недопустими инсинуации за това, че аз, едва ли не, в качеството си на заместник-министър на правосъдието бих могъл да упражня някакво въздействие,\" каза Проданов и допълни, че ще обжалва заповедта на ректора по съдебен път.", "date": "2018.11.06", "title": "Уволниха от ВТУ зам.-министър Николай Проданов"}
{"url": "https://news.bg/world/britanski-doklad-ruskite-spetssluzhbi-sa-po-agresivni-otkolkoto-prez-studenata-voyna.html", "text": "Във Великобритания работят около 200 оперативни служители на руското разузнаване от висок ранг, на чието разпореждане се намират още 500 агенти на Кремъл.Това се казва в нов доклад на британския аналитичен център Henry Jackson Society, цитиран от Би Би Си.Авторът на доклада - професор Андрю Фоксол, се позовава на източници от руските шпионски среди във Великобритания. Той посочва, че в момента активността на руските спецслужби в страната е значително по-висока, отколкото по време на Студената война.Ексшефът на Комисията по разузнаването и сигурността към Камарата на общините Малкълм Рифкин в коментар по доклада обобщава, че руските агенти \"може и да не могат да скрият своята некомпетентност, но са многобройни, добре финансирани и имат зловещи намерения\".Докладът на Фоксол е изготвен на базата на показания на офицери от руските спецслужби, оперативни служители на руските спецслужби с фалшиви британски самоличности, живеещи в кралството руснаци със собствените си самоличности, изпълняващи задачи, поставени от руските власти. Сред информаторите са и пътуващи закратко до Великобритания служители на руските спецслужби.Според събеседниците на Фоксол, между една четвърт и половината от руснаците на Острова са информатори на руските спецслужби.Авторът на доклада не изключва възможността данните да са завишени заради \"параноята в руската общност\" във Великобритания, но подчертава, че спецслужбите на Кремъл си служат с широк спектър от действия на британска територия и публично известните случаи са само малка част от действителната активност на Москва.\"Убийствата и опитите за убийства попадат в центъра на общественото внимание, но това е върхът на айсберга. Русия извършва широк спектър от дейности - т. нар. активни мерки - подривни политически методи за водене на война, изначално използвани от КГБ по време на Студената война. Включително шпиони. И изглежда Великобритания не е добре подготвена, за да противодейства на това.\" - отбелязва Фоксол.", "date": "2018.11.06", "title": "Британски доклад: Руските спецслужби са по-агресивни, отколкото през Студената война"}
{"url": "https://news.bg/politics/shte-sabere-li-parlamentat-kvorum-za-byudzheta-na-nzok-i-doo.html", "text": "Депутатите днес заседават извънредно по бюджета за Националаната здравноосигурителна каса (НЗОК) и Държавното обществено осигуряване (ДОО) за 2019 година.Извънредното заседание е насрочено за 13 часа. Проектите за бюджет 2019 г. за НЗОК и ДОО ще се гледат на първо четене.В дневния ред на парламента е включено и представяне на докладите по Законопроекта за държавния бюджет за догодина.Преди да започнат дебатите и да се пристъпи към гласуване на първо четене в пленарна зала трябва обаче да се събере кворум от минимум 121 народни представители.Припомняме, вчера лидерът на левицата Корнелия Нинова заяви, че . Ако обаче мнозинството осигури кворум за заседанието, червените ще участват в дебатите със своя .Припомняме и че последното заседание на парламента, което беше в петък, 2 ноември, се провали заради.След проваленото заседание обаче депутатът от ГЕРБ Данаил Кирилов увери, че за днешното заседание на парламента  и заседание ще има.По-късно днес към депутатът и зам.-председател на ПГ на БСП Георги Свиленски заяви, че червените народни представители ще се регистрират в пленарна зала .", "date": "2018.11.06", "title": "Ще събере ли парламентът кворум за бюджета на НЗОК и ДОО?"}
{"url": "https://news.bg/regions/puskat-poetapno-parnoto-v-plovdiv.html", "text": "Начало на отоплителния сезон в Пловдив. От днес Топлофикация - Пловдив започва поетапното пускане на парното за своите абонати, информира БНТ.Приоритетно ще се пуска парното първо в детските градини, учебните и болничните заведения.Дружеството вече е започнало топлоподаването към жилищни и стопански сгради, които са заяви това преди официалното начало на сезона.Днес се очаква от Топлофикация - София да обявят кога ще започне пускането на парното за абонатите в столицата.", "date": "2018.11.06", "title": "Пускат поетапно парното в Пловдив"}
{"url": "https://news.bg/crime/neizvestni-strelyaha-po-nad-20-konya-v-pravets-i-botevgrad.html", "text": "Над 20 коня са простреляни през изминалата седмица в Правец и Ботевград. За това се оплакват собствениците на животните.Пред bTV Росен Николаев и Найден Методиев, които са двама от тримата стопани на простреляните коне, твърдят, че нямат врагове и не могат да си обяснят случилото се. И двамата са дребни стопани.Стреляно е и по няколко коня на бизнесмен от Правец, който отказал коментар.Различния социален статус на пострадалите собственици и типове коне изключвала версията за лично отмъщение, пише още медията.Районната прокуратура в Ботевград потвърди за два убити и осем простреляни коня до село Калугерово, община Правец.По случая се води досъдебно производство за извършено престъпление - \"проява на жестокост към животно и причиняване противозаконно на смърт или трайно увреждане\", за което се предвижда до 3 години затвор и глоба от хиляда до 5 хил. лв.", "date": "2018.11.06", "title": "Неизвестни стреляха по над 20 коня в Правец и Ботевград"}
{"url": "https://news.bg/society/otnovo-falshivi-imeyli-ot-nap.html", "text": "Националната агенция по приходите (НАП) предупреждава, че от името на агенция се разпространяват фалшиви имейли, които целят да измамят потребителите.Имейлите са написани на английски език като информират получателите им, че имат право на възстановяване на суми. Писмата приканват да се последва линк, за да се попълни формуляр за получаване на парите.От НАП предупреждават, че това представлява класическа форма на \"фишинг\" атака, чрез която се цели опит за кражба на лична информация от интернет - потребителски имена за достъп, пароли, банкови сметки и други.Текстът на фалшивите електронни съобщения гласи:", "date": "2018.11.06", "title": "Отново фалшиви имейли от НАП"}
{"url": "https://news.bg/finance/svetla-nestorova-kriminalni-shemi-izkrivyavat-plashtaniyata-na-obezshteteniyata.html", "text": "\"Има криминални схеми, които изкривяват плащанията на обезщетенията.\" Това заяви пред bTV Светла Несторова, председател на Асоциацията на българските застрахователи.Тя е категорична, че човешкият живот няма цена и няма как да се остойностява нещо, което няма стойност.Според нея трябва да се плащат реални обезщетения, но за целта е необходимо да се изгради сериозна методика на изчисления.\"Не искаме лимит на обезщетенията по \"Гражданска отговорност\", искаме лимит на един единствен компонент по тях - обезщетението за болка и страдание\", изтъкна Несторова. Несторова подчерта, че трябва да се дойде един момент, в който да се дава реална икономическа оценка за случилото. По думите ѝ в България почти не се завеждат искове за щети. Председателят на застрахоателите разясни, че практиките показват, че се прибират по 80-90% от обезщетението под формата на адвокатски хонорар, наемат се погребални агенти и се работи се със служители на МВР. \"Не може близките на пострадалите да научават по-късно от адвокатите\", допълни Несторова. Несторова обясни, че когато си отиде един човек и той има деца, то обезщетението е по-голямо, отколкото на този, който има само партньор.\"У нас са ниски икономическите щети и нереално високите болки в страданията\", допълни тя.Припомняме, че вчера, 5 ноември, на пресконференция Асоциацията на застрахователите заявиха, че  на имуществените и неимуществените суми. да внесе промените в Застрахователния кодекс.От Асоциацията на застрахователите обявиха, че ако не се направят законови промени, които В неделя  да не приемат внесените между първо и второ четене в парламента на промените в Застрахователния кодекс.Причината е, че след приемането на документа на първо четене, председателят на бюджетната комисия Менда Стоянова внесе промени, с които се лимитират обезщетенията за роднините и близките на загинали в катастрофи.Мотивът на застрахователите да искат лимит на обезщетенията е, че .", "date": "2018.11.06", "title": "Светла Несторова: Криминални схеми изкривяват плащанията на обезщетенията"}
{"url": "https://news.bg/politics/sotsialistite-se-registrirat-v-ns-samo-sled-ostavka-na-simeonov.html", "text": "Депутатите от БСП няма да се регистрират в пленарна зала докато вицепремиерът Валери Симеонов не подаде оставка. Оставката на цялото правителство също би удовлетворило социалистите.Това заяви пред Нова депутатът и зам.-председателят на ПГ на БСП Георги Свиленски.\"Докато Валери Симеонов, който направи това цинично изказване преди дни, не поеме своята отговорност и не напусне правителството, ние няма да участваме в регистрацията сутрин. След като управляващите твърдят, че коалицията им е стабилна, конструкцията им е стабилна, нека да ги видим колко е стабилна тя и да си съберат необходимия кворум. По думи на техния лидер това е техен ангажимент\", посочи Свиленски.Той потвърди думите на червената лидерка Корнелия Нинова от вчера, че , ако мнозинството събере кворум. Левицата ще участвала в дебата със своя .\"Това са важни закони и разбира се затова сме внесли нашия алтернативен бюджет, тъй като животът на това правителство, на това мнозинство, вече всички усещат, че си отива и аз се радвам, че вече не коментираме бюджета на правителството, а все повече в медиите и парламента миналата седмица се коментираше алтернативният бюджет и визията на България на БСП, което показва, че това правителство си отива, че хората очакват някаква алтернатива и ние я даваме именно с този алтернативен бюджет\", категоричен е Свиленски.Депутатът уточни, че бюджетът на БСП предвижда 3.2 млрд. лв. допълнително разходи. Дефицитът при проектобюджета на герберите бил 0.5%, а при този на социалистите - 0.6%.\"Това не е фатално, защото всеки бюджет е прогнозен. Приходите, които предвиждаме, според данъчното облагане, което предлагаме да бъде въведено, са 3.2 млрд. лева. Вдигаме максималния осигурителен доход на 3 900 лева, минималната работна заплата на 640 лева, въвеждаме прогресивно подоходно облагане, което ще засегне 40 хил. българи - тези с високите доходи, а 2.5 млн. българи няма да усетят никаква разлика в облагането. ДДС на хляба от 20 на 5% и ДДС на лекарствата от 20 на 9%\", уточни още депутатът.Според него бюджетът въобще не е толкова щедър, колкото изглеждал и много скоро хората щели да разберат това, ако проектите на ГЕРБ бъдат приеми.", "date": "2018.11.06", "title": "Социалистите се регистрират в НС само след оставка на Симеонов"}
{"url": "https://news.bg/politics/zapochvat-konsultatsiite-za-balkanskata-kandidatura-za-mondial-2030-g.html", "text": "Министрите на спорта на България, Гърция, Румъния и Сърбия започват консултации във връзка с идеята за , което ще се проведе през 2030 година.Това заяви пред БНТ министърът на младежта и спорта Красен Кралев.По думите на министъра пред държавите има дълъг път.\"Сега започваме консултации между спортните министри на четирите държави да направим анализ на ситуацията, да видим как ще подготвим кандидатурата. Има доста път да се извърви докато тази кандидатура стане факт\", посочи Кралев.По думите му трябва да е ясно, че наред с балканската кандидатура ще има и други много сериозни опоненти за домакинството на Мондиала през 2030 г.\"Решението ще бъде взето през 2024 години - тоест 6 години по-рано. Така, че имаме достатъчно време да се подготвим\", увери още спортният министър.Според него най-важно е, че общата кандидатура е \"политически знак от страна на балканските държави, че ще работят съвместно и ще отстояват заедно политическите си и икономически интереси\".Другият положителен момент бил, че страната ни значително ше подобри спортната инфраструктура, касаеща футбола и стадионите. \"На всяка държава ще се паднат 2-3 стадиона, които трябва да бъдат с капацитет минимум 40 хиляди зрители, за да могат да се посрещнат срещи от груповата фаза\", допълни Кралев. ", "date": "2018.11.06", "title": "Започват консултациите за балканската кандидатура за Мондиал 2030 г."}
{"url": "https://news.bg/crime/6-zaginali-i-18-raneni-pri-katastrofi-v-stranata-vchera.html", "text": "На 5 ноември 2018 година, понеделник, на територията на страната са възникнали 17 тежки пътни произшествия. При инцидентите са загинали 6 души, а 18 са били ранени. Това сочат данни на МВР за пътните инциденти през изминалото денонощие и пътната обстановка в страната.Черната статистика на МВР отчита 96 тежки катастрофи от началото на месец ноември - от 1 до 5 ноември, включително. При катастрофите са загинали 19 души, а 124 са ранени.От началото на настоящата 2018 година на територията на страната са възникнали 5 766 тежки пътни инциденти. При тях са загинали 523 души, а 7 323 са били ранени.Само в София вчера са възникнали 33 катастрофи, 4 от които тежки такива. Един човек е починал, а 5 души са пострадали.От МВР обясняват, че данните за 2018 година са динамични, окончателните данни ще бъдат готови в началото на 2019 година. Сравнение обаче показва, че към същата дата на миналата година загиналите при катастрофи у нас са били 548 души, или с 25 души по-малко.", "date": "2018.11.06", "title": "6 загинали и 18 ранени при катастрофи в страната вчера"}
{"url": "https://news.bg/crime/ekspert-po-sigurnostta-nso-e-otgovorna-za-podslushvaniyata-po-vreme-na-evropredsedatelstvoto.html", "text": "\"Под охраната на НСО чужди служби са записвали всички гости по време на европредседателството в хотел \"Маринела.\" Това заяви пред bTV Николай Марков, експерт по сигурност и бивш служител на Националната служба за сигурност.По думите му така да се събирали компромати ЕС, а това е пробойна в националната сигурност и НСО е отговорна.Марков подчерта, че скандалът с подслушването е бил потулен, а той е в основата на  \"В други държави щеше да има политическа отговорност и оставки при такъв скандал\", допълни Марков.Според експертът НСО изпълнява протоколни функции и е далече от професионалната охранителна дейност.Марков е категоричен, че това се използва като политически инструмент и затова е била \"Манолова прави заявки за политическа активност и те се прочитат правилно от хората, от които зависи работата и дейността на НСО\", поясни експертът. Припомняме, че разследващият журналист Григор Лилов заяви, че по време на българското Европредседателство хотел \"Маринела\", който беше основното средище на чуждестранните делегации, е бил подслушван \"от мазето до покрива\" от \"небългарска\" служба. Журналистът не конкретизира за коя чужда служба става дума, но подчерта, че \"зад Миньо Стайков и Ветко Арабаджиев прозира дългата ръка на ДС\".", "date": "2018.11.06", "title": "Експерт по сигурността: НСО е отговорна за подслушванията по време на европредседателството"}
{"url": "https://news.bg/bulgaria/s-panihida-otbelyazvat-6-godini-ot-smartta-na-patriarh-maksim.html", "text": "Днес се навършват 6 години от смъртта на Българския патриарх и Софийски митрополит Максим. Той почина на 98 години, след като 41 години беше начело на Българската православна църква.Шестата годишнина от кончината му ще бъде отбелязана с Архиерейска заупокойна света литургия, която ще води Негово светейшество патриарх Неофит. Тя ще бъде отслужена в Троянския манастир, където патриарх Максим беше погребан и откъдето започна монашеският му път, съобщиха от Българската патриаршия.Литургията ще започне в 9.00 часа, а към 10.30 часа ще бъде отслужена и панихида.", "date": "2018.11.06", "title": "С панихида отбелязват 6 години от смъртта на патриарх Максим"}
{"url": "https://news.bg/bulgaria/vremenno-ogranichavat-dvizhenieto-v-uchastak-ot-am-hemus.html", "text": "Движението в активна и изпреварваща лента от км 19 до км 18 на автомагистрала \"Хемус \" в посока София ще бъде временно ограничено поради ремонтни дейности, съобщават от АПИ.Трафикът ще се пренасочва в аварийната лента.От Агенцията призовават шофьорите да се движат с повишено внимание и съобразена скорост.", "date": "2018.11.06", "title": "Временно ограничават движението в участък от АМ \"Хемус\""}
{"url": "https://news.bg/regions/dve-katastrofi-blokiraha-okolovrastnoto-na-sofiya.html", "text": "Две катастрофи причиниха задръстване и в двете посоки на Околовръстния път в София, съобщи Нова телевизия. Едната катастрофа е станала преди моста за кв. \"Драгалевци\" в посока Пловдив, а другата - в посока центъра.Движението е затруднено. Все още не са ясни причините за катастрофите.", "date": "2018.11.06", "title": "Две катастрофи блокираха околовръстното на София"}
{"url": "https://news.bg/crime/10-godini-zatvor-grozyat-kradets-retsidivist-ot-kazanlak.html", "text": "Съдът в Казанлък остави в ареста 21-годишен крадец рецидивист. Грозят го 10 години затвор.Мярката е наложена спрямо мъж с инициали И.А., който откраднал златен синджир от възрастна жена.Деянието е извършено на 3 ноември около 10.30 часа в центъра на града. Крадецът забелязал 88-годишна жена, която вървяла сама по улицата, и се приближил към нея. На врата си пострадалата носела златен синджир с висулка на стойност около 250 лв., който мъжът дръпнал и побягнал.Престъплението било забелязано от трима случайни минувачи, които се втурнали след престъпника, настигнали го и го задържали до пристигането на полицията.Това не е първото нарушение на закона, което извършва обвиняемият. Като непълнолетен той е осъждан за кражба на автомобил и шофиране без книжка. По тази причина съдът прие, че извършителят представлява опасност за обществото и определи мярка за неотклонение \"задържане под стража\".За извършеното престъпление, което се смята за тежко умишлено, И.А. може да лежи до 10 години в затвора.Решението на Районен съд - Казанлък подлежи на обжалване пред Окръжен съд-Стара Загора.", "date": "2018.11.06", "title": "10 години затвор грозят крадец рецидивист от Казанлък"}
{"url": "https://news.bg/regions/gerb-shte-prevarnat-banyata-na-sofiya-v-muzey-na-absurda-spored-stolichnite-sotsialisti.html", "text": "\"\"С тези думи започва позицията на общинските съветници на БСП в Столичния общински съвет (СОС) във връзка с .Червените общинари обясняват, че само преди година - на 14 септември 2017 година - СОС е гласувал Програма за развитие на минералните извори. Според програмата в северното крило на Централната минерална баня ще бъде изграден модерен СПА център, а балнеоложките центрове в \"Овча купел\", \"Горна баня\" и Банкя ще бъдат възстановени.\"\".Сега обаче управляващите в София предлагали емблематичната за града Централна минерална баня да бъде превърната изцяло в музей, а мъжкият и женският басейн да станат \"зали за обществени мероприятия\".Според социалистите цената на преустройствата е около 9 млн. лв., като около 50% от тях трябва да бъдат осигурени от общинския бюджет.\"\", категорични са социалистите в СОС.Според тях подобна идея в никакъв случай не трябва да се реализира, без това да бъде съобразено с мнението на гражданите на столицата. Поради това общинарите искат по въпроса да се проведе обществено допитване, за да се чуе мнението на столичани относно идеята на СО.Припомняме, само преди дни заместник-кметът по културни въпроси в Столична община (СО) Тодор  за разширяване на Музея за история на София. С проекта на практика общината възнамерява да заличи мъжкия и женския басейн на банята и те да бъдат превърнати в зали с културна насоченост и функция като музика, театър, кино и изложби.", "date": "2018.11.06", "title": "ГЕРБ ще превърнат Банята на София в музей на абсурда според столичните социалисти"}
{"url": "https://news.bg/world/ukrayna-pochete-50-g-ot-podviga-na-vasil-makuh-ukrainskiya-yan-palah.html", "text": "Украинецът Васил Макух се самозапалва в центъра на Киев на 5 ноември 1968 г., в знак на протест срещу съветското нахлуване в Чехословакия и срещу русификацията на Украйна, съобщава радио \"Свободна Европа\".Последните му думи са \"Долу комунистическите колонизатори!\" и \"Да живее свободна Украйна!\". Като жива факла той пробягва няколко метра към днешния \"Площад на независимостта\" и пада. Свидетели на събитието се опитват да угасят пламъците, но Макух вече е получил 70 процента изгаряния. На следващия ден умира в болница.Своя акт на саможертва той прави два месеца и половина преди самозапалването на Ян Палах, което разтърсва света.За живота му се знае много малко, съветските власти правят всичко възможно името ме да потъне в забрава. Дори фактът на самозапалването му е бил скриван от населението.Известно е, че през 1968 г. руската служба за сигурност КГБ се опитва да го вербува. Той е бил под постоянно наблюдение. Известно е също, че през 1946 г. е бил ранен в престрелка с войски на НКВД, изгубил е съзнание и е заловен. Тогава Васил е бил едва 18-годишен. Подложен е на изтезания, но не издава никого от съмишлениците си. Осъден е на десет години лагер.Едва през 2000 г. изследователят Виктор Тупилко създава музей в Донецк, посветен на Васил Макух и на Олекса Гирник, самозапалил се през 1978 г. на гроба на Тарас Шевченко в защита на украинския език. След руското нахлуване в Източна Украйна музеят е заличен от проруските сепаратисти.", "date": "2018.11.06", "title": "Украйна почете 50 г. от подвига на Васил Макух - украинския Ян Палах"}
{"url": "https://news.bg/int-politics/tramp-veroyatno-nyama-da-se-sreshtnem-s-putin-v-parizh.html", "text": "Предвидената за 11 ноември среща между президента на САЩ Доналд Тръмп и руския държавен глава Владимир Путин може да не се състои, предадоха информационните агенции.\"Не съм сигурен дали ще имаме среща в Париж. Вероятно не.\" - коментира Тръмп в военноморската база \"Ендрюс\" преди да замине на поредна предизборна обиколка, предаде \"Асошиейтед прес\". Припомняме, днес в САЩ ще се проведат междини избори за законодателните органи за страната.Американският президент заяви, че до момента той не се е договорил с Путин за срещата.\"Не знаем дали това ще е подходящото място\", добави той, като напомни, че ще посети Париж по друг повод - за 100-годишнината от края на Първата световна война.По думите му, той ще се срещне с Путин на следващия форум на Г-20, който ще се състои в Буенос Айрес между 30 ноември и 1 декември.На 23 октомври помощникът на Путин Юрий Ушаков потвърди пред агенция \"Интерфакс\", че по време на визитата на съветника на Тръмп по националната сигурност Джон Болтън в Москва е постигната предварителна договорка за среща в Париж на 11 ноември. Той уточни, че се предвижда след тържествата във френската столица двамата президенти да проведат \"нормална двустранна среща\".На 26 октомври Болтън, който вече беше пристигнал на посещение в Грузия, обяви, че Тръмп е поканил Путин да посети Вашингтон. Засега не е известно дали той е приел поканата.Последната среща на Тръмп с Путин в Хелзинки се оказа \"нощен кошмар\" за имиджа на американския президент заради отказа му да постави въпроса за руската намеса в американските избори през 2016 г., напомня \"Асошиейтед прес\". Освен това в изявлението си пред медиите той влезе в съзвучие с Путин, неглижирайки собствените си спецслужби, като декларира, че руският президент е бил \"абсолютно категоричен и силен в своето отричане\" за намеса в изборите за Белия дом, отбелязва агенцията.", "date": "2018.11.06", "title": "Тръмп: Вероятно няма да се срещнем с Путин в Париж "}
{"url": "https://news.bg/int-politics/pompeo-i-zaharieva-obsadiha-otpadaneto-na-vizite-otbranata-energetikata.html", "text": "Българският вицепремиер и министър на външните работи Екатерина Захариева постави пред американския си колега Майк Помпео въпроса за отпадане на визите при пътувания на българите в САЩ, както и за сключването на спогодба за социална защита с американската страна, съобщиха от МВнР.Двамата първи дипломати разговаряха във Вашингтон, където българският вицепремиер е по покана на американския Държавен департамент.\"САЩ ще продължат да подпомагат страната ни в процеса на намаляване на броя на отказаните американски визи за български граждани, който е един от критериите за включване в Програмата. Разбира се, ние също полагаме усилия, като в тясно сътрудничество с посолството на САЩ в София информираме българските граждани за условията, на които трябва да отговарят, за да получат виза.\" - заяви министър Захариева.Вицепремиерът Екатерина Захариева и държавният секретар на САЩ Майк Помпео обсъдиха позитивното развитие в отношенията между двете страни и препотвърдиха техния стратегическия характер, посочват от МВнР.\"Срещата беше отлична възможност да препотвърдим стратегическото си партньорство и отличните контакти между двете страни\", коментира българският вицепремиер пред журналисти след края на срещата.Захариева постави и въпроса за сключване на спогодба за социална защита.\"САЩ имат социална спогодба с редица европейски страни, но не и с България\", припомни тя.По думите й, подписването на подобен двустранен документ ще помогне много на живеещите в САЩ 400 000 българи.\"Работим последователно по въпроса и сме облекчили доста процедурите, но сега потвърдихме желанието на България да бъде включена в списъка със страни, с които да се преговаря приоритетно по сключването на спогодба\", посочи външният ни министър.Захариева и Помпео са обсъдили също стратегическото партньорство в областта на  и плановете за модернизация на българските въоръжени сили.Сред ключовите теми е била и диверсификацията на източниците и трасетата на енергийните доставки. \"Говорихме за  и за терминала за втечнен природен газ до Александруполис, както и за усилията ни по изграждане на , който ще доведе до конкуренция на доставките по отношение на маршрутите и източниците на доставка на природен газ\", поясни министърът.При разговорите държавният секретар Помпео е дал висока оценка за първото българско председателство на Съвета на ЕС.\"Получих благодарности и поздравления за подкрепата на България към нашите съседи и приятели от Западните Балкани. Изразих убеждението ни, че мястото на онези страни от региона, които го искат, е в НАТО и ЕС. Имаме сходни виждания със САЩ по този въпрос.\" - сподели министър Захариева.Двамата с американския й колега са обсъдили и близкоизточния мирен процес. \"Съгласихме се, че ситуацията в региона на Близкия изток е напрегната и е необходимо да бъде намерено решение на израелско-палестинския конфликт, за което САЩ ще представят своя план до края на годината, както ме увери Майк Помпео\", коментира министър Захариева.По-рано през деня тя се срещна с представители на българската общност в столицата Вашингтон. Предстоят ѝ разговори със съветника на президента на САЩ по въпросите на националната сигурност Джон Болтън, с изпълнителния вицепрезидент на Международния републикански институт Джуди ван Рест и с регионалния директор за Централна и Източна Европа в Националния демократически институт Робърт Бенджамин.", "date": "2018.11.06", "title": "Помпео и Захариева обсъдиха отпадането на визите, отбраната, енергетиката "}
{"url": "https://news.bg/weather/magli-v-ravninite-slantse-v-planinite.html", "text": "Есента влиза в правата си и слънцето няма да бъде така щедро, както беше до миналата седмица, а сутрешните температури вече напомнят за идващите мразовити месеци.Ще има условия за мъгли и развитие на ниска облачност, видимостта в низините ще бъде намалена. На отделни места се очакват слаби превалявания. Тенденцията към валежи е особено отчетлива по Черноморието.В планините все още ще бъде предимно слънчево.Вятърът ще бъда слаб до умерен, ориентиран от изток и североизток.Максималните температури на повечето места са в интервала 12-17 градуса, в крайните югозападни райони - до 21 градус.Минималните температури варират в широки граници. В западните и централните райони на страната те са предимно между 0 и 6 градуса, а в източните между 8 и 13.", "date": "2018.11.06", "title": "Мъгли в равнините, слънце в планините"}
{"url": "https://news.bg/press/ep-ni-iska-v-shengen-uvolniha-shefa-na-dabch-karakachanov-darzhi-na-porachkata-za-iztrebitelite.html", "text": "Вестниците във вторник съобщават за призива на ЕП България и Румъния да бъдат приети в Шенген.\"Комисията по граждански свободи, правосъдие и вътрешни работи на Европейския парламент призова за възможно най-бързо приемане на България и Румъния в Шенген, съобщи пресслужбата на Европейския парламент. Евродепутатите настояват за пълно приемане на двете държави - със сухопътните, морските и въздушните граници. Те допълват, че осъществяваните сега гранични проверки при пътуване от и до Шенгенското пространство имат отрицателно икономическо въздействие. Призивът е отправен към Съвета на Европейския съюз...\" - в. \"Труд\".\"Комисията по граждански свободи, правосъдие и вътрешни работи на Европейския парламент призова за възможно най-бързото приемане в Шенген на България и Румъния, съобщи пресслужбата на ЕП, цитирана от БТА... Призивът е отправен към Съвета на Европейския съюз, като се отбелязва, че постепенното отпадане на проверките - първо на морските и въздушните, а след това и на сухопътните граници - би довело до отрицателни последици. Допълва се, че от досегашното положение губят не само двете държави, но и ЕС. Парламентарната комисия добавя, че разширяването на Шенген не следва да бъде обвързвано с недостатъци в областите на убежището и миграцията. Предвижда се през декември ЕП да гласува доклад, в който се съдържа отправеният тази вечер призив. От 2011 г. насам евродепутатите неколкократно приемаха необвързващи решения в подкрепа на приемането на България и Румъния в зоната без гранични проверки.\" - в. \"Дневник\".Противоречиви информации се появиха в новинарските издания за поръчката за ремонт на изтребителите.\"Министърът на отбраната Красимир Каракачанов е отменил в петък заповедта си, с която избра беларуската компания \"558-ми авиоремонтен завод\" за изпълнител на поръчката за ремонт на 14 бойни самолета Су-25. Той е направил това заради неяснота около офертата на беларуската фирма, тъй като в нея се посочвало, че тя важи само при цялостен ремонт на самолетите, а не за отделни части, като най-вероятно Каракачанов не е забелязал неяснотата на офертата при предишната си заповед. По-късно от министерството на отбраната изпратиха до медии позиция, в която уточняват, че процедурата за възлагане на обществената поръчка не е спряна, а Каракачанов е използвал правото си като възложител да даде указания на комисията за провеждане на преговори с ОАО \"558 Авиационен ремонтен завод\". Първоначалното ценово предложение на единствения участник в процедурата - \"558-и Авиационен ремонтен завод\" беше за 132 484 980 евро (без ДДС) според доклада на комисията по търга в Министерството на отбраната. Това са близо 260 млн. лв. без ДДС, или почти 311 млн. лв с ДДС. След преговори е постигнато намаляване до 73 665 500 евро без ДДС или 144 053 074 млн. лв без ДДС. \"Настоящата оферта за отстъпки е валидна при сключване на договор за изпълнение на цялостни услуги — възстановяване на летателната годност на самолета с извършване на доработки и ремонт на всички негови компоненти, а не и за отделни работи/доставки (ремонт на самолета, доработка, ремонт на двигателя и др.)\", цитира частта от офертата Каракачанов...\" - в. \"Дневник\".\"Военното министерство: Процедурата за ремонт на Су-25 е в ход, не е прекратена Министерството на отбраната намира за необходимо да предостави допълнителна информация за напредъка на процедурата за възлагане на обществена поръчка с предмет \"Осигуряване на летателната годност на самолети Су-25 - рамково споразумение\", за да отговори на манипулативните информации, публикувани в някои български медии, съобщиха от пресцентъра на военното министерство. Първо. С решението си от 2 ноември 2018 година министърът на отбраната не прекратява горепосочената процедура, а използва правото си по чл. 22, ал. 8 от ЗОП на възложител да даде указания на комисията за провеждане на преговори с ОАО \"558 Авиационен ремонтен завод\", Беларус, и да потвърди с нов протокол и доклад постигнатите намаления на цените за ремонт на щурмовите самолети Су-25. Второ. За избягване на всякакви възможни спекулации и при спазване на заложените изисквания при откриване на процедурата, Министерството на отбраната отново припомня, че обявената прогнозна стойност от 82 510 000 лева може да бъде променена /достигната/ само с решение на Министерския съвет. Трето. Министерството на отбраната ще продължи регулярно да информира на своята интернет страница за напредъка в предстоящите преговори с беларуската страна.\" - в. \"24 часа\".Всекидневниците продължават да следят скандала с Агенцията за българите в чужбина.\"Свидетел срещу Харалампиев оглави ДАБЧСкандалът с търгуването на гражданство очаквано доведе до рокади. Петър Харалампиев бе освободен от шефския пост в Държавната агенция за българите в чужбина (ДАБЧ). До определянето на титуляр длъжността ще бъде изпълнявана от заместник-председателя на агенцията Димитър Владимиров, съобщи правителствената информационна служба. Решението, предложено от Бойко Борисов, е прието неприсъствено от министрите. Миналата седмица Специализираната прокуратура и Комисията за противодействие на корупцията и отнемане на незаконното придобитото имущество (КПКОНПИ) задържаха 20 души, част от които служители на ДАБЧ. Обвинение получиха четирима. Сред тях е и Харалампиев - за ръководител на престъпна група, търговия с влияние и подкупи. В съдебната зала стана ясно, че единият от основните свидетели на прокуратурата е Димитър Владимиров.\" - в. \"Сега\".\"Цецка Цачева: За 2017 г. сме проверили над 5 000 съмнителни удостоверения за произход Разбира се, че въпросът за българското гражданство и законът за придобиването му са стояли в дневния ред на Народното събрание и се е търсило решение. Проблемите с придобиването на българското гражданство бих ги разделила в две групи - от една страна заварено съдебно производство срещу тогавашния директор на Дирекция \"Българско гражданство\" г-жа Матева, от друга страна - натрупани през годините преписки, за които съм имала и въпроси по линия на парламентарния контрол. Това заяви министърът на правосъдието Цецка Цачева в предаването \"Още от деня\" по БНТ. \"Аз подписах заповедта за уволнение на Катя Матева през 2017г., след като г-жа Матева от лятото, август месец на 2016 г., 13 месеца преди това, не е била на работа в министерството. Тя не е уволнена заради това, че е подавала сигнали в Агенцията за българите в чужбина. Още май месец миналата година съм информирана, че има сигнали от нейна страна, но онова заради което тя дисциплинарно е уволнена, са няколко наслагвани във времето факти - още от декември месец 2016 г. има доклад на инспектората към МС, където има конкретни факти за загубени преписки, забавени производства, с конкретни препоръки. Онова обаче, което се случи по мое време, месец юни 2017 г. получих информация от ДАНС, че тя е с отнет достъп до класифицирана информация\", сподели тя. \"Удостоверението за български произход се издава от Агенцията на българите в чужбина. Само за 2017 г. при всяко едно такова удостоверение, за което имало съмнение, са се правили допълнителни проекти и броят им е над 5 000. Това се дължи на натрупани преписки\", добави още Цачева.\" - в. \"Дневник\".\"Акцията в Държавната агенция за българите в чужбина (ДАБЧ), определена от зам. главния прокурор Иван Гешев като \"най-сериозния случай на корупция по високите етажи на властта\", \"без аналог в новата история\", предизвика остри политически реакции и може да доведе до криза в управлението. Седмица след арестите в държавната структура информацията е противоречива, като все още има множество неизяснени въпроси - за момента на провеждане на акцията, за причините предишните проверки да завършат без резултат, за отказа да бъде повдигнато обвинение на част от задържаните, за начина на работа на агенция и др. В операцията бяха арестувани 20 души, но в крайна сметка обвинени получиха едва четирима, а първата съдебна инстанция остави трима от тях в ареста. Обвинението на председателя на агенцията Петър Харалампиев е за ръководене на престъпна група и взет подкуп от 5 хил. евро, както и за пет вторични престъпления за взети по 350 евро. Главният секретар Красимир Томов е обвинен за взети подкупи от 800 евро и 1500 евро. Обвинени са и двама посредници, които не са служители на агенцията. Един от тях е сръбски гражданин. Първата официална информация по случая бе дадена на 31 октомври - тогава спецпрокуратурата обяви, чеакцията е по оперативна информация на полицията в Кюстендил, и уточниха, че няма данни за участие на политици в престъпната схема, няма сигнали от политически фигури, нито информация искащите българско гражданство да са давали за контакт адреса на ВМРО, както твърди бившият шеф на дирекция \"Българско гражданство\" в Министерство на правосъдието Катя Матева. Според изнесените в медиите сведения в последните години е имало поне четири сигнала за злоупотреби в работата на агенцията. Президентът Румен Радев обяви, че е препратил два сигнала на бившия директор на дирекция \"Българско гражданство\" в Министерство на правосъдието - Катя Матева, за нередностите в агенцията. От държавното обвинение потвърдиха, че през март 2017 г. са получили сигнал, но уточниха, че с постановление от 25 октомври 2017 г. прокуратурата е отказала да образува наказателно производство, защото нямало данни за извършено престъпление, макар по думите на Гешев водената от Харалампиев престъпна група да е действала от юли 2017 г. Макар да не е дала резултат, проверката на прокуратурата има друг ефект - срещу Катя Матева е образувано дисциплинарно производство и ѝ е отнето разрешението за достъп до класифицирана информация с аргумента, че разкривайки злоупотребите, тя е уронила престижа на правосъдното министерство. Матева обаче продължава да казва, че от години процедурите по предоставяне на българско гражданство са под контрола на ВМРО и има действаща корупционна схема. Вицепремиерът Валери Симеонов, който наблюдава работата на ДАБЧ, съобщи, че също е подал към Държавната агенция \"Национална сигурност\" (ДАНС) сигнала на Катя Матева, като преди това го е консултирал с \"моя колега и съратник вицепремиера Каракачанов\", тъй като предложението за назначаването на Петър Харалампиев за шеф на агенцията е било от ВМРО. Той добави, че срещата със служители на ДАНС била в неговия кабинет и пред свидетели на 30 октомври 2017 г...\" в. \"Дневник\".В. \"Стандарт\" съобщава за призив на омбудсмана Мая Манолова властта да се откаже от служебните автомобили: \"Омбудсманът пристигна в Стара Загора с автобус, утре отваря мобилна приемна във влака София-Варна \"След като премине и първата ми мобилна приемна във влака София - Варна утре, обмислям да предложа на всички, които заемат високи позиции в страната, да оставят служебните си автомобили и да ползват обществения транспорт като мен\". Това заяви националният омбудсман Мая Манолова. Тя пристигна в Стара Загора демонстративно с автобус за срещата си с първия избран млад обществен защитник Бетина Радева и нейния заместник Калоян Максимов, и двамата ученици от 11 клас в езиковата гимназия \"Ромен Ролан\". Както е известно, предстои служебният автомобил на омбудсмана да бъде отнет. По този повод финансовият министър Владислав Горанов заяви, че \"НСО е една скъпа таксиметрова компания\". \"За мен е огромна чест и привилегия да присъствам на това вдъхновяващо събитие - встъпването в мандат на младите омбудсмани на \"млада\" Загора - събитие наистина уникално за България, което се случва за първи път. Аз не съм изненадана, че това се случва именно в Стара Загора, защото това е градът на активното и будно гражданско общество, на активни граждани, които воюват за своите каузи, които печелят своите каузи, които не се отказват до решаването на проблемите, които поставят\", каза Манолова в тържествената зала \"Славейков\" в Община Стара Загора...\"Вестниците продължават да следят действията на агенцията по храните във връзка със заболяванията по домашните животни.\"Около 10 000 домашни и диви птици са умъртвени от началото на 2018 г. заради птичи грип, съобщиха от Българската агенция по безопасност на храните (БАБХ). Огнищата на болестта в момента са 22. Пред сградата на агенцията се проведе протест на стопани, които обвиняват държавните ветеринари в манипулирате на проби. \"Докато не установим конкретно за кой случай става въпрос, за такова нещо не може да се говори. Когато всички тези обвинения станат конкретни, ще се вземат мерки\", заяви шефът на БАБХ Дамян Илиев. Той поиска да се криминализира отглеждането на животни в нерегистрирани обекти.\" - в. \"Сега\".\"Българската агенция по безопасност на храните (БАБХ) предлага да се криминализира отглеждането на животни в нерегистриран обект, обяви директорът й Дамян Илиев на брифинг, цитиран от агенция \"Фокус\". Той припомни, че през 2017 г. е имало 11.7 млн. лв. компенсации за птичи грип, а до 30 октомври 2018 г. са 426 хил. лв. \"В исторически план в Германия през 2017 г. имаше над 300 случая на регистриран птичи грип на диви птици, като имаше 5 огнища. А в България - 30 случая при диви птици и около 87 ферми с птичи грип. Фактите показват, че мерките, които се взимат в България за ограничаване на заболяването, са лоши. По тази причина и заради това, че влизаме в сезон, в който птичият грип влиза в своя пик - от сега до края на май, и във връзка с това, че около регистрираните ферми с птичи грип започнаха да се появяват огнища, и във връзка с това, че имаме повтаряемост на фермите, ние трябва да вземем мерки, които не са лесно приемливи от бизнеса\", каза той. За протеста на птицевъди, който се провежда пред сградата на БАБХ с искане на оставката на ръководството й, и твърденията им, че пробите за птичи грип се фалшифицират и манипулират, Илиев отговори: \"Променяме процедурите, за да можем да дадем гаранции и на двете страни, че пробите не се манипулират. Ще направим процедурите за вземане на проби така, че нито едната, нито другата страна да може да се съмняват.\" \"Първото ни предложение, което направихме на първата среща, беше в районите, в които има повтаряемост на заболяването, да бъде спряно зареждането до 1 юни. Това са Добрич, Пловдив, Стара Загора, Хасково и Ямбол. Там да се забрани организирането на панаири, пазари, заселване на птици в птицевъдни обекти и за дивеч. И като изтече този срок, да вземем мерки какво да правим. Това предложение не беше прието добре. С тези, които се занимават с кокошки, стигнахме до извод, че ограничението е по-добре да бъде на общински принцип или на определена зона\", обясни Илиев. Той информира, че утре отново ще се проведе среща с фермерите и очаква да дойдат с готови предложения в писмен вид. По думите му \"заповедите трябва да бъдат написани така, че да отговарят и на европейските изисквания, защото иначе ще имаме санкции\".\" - в. \"Дневник\".\"Стандарт\" съобщава за новости при шофьорските изпити: \"Промени в теоретичния изпит на шофьорите подготвят от Изпълнителна агенция \"Автомобилна администрация\". Реални ситуации на пътя ще тестват рефлексите и знанията на бъдещите шофьори, които с мишката на компютъра ще трябва да реагират и да отбелязват опасностите на пътя. Промените в изпита се предвидени да влязат в сила след приемане в сила на новия Закон за водачите на моторни превозни средства. Очаква се скоро новият нормативен акт да бъде качен за обществено обсъждане, преди да влезе за гласуване от депутатите, обявиха от бившата ДАИ пред \"Монитор\". Предлага се курсистите да отговарят на по-малко въпроси. В бъдещите листовки те ще са 20 въпроса, но към тях ще са добавят до три клипа с продължителност до 3 минути. Изпитваните ще бъдат поставяни в различни реални ситуации, заснети на видео. А освен знанията им ще бъдат оценявано и времето им за реакция. В практическото обучение също са предвидени промени. На нови площадки, разграфени с конуси, бъдещите шофьори ще изпълняват елементи. Целта е кандидатите да се учат повече на маневриране и да свикват с габаритите на автомобила, преди да стъпят на пътя. В промените са заложени и повече часове за кормуване и управление на автомобила на скоростен път. С промени в наредба, след като бъде приет законът, ще се въвеждат твърди маршрути за практическия изпит за шофьорска книжка. Така ще се намали субективният фактор при практическия изпит. Маршрутите ще бъдат вкарани в GPS система, а софтуер ще ги разбърква и ще избира преди изпита.\"", "date": "2018.11.06", "title": "ЕП ни иска в Шенген, уволниха шефа на  ДАБЧ, Каракачанов държи на поръчката за изтребителите…"}
{"url": "https://news.bg/int-politics/bitkata-za-kongresa-referendum-za-upravlenieto-na-tramp.html", "text": "Днес в САЩ се провеждат ключови избори за американската политическа класа и за климата в международната политика.Предстои да бъде избран изцяло нов състав на 435-местната долна камара на Конгреса и частично да бъде обновен сенатът - избират се 35 сенатори от общо 100.Ще бъдат излъчени и нови губернатори в 36 щата. Към момента 26 от тях се контролират от републиканците, 9 от демократите, а 1 губернатор е независим.Вотът на избирателите ще определи и победителите в кампаниите за главни прокурори на отделните щати и десетки други позиции в законодателната власт.Планирани са и 157 референдума в 34 щата. Те са свързани с различни инициативи, включително за правото за гласуване, легализирането на марихуаната, здравните грижи, данъците и други.Сривът в популярността на Доналд Тръмп предполага, че демократите най-вероятно ще спечелят превес в Камарата на представителите. Към момента републиканците имат мнозинство от 235 мандата срещу 193 за демократите, седем места са свободни. Сред смятаните за твърди фаворити в своите избирателни райони 182-ма са представители на Демократическата партия, 150 на Републиканската. Какво ще е реалното съотношение между двете партии зависи от разпределението на останалите 103 мандата. От тях 39 ще бъдат особено оспорвани, но за голяма част от останалите републиканците имат шанс да защитят местата си.Републиканците са с несигурни позиции в Монтана, Аляска, някои райони в щатите Вашингтон, Тексас, Ню Мексико, Мейн и др., докато демократите са пред изпитание в райони на Невада, Аризона, Минесота, Калифорния, Пенсилвания и Ню Хемпшир. Общо 39 места са оспорвани.След вота през 2016 г. демократите добавиха седем места, но загубиха едно в Небраска. Ако на днешните избори партията прибави 24 места, това ще й осигури мнозинство.Историческа тенденция е при междинни избори управляващата партия да губи позиции, а опозицията да печели.От 1958 г. досега изключение тази закономерност се наблюдава само при първия президентски мандат на Джордж Буш-младши и втория мандат на Бил Клинтън.Тенденцията за срив при управляващите е особено отчетлива, когато рейтингът на президента е под 50% процента, а популярността на Тръмп е рекордно ниска - около 40%.Въпреки това в сената е твърде вероятно републиканците да запазят крехкото си мнозинство от 51 към 49 гласа (демократите разполагат 47 места, а двама от сенаторите са независими), тъй като обновлението е частично. Освен това, към момента от 35-те места, за които се провежда избор, 26 се заемат от демократи и едва 9 от републиканци.Демократическата партия трябва да защити местата си в 10 щата (Монтана, Северна Дакота, Мисури, Уисконсин, Флорида, Западна Вирджиния, Охайо, Индиана, Мичиган и Пенсилвания), в които американците подкрепиха Доналд Тръмп на изборите срещу Хилари Клинтън през 2016 г. През същата година републиканците изгубиха две места, но запазиха мнозинството си. При хипотеза, че запази досегашните си места, Демократическата партия се нуждае от още две места в Сената, за да си върне изгубеното през 2014 г. мнозинство. Кандидатите на републиканците са поставени на изпитание в Невада, Аризона, Тексас, Мисисипи и Тенеси, докато демократите трябва да защитят местата си в Калифорния, Ню Мексико, Мисури, Флорида, Монтана, Северна Дакота, Минесота, Индиана, Охайо, Западна Вирджиния и Ню Джърси.Членовете на Камарата на представителите са с двугодишен мандат. Броят на представителите от всеки щат зависи от броя на населението.Мандатът на сенаторите е шест години, като всеки щат разполага с две места в сената.На фона на решителната битка за законодателната власт прави впечатление масовото оттегляне на републикански сенатори и конгресмени. 24-ма членове на Камарата на представителите и трима сенатори обявиха, че изобщо напускат политиката, редица други се пренасочиха към различни от досегашните си постове. Републиканската партия не е преживявала подобен процес от 30-те години на миналия век, отбелязват наблюдателите.Причината най-често е несъгласие с политиката на президента Доналд Тръмп.На изборите за губернатори прогнозите сочат 18 победи за демократите и 20 за републиканците, като битката ще бъде оспорвана в 12 щата.Изборите за губернатори и законодателни органи на местно ниво са важни, тъй като от позициите в местната власт зависи коя политически сила ще контролира определянето на границите на избирателните райони. След загубата на демократите в много от ключовите щати през 2010 г. републиканците придобиха голямо структурно предимство.През 2020 г. предстои преброяване.Ако очакванията за победа на демократите в битката за Камарата на представителите се оправдаят, това ще означава по-голяма подкрепа за прокурора Робърт Мълър в разследването на руската намеса в американските избори и почти сигурно започване на процедура по импийчмънт срещу Тръмп. Вероятно ще бъде приет законът за предоставяне на имунитет на Мълър, който беше внесен още през пролетта.Освен това демократите ще поискат публичност за разговорите на четири очи между Тръмп и Путин, за които Белият дом мълчи, както и яснота по обвиненията срещу президента в сексуални посегателства и по бизнеса на неговото семейство.Като цяло ще последва промяна в законодателната политика.Ако получат мнозинство, демократите ще могат да предотвратят ратифицирането на законите за орязване на здравното осигуряване по програмите \"Обамакеър\" и \"Медикеър\".Ако републиканците запазят мнозинството си, това ще укрепи позициите на Тръмп, включително изолационистките тенденции във външната политика и ерозирането на международния правов ред, провокирано от доктрината на Москва за подялба на света на сфери на влияние.Дори да спечелят мнозинство в двете камари, демократите ще се нуждаят от подкрепата на част от републиканците при гласуване на импийчмънт, тъй като за него е необходимо квалифицирано мнозинство от две трети.При всички случаи обаче спечелването на мнозинство в законодателния орган от страната на демократите ще ограничи властовите възможности на Тръмп. Същевременно то ще осигури по-голямо поле за действие на републиканците, оказващи съпротива срещу неговата политика, и ще даде шанс за започване на оздравителни процеси в Републиканската партия, която преживява криза след номинацията и избирането на Тръмп.Обикновено при междинните избори в битките за Сената и за Камарата на представителите се наблюдават сходни тенденции, но през тази година те са разнопосочни.Вотът за Сената може да поднесе разочарование на демократите в щати като Монтана, Северна Дакота, Мисури, Индиана и Западна Вирджиния, където републиканците спечелиха през 2016 г. През последните седмици Тръмп води интензивна предизборна кампания в тези щати, където ключовият гласоподавател е бял мъж от сферите на по-ниско квалифицирания труд.В битката за Камарата на представителите решаващият глас ще дойде от разгневените бели жени с колежанско образование.С особен интерес наблюдателите очакват състезанието за Флорида - един най-важните щати на изборите през тази година, особено за поста на губернатора. Определят Флорида като \"майката\" на всички \"суинг\" щати, където нито един от претендентите няма преднина над 10% в социологическите проучвания. Тръмп не би могъл да спечели изборите през 2020 г. без победа в този щат. Демократът Ендрю Гилъм има малка преднина пред републиканеца Рон де Сантис. Анализаторите посочват, че предимството на Гилъм може да подпомогне сенатор Бил Нилсън в битката за срещу Рик Скот - настоящия губернатор от Републиканската партия.Традиционно на междинните избори, които се провеждат в средата на мандата на държавния глава, избирателната активност е по-ниска, отколкото на президентските, но през тази година се очаква тя да бъде рекордно висока. До момента около 33 милиона души са участвали в ранното гласуване (през 2016 г. са били 47 милиона, а през 2014 г. 27 милиона). Ако тенденцията се запази, избирателната активност може да надскочи регистрираните през 1966 г. 49% - най-високият процент за последния половин век. Дори това да не стане, най-вероятно активността днес ще бъде над средното ниво от 40% за последните три десетилетия.На тези избори се отчита увеличаване на деля на кандидатите, които за участват за първи път, както и на броя на жените и кандидатите от малцинствените групи. Последните две категории са застъпени в по-голяма степен при Демократическата партия. Поддръжниците на независимите кандидати като цяло гравитират към демократите.", "date": "2018.11.06", "title": "Битката за Конгреса – референдум за управлението на Тръмп"}
{"url": "https://news.bg/int-politics/johanes-han-se-obyavi-za-prekratyavane-na-pregovorite-za-chlenstvoto-na-turtsiya-v-es.html", "text": "Еврокомисарят по разширяването Йоханес Хан се обяви за окончателно прекратяване на преговорите за присъединяване на Турция към ЕС.\"Членството Турция в ЕС не изглежда реалистично в обозримото бъдеще\", посочва Хан в интервю за днешния брой на в. \"Die Welt\".\"По отношение на дългосрочната перспектива за Турция и ЕС би било по-честно да тръгнем по други пътища и да прекратим преговорите.\" - подчертава еврокомисарят.Същевременно той припомня скептичното отношение на френския президент Еманюел Макрон по отношение на шансовете да се постигне напредък в преговорите с Анкара.Хан отбелязва, че загрижеността за прозрачните взаимоотношения е въпрос на почтеност.", "date": "2018.11.06", "title": "Йоханес Хан се обяви за прекратяване на преговорите за членството на Турция в ЕС"}
{"url": "https://news.bg/int-politics/makron-podgotvya-evropa-da-se-zashtitava-ot-kitay-rusiya-i-sasht.html", "text": "Френският президент Еманюел Макрон вярва, че Европейският съюз трябва да се защитава срещу Китай, Русия и Съединените щати. Той коментира това пред Europa1 и допълни, че в тази връзка е необходимо създаването на общоевропейски въоръжени сили.\"Когато погледна Европа днес, виждам, че тя става все по-фрагментирана, погледнете света, в който живеем, и вие ще видите авторитарни сили, които все повече са активни и се превъоръжават, както и в граничните райони на Европа. Атакуват киберпространството и се намесват в нашия демократичен живот. Ние трябва да се защитаваме от Китай, от Русия и дори от Съединените щати\", обяснява френският президент.Русия \"може и да действа заплашително\" отвъд европейските граници, но Макрон подкрепя диалога с Москва. \"Светът, в който живеем, е опасен, както показва все по-голям брой конфликти, но страховете не трябва да бъдат разпалвани, трябва да сме наясно кои сме ние и през какъв период минаваме\", добави френският президент.Той обръща внимание на \"приликата на положението в Европа с 30-те години на миналия век. Две неща много напомнят на този период - фактът, че сме засегнати от силна икономическа и финансова криза, която поставя страните в извънредно сериозна социална криза ... В същото време се наблюдава увеличаване на национализма, който се възползва от страховете, предизвикани от кризата и последвала ярост срещу Европа, която се смята за ултралиберална, за която се твърди, че не защитава правата на хората\", коментира Макрон.Френският лидер обясни, че Европа трябва да създаде свои собствени въоръжени сили.\"Няма да бъдем в състояние да защитим европейците, ако не вземем решение да създадем истинска общоевропейска армия ... Трябва да имаме Европа, която да е по-способна да се защитава независимо, независимо и от Съединените щати, да действа по по-суверенен начин\", добави той.Макрон добави и че Съединените щати ще изложат на риск Европа, като напускат Договора за ядрено разоръжаване с Русия. Френският президент припомни, че споразумението е сключено след сериозна ракетна криза от средата на 80-те години на миналия век в Европа\"Когато видях, че американският президент Доналд  за разоръжаване, си спомних за сериозната ракетна криза от средата на 1980-та година в Европа и ми е ясно, че основната жертва в този случай е Европа и нейната сигурност и аз не преувеличавам, аз обективно погледнах ситуацията, в която се намираме\", обясни Макрон.Той допълни, че \"ние сме в Европа, която живее в безпрецедентни условия на мир в продължение на седем десетилетия, но която днес започва да се разделя от национализъм. Ние живеем в свят, в който се появяват отново опасни тенденции в резултат на обновяване и превъоръжаване на големите сили и по тази причина ние се нуждаем от по-силна Европа\".", "date": "2018.11.06", "title": "Макрон подготвя Европа да се защитава от Китай, Русия и САЩ"}
{"url": "https://news.bg/int-politics/sporazumenieto-za-brekzit-e-na-95-gotovo-obyavi-tereza-mey.html", "text": "Премиерът на Великобритания Тереза Мей е заявила по време на телефонен разговор с австрийския канцлер Себастиан Курц, че споразумението за Брекзит между Брюксел и Лондон е на 95% готово. Това потвърдиха от кабинета ѝ, цитирани от британските медии.Ръководителят на британското правителство също така е отбелязала, че е \"уверена\", че ще има сделка за северноирландския защитен механизъм, известен и като \"мрежа за сигурност\".В изявлението на кабинета на Мей се добавя, че Обединеното кралство се стреми да продължи напред в преговорите и да положи всички усилия за постигане на окончателно споразумение възможно най-скоро.Вчера Тереза Мей и ирландският ѝ колега Лео Варадкар се споразумяха за необходимостта да се положи крайна дата за ирландския защитен механизъм, за да бъде мярката временна.", "date": "2018.11.06", "title": "Споразумението за Брекзит е на 95% готово, обяви Тереза Мей"}
{"url": "https://news.bg/crime/10-godishno-dete-podkara-kola.html", "text": "10-годишно момче подкара кола под надзора на баща си, съобщиха от Областната дирекция на МВР-Враца.На 5 ноември около 14.10 часа на пътя между селата Хайредин и Ботево полицейски патрул спира за проверка автомобил \"Форд\".Служителите на реда установяват, че зад волана е 10-годишно дете от село Бързина. Спътник на детето е неговият баща.Регистрационните табели на автомобила са свалени, а на собственика е съставен акт.", "date": "2018.11.06", "title": "10-годишно дете подкара кола"}
{"url": "https://news.bg/int-politics/spetssluzhbite-na-sasht-nyamat-dokazatelstva-za-namesa-v-izborite.html", "text": "Специалните служби на САЩ обявиха, че не са открили никакви индикации, че изборната инфраструктура е била компрометирана преди изборите, съобщават американските медии.\"Към момента нямаме никакви признаци за компрометиране на избирателната инфраструктура на нашата страна, която би попречила на гласуването, промяна на броя на гласовете или нарушаване на способността за подаване на гласове\", посочват в съвместно изявление ръководителите на Министерството на вътрешната сигурност, Министерството на правосъдието (което е и прокуратура), ФБР и директорът на националното разузнаване.Те добавиха, че САЩ няма да търпят чуждестранни намеси в изборите от Русия, Китай, Иран или други страни. Русия отрече обвиненията на САЩ в намеса в президентските избори през 2016 г.", "date": "2018.11.06", "title": "Спецслужбите на САЩ нямат доказателства за намеса в изборите"}
{"url": "https://news.bg/crime/mladen-marinov-iska-katastrofite-da-namaleyat-do-50.html", "text": "Пътно транспортните произшествия трябва да бъдат намалени с 50%. Пътищата в страната трябва да бъдат по-сигурни, за да се предотвратят повече катастрофи и да се запазят повече човешки животи и съдби.За това призова вътрешният министър Младен Маринов на форума \"Заедно за по-безопасни пътища\", организиран от Съюза на българските автомобилисти (СБА).Той се осъществява с подкрепата на Главна дирекция \"Национална полиция\" и отдел \"Пътна полиция\", Австрийския автомобилен клуб ÖAMTC, Технически университет София и депутатът от ГЕРБ/ЕНП Андрей Новаков.Маринов посочи, че темата за пътната безопасност в България е от изключителна важност за националната сигурност, здравето и живота на хората. Според него в пътната безопасност влияят много фактори, като един от най-значимите фактори е личното поведение на водачите и членовете на обществото.Силовият министър е на мнение, че повишаване на техническите възможности на автомобилите и увеличаване на скоростта водят до повече пътно транспортни произшествия. Той уточни, че освен общата отговорност и отговорността на институциите, е много важна и личната отговорност както на водачите, така и на пешеходците.Маринов увери, че \"Пътна полиция\" гледа изключително сериозно на проблема и прави всичко възможно за добра комуникация с неправителствени организации, които работят за постигане на по-висока безопасност.Той изрази съжаление, че страната ни е на предпоследно място в класацията в Европа по пътна безопасност.На форума присъстват още председателят на Изпълнителна агенция \"Автомобилна администрация (ИААА) Бойко Рановски, директорът на Главна дирекция \"Национална полиция\" Христо Терзийски, заместник-министърът на транспорта Ангел Попов и други.По данни на МВР за пътните инциденти в страната само за изминалото денонощие при катастрофи у нас са . Общият брой на тежките произшествия на 5 ноември, понеделник, е 17. Черната статистика на МВР отчита 96 тежки катастрофи от началото на месец ноември - от 1 до 5 ноември, включително. При катастрофите са загинали 19 души, а 124 са ранени.От началото на настоящата 2018 година на територията на страната са възникнали 5 766 тежки пътни инциденти.При тях са загинали 523 души, а 7 323 са били ранени.", "date": "2018.11.06", "title": "Младен Маринов иска катастрофите да намалеят до 50%"}
{"url": "https://news.bg/crime/marinov-se-zastapva-za-sistemata-bonus-malus.html", "text": "Цената на \"Гражданската отговорност\" да зависи от поведението на водачите и тяхното минало. Това поиска министърът на вътрешните работи Младен Маринов в коментар по време на форума \"\", организиран от Съюза на българските автомобилисти (СБА).Освен че Маринов пожела формирането на цената на задължителната застраховка да зависи от поведението на водачите и от тяхното минало, той призова това предложение да мине широко обществено обсъждане и евентуално да се стигне до промяна в законодателството.Маринов се похвали, че три пъти се е покачила административно-наказателната и контролната дейност на МВР. При по-големите санкции има значително повишаване на събираемостта на глобите. Той даде за пример приходната част на бюджета на МВР, при който едната част, формиращата се от глоби, е с над 17 милиона повече от предвиденото.Бюджетът на МВР е сметнат да финансира основните политики на министерството, като една от основните политики е пътната безопасност.За модернизацията на контролната дейност също са заделени пари, отбеляза силовият министър и обясни, че поетапно трябва да се модернизират техническите средства на пътя, с които се очаква да се противодейства на корупционните практики.Маринов посочи, че се отбелязва намаление по тежките показатели, но, по думите му, \"това е борба на мускули\".Увеличаването на глобите и налагането на санкции дава резултати, които обаче не са трайни. Той призова хората да не привикват с по-големия контрол.Според Маринов, ако се въведат скоростни отсечки, камери на магистралите, както и ако се наблегне повече върху поведението на водачите, то катастрофите драстично ще намалеят. По думите му всеки човек трябва да си прави сметка, когато нарушава закона, и това трябва да му се отрази по най-бързия начин.Вътрешният министър заяви, че една от реформите в МВР се очаква да бъде насочена в изграждането на така наречения Единен център за обработка на нарушенията, който да генерира всички нарушения. \"Това ще повиши с 50% ефективността на полицейските служители\", изтъкна Маринов.Той добави, че вижда реформата в министерството с техническо обезпечаване и нови технологии за работа.Запитан кой се очаква да бъде новият главен секретар на МВР, Маринов отново бе лаконичен в отговора си и заяви, че когато има официална информация, тя ще бъде публично оповестена.", "date": "2018.11.06", "title": "Маринов се застъпва за системата „бонус-малус“"}
{"url": "https://news.bg/int-politics/sasht-otpisvat-rusiya-kato-srednosrochna-zaplaha-za-razlika-ot-kitay.html", "text": "Русия в периода 2025-2035 година едва ли ще представлява същата заплаха за САЩ, каквато ще е Китай. Това обяви председателят на Обединения комитет на началник щабовете на въоръжените сили на САЩ ген. Джоузеф Дънфорд.Според него Русия едва ли ще бъде в състояние да поддържа потенциала си на същото равнище, каквото то е понастоящем.\"Там се снижават демографските и икономическите показатели\", отбелязал най-висшият американски генерал по време на реч в университета Дюк, която е била излъчена на сайта на Пентагона.По думите на Дънфорд, Китай разполага с повече възможности за изграждане на потенциал.\"Смятам, че през следващите 20-30 години Китай трябва да бъде разглеждан като заплаха\", заключил генералът.Западните политици и военни често говорят за \"руска заплаха\", отбелязват руските медии. През септември американският военен министър Джеймс Матис обяви ядрените оръжия на Русия за първостепенна външна заплаха за страната му.По-рано Пентагонът публикува ядрена си доктрина, в която обръща голямо внимание на развитието на руските ядрени сили. В документа се посочва, че Вашингтон ще продължи да инвестира в разработването на ядрени бойни глави с малка мощност и да модернизира елементите на \"ядрената триада\" (междуконтинентални ракети, стратегически подводници и бомбардировачи).", "date": "2018.11.06", "title": "САЩ \"отписват\" Русия като средносрочна заплаха, за разлика от Китай "}
{"url": "https://news.bg/regions/taksa-zadrastvane-i-kontsesiya-za-sinya-i-zelena-zona-predlagat-ot-ekip.html", "text": "Проблемите в градоустройството на София растат, като едновременно се намалява и пространството за жителите на града.От Експертния клуб за икономика и политика (ЕКИП) предлагат икономически решения на проблема с градоустройствените планове в столицата.Основните проблеми в столичния транспорт са тежкият трафик и недостигът на паркоместа. Такава диагноза поставят от ЕКИП.От експертния икономически клуб предлагат въвеждане на такса \"Задръстване\", тъй като най-натоварените пътни артерии в столицата се използват напълно безплатно. Икономически това предложение е подкрепено от теорията, че прекомерно високото търсене може да се регулира чрез пазарни механизми като повишаване на цената, обясни Теодор Каракалов. Приходите от подобни такси би следвало да се разпределят за подобряване на обществения транспорт, смята Караколев. Стойността на таксата би трябвало да бъде обект на отделно изследване и да бъде подложена на тест.Разширението на синята и зелената зона ще намалят натиска, отчитат от ЕКИП. Законът за устройство на територията не позволява строителството на многоетажни паркинги, подчерта Караколев, а според него, това би била удачна мярка за справяне с проблема.\"Ще има местни избори, които неминуемо ще повлияят и ще видим в каква посока ще тръгнат политиците и дебатите\", коментира председателят на ЕКИП Стоян Панчев. Той описа проектите с европейски средства като неефективни. \"Колкото повече се увеличава инфраструктурата, толкова повече коли има\", отбеляза Панчев.Възможна алтернатива според икономиста е платените зони за паркиране да бъдат отдадени на концесия, което значително ще подобри тяхното качество.Вместо разширяване на зелените площи в София, от ЕКИП предлагат подобряване на вече съществуващите зони, като тяхното управление се децентрализира до ниво квартали и частни собственици.Според ЕКИП държавните играчи са по-неефективни от бизнеса, а централизацията води до повече регулаторна тежест и съответно повишение на цените.\"Отрицателните ефекти от регулаторната тежест обикновено надвишават положителните ефекти, обясни Георги Вулджев и предложи регулациите да бъдат върху височина и гъстота.Повече имоти, по-ниски цени, по-достъпни жилища и по-малко унищожаване на природа - това според икономистите от ЕКИП, ще бъдат позитивите от съкращаване на регулациите.Експертите посочиха столичния квартал ж.к. \"Младост\", като пример за сблъсък между граждани и бизнес именно поради неадекватно градско планиране.Вулджев представи сравнение между проспериращата зона \"Бизнес парк София\" и \"София Тех Парк\", при който има голям разход на публични средства (80 млн. лева). Той определи мащабния проект като провален.От ЕКИП смятат, че Столична община има възможността да подобри икономическата среда чрез децентрализация, без мащабни публични проекти и привличане на инвестиции. Вулджев изтъкна необходимостта от периодични оценки на качеството на административните услуги.\"Идеята ни е да започнем комуникация с тези, които ще решават в бъдеще въпросите\", заяви Стоян Панчев.", "date": "2018.11.06", "title": "Такса \"задръстване\" и концесия за синя и зелена зона предлагат от ЕКИП"}
{"url": "https://news.bg/world/okupatsiyata-e-bezsmislena-ako-darzhavata-e-dostatachno-silna-vyarva-netanyahu.html", "text": "Премиерът на Израел Бенямин Нетаняху е заявил пред депутати от партията си \"Ликуд\" в понеделник, че силните държави могат да окупират територии и да преместят хора без последствия, пише \"Таймс оф Израел\".Израелската медия отбелязва, че изглежда Нетаняху има предвид предполагаемо безразличие на арабите към наложения от Израел контрол над Западния бряг.\"\", изтъкнал министър-председателят на среща на партията, провела се при закрити врата.\"\", добави той, като има предвид държави, които тайно са заинтересовани да установят дипломатически отношения с еврейската държава.Той също така е отхвърлил идеята, че териториални отстъпки от Израел могат да донесат мир. Според Нетаняху това може да доведе само до краткосрочни промени и нищо повече.Министър-председателят вярва, че само технологичната сила може да доведе до съгласие с арабския свят, тъй като \"отстъпките се възприемат като слабост\".", "date": "2018.11.06", "title": "Окупацията е безсмислена, ако държавата е достатъчно силна, вярва Нетаняху"}
{"url": "https://news.bg/crime/za-vtori-pat-izvezhdat-pet-ot-detsata-na-semeystvo-v-harmanli.html", "text": "Отнемат пет деца от семейство в Харманли, село Константиново. Причина за решението на Социалната служба в града е починалото 16-дневно бебе в семейството на Николай Георгиев. Новороденото е било без личен лекар, информира БНР.Мотивът на социалните е, че родителите нямат капацитет да се грижат за останалите деца, които ще бъдат настанени в приемно семейство. Мярката за отнемане на пет от 12-те деца в семейството се налага за втори път.Първият път, когато са изведени пет от децата на Николай Георгиев и съпругата му, е . Тогава .Сега, шест години по-късно, децата, които са били изведени от фамилията, отново ще бъдат дадени в приемно семейство. Този път причината е смърт на друго, 16-дневно бебе, починало преди дни от инфекция, замръзване и лоши родителски грижи.Юрисконсултът на отдел  Лиляна Йорданова обясни, че решението за извеждане на петте деца е взето заради внезапната смърт на новороденото.Децата ще бъдат настанени в професионални приемни семейства, като работата с родителите ще продължава с цел повишаване на родителския капацитет и подобряване условията на живот.", "date": "2018.11.06", "title": "За втори път извеждат пет от децата на семейство в Харманли"}
{"url": "https://news.bg/world/100-600-migranti-presekli-sredizemno-more-kam-evropa-ot-yanuari-2018-g.html", "text": "Броят на мигрантите, пресекли Средиземно море на път към Европа, се е увеличил до 100 600 тази година, обявиха от Международната организация по миграция, цитирана от ДПА.Това означава, че 2018 г. е пета поредна година с над 100 000 мигранти, достигнали до Стария континент през Средиземно море, поясняват от базираната в Женева организация към ООН.Но броят им е значително по-нисък в сравнение с миналата година, когато 154 800 мигранти достигнаха южните европейски брегове между януари и началото на ноември.Почти половината през тази година са пристигнали в Испания. Така Испания заменя Италия като основна дестинация.Най-малко 1 989 души са изгубили живота си в Средиземно море от началото на годината. В източната част на Средиземно море между Турция и Гърция децата са повече от ¼ от загиналите.", "date": "2018.11.06", "title": "100 600 мигранти пресекли Средиземно море към Европа от януари 2018 г. "}
{"url": "https://news.bg/int-politics/zadarzhaha-6-dushi-za-planiran-atentat-sreshtu-makron.html", "text": "Шест души са арестувани като част от предварително разследване на предполагаем план за атентат срещу френския президент Еманюел Макрон, съобщава \"Ройтерс\".Френските служби за сигурност са арестували шестимата по подозрение, че са предприели \"неточен и слабо подготвен\" план за \"насилствено действие\" срещу президента.Френският телевизионен канал BFM TV съобщава, че шестимата са крайнодесни, но това към момента не може да бъде потвърдено от независим източник.Арестите са извършени в югоизточната част на Лион, в Мозел на границата с Германия и Люксембург.Макрон е в североизточния град Вердюн и участва в честванията посветени на . ", "date": "2018.11.06", "title": "Задържаха 6 души за планиран атентат срещу Макрон"}
{"url": "https://news.bg/int-politics/bez-sporazumenie-mezhdu-kosovo-i-sarbiya-nyama-es-predupredi-gi-avstriya.html", "text": "Канцлерът на Австрия Себастиан Курц е настоял пред държавното ръководство на Косово, че диалогът със Сърбия е основа за каквато и да е стъпка за присъединяване към Европейския съюз, съобщава \"Асошиейтед прес\".Курц, чиято страна понастоящем държи ротационното председателство на Европейския съюз, заяви по време на посещението си в Прищина, че без мирно споразумение между Косово и Сърбия няма да има мирно съжителство и регионална стабилност.Курц беше в Белград през последните два дни, където също така предупреди, че членството в Общността зависи от разрешаването на въпроса за Косово.Косово и Сърбия водят преговори в продължение на повече от 7 години за присъединяване към ЕС.Косово обяви независимост от Сърбия през 2008 г., но Сърбия не признава това действие и напрежението между тях продължава.", "date": "2018.11.06", "title": "Без споразумение между Косово и Сърбия няма ЕС, предупреди ги Австрия"}
{"url": "https://news.bg/world/osem-dushi-se-predpolaga-che-sa-zaginali-pri-srutvane-na-dve-sgradi-v-marsiliya.html", "text": "До осем души може да са загинали при срутване на две сгради в южния френски град Марсилия, обявиха властите, след като извадиха първото тяло от развалините, информира АФП.Спасителни екипи работиха цяла нощ за издирване на жертви под отломките на срутилите се две жилищни сгради в понеделник сутринта, които не са далеч от центъра на средиземноморския пристанищен град.Вътрешният министър Кристоф Кастанер заяви, че между 5 и 8 души са в неизвестност. Властите са опитват да издирят петима жители и други трима, които са били на гости в сградите.\"Най-важното е да спасим човешки живот\", добави министърът.При първата операция по прочистване ние открихме джобове с въздух, което означава, че все още има надежда да открием оцелели, изтъкна той.Единствената до момента жертва е мъж, който е изваден във вторник. Все още не е установена самоличността му.По-късно властите потвърдиха, че към момента са извадили телата на двама мъже и една жена.", "date": "2018.11.06", "title": "Осем души се предполага, че са загинали при срутване на две сгради в Марсилия"}
{"url": "https://news.bg/crime/obraha-zalozhna-kashta-v-blagoevgrad.html", "text": "Обраха заложна къща в Благоевград, съобщи bTV. Нападението е станало посред бял ден - около 12 ч.По информация на БНТ обирът е станал в заложна къща на улица \"Полковник Дрангов\". Престъплението е извършено от трима или четирима маскирани мъже. По първоначална информация маскираните са взели злато от обекта, но стойността все още не е ясна. Бандитите са избягали в неизвестна посока. Полицията е блокирала входовете и изходите на югозападния град.Заложната къща е собственост на софийски бизнесмен, като той има още една в Благоевград. Той посочи, че служителите му не са пострадали.Това не е първото посегателство срещу негов обект в града, като при предишен обир крадците са заловени.", "date": "2018.11.06", "title": "Обраха заложна къща в Благоевград"}
{"url": "https://news.bg/int-politics/ek-opredelya-kato-prezhdevremenno-izkazvaneto-na-makron-za-es-armiya.html", "text": "Преждевременно е да се говори за създаването на европейски въоръжени сили, коментира говорителят на Европейската комисия Маргаритис Схинас, съобщават \"Ройтерс\" и \"РИА Новости\".\"Не мисля, че придобиването на идентичност на ЕС в отбраната започва с армия на ЕС, а чак след това да започнем с цялата подготвителна работа. Ние трябва да започнем с последното и в даден момент, вероятно в края на този процес ще можем да видим това, което някои вече описват като армия на ЕС\", обяснява Схинас в Брюксел.Според него, за да бъде \"европейската идентичност в отбраната по-смислена и агресивна в това трудно геополитическо време\", е необходимо да се започне с двойни усилия в областта на специализираните изследвания, закупуването на военно оборудване и техника и разпределение на подходящи финансови ресурси.Представителят на Европейската комисия обясни, че изпълнителният съвет на Европейския съюз приветства изявлението на френския президент Еманюел Макрон, което е \"напълно съвместимо с нашата работа\".Макрон коментира по-рано пред по радио \"Европа 1\" създаването на \"изцяло европейска армия\", независима от Съединените щати. Френският президент обясни, че в момента Европа е изправена пред многобройни опити за намеса в нейните вътрешни демократични процеси и киберпространство.", "date": "2018.11.06", "title": "ЕК определя като преждевременно изказването на Макрон за ЕС армия"}
{"url": "https://news.bg/world/britantsite-podkrepyat-chlenstvo-v-es.html", "text": "При референдум днес повечето британци биха гласували за оставане в ЕС, тъй като повечето млади хора и тези, които не упражниха правото си на вот на шокиращото допитване през 2016 г., биха гласували против Брекзит.Показва социологическо проучване, в което са участвали 20 000 души, информира \"Ройтерс\".Пет месеца преди Обединеното кралство окончателно да напусне Общността на 29 март 2019 г., 54% от анкетираните срещу 46 на сто заявяват, че желаят страната им да остане в ЕС, разкрива изследването на Survation за Канал 4.Премиерът на Великобритания Тереза Мей многократно изключи втори референдум, въпреки че бившите лидери Тони Блеър и Джон Мейджър призоваха за нов вот. Ако Мей не успее да постигне сделка с ЕС до 29 март 2019 г., 36 на сто са на мнение, че Великобритания трябва да напусне без споразумение; 35 процента смятат, че трябва да останат в ЕС, а 19% отбелязват, че напускането трябва да бъде отложено до постигане на сделка.Ако премиерът сключи договор с ЕС, 43% биха подкрепили референдум за приемане на договора или оставане в ЕС. 37% са против ново гласуване.Survation е попитал 20 000 души онлайн между 20 октомври и 2 ноември. Това е най-голямото независимо проучване от референдума.", "date": "2018.11.06", "title": "Британците подкрепят членство в ЕС"}
{"url": "https://news.bg/bulgaria/stresat-vliyae-negativno-varhu-kravnoto-nalyagane.html", "text": "Хроничният стрес води до трайно повишаване на кръвното налягане, твърдят канадски изследователи, провели 7-годишно проучване сред около 7000 души.Лошите новини по телевизията или радиото, намръщените физиономии по улиците, липсата на подкрепа у близките ни и заобикалящите ни, нещастието на околните, зачестилите природни бедствия, страхът от бъдещето са в основата на проблема. Отделените по време на стрес хормони - адреналин и кортизол свиват кръвоносните съдове, учестяват сърдечния ритъм. Това води до повишаване на кръвното налягане. Това е и причината сърдечно-съдовите заболявания да се срещат все по-често и при съвсем млади хора, заемащи ключови позиции.Уникално благотворно действие върху кръвоносната и сърдечно-съдовата система имат екстрактите от древната билка Гинко Билоба и от най-силния натурален антиоксидант - гроздовото семе.Гинко Билобата е подходяща за употреба от хора, преживяли инфаркт или инсулт, и от хора, предразположени към това - хора с високо кръвно налягане и такива с атеросклеротични плаки. Билката разрежда кръвта и не позволява образуването на съсиреци. Освен това тя засилва оросяването и кръвообращението към мозъка. Това благоприятства паметта и концентрацията.Положителното действие на екстракта от Гинко Билоба върху сърдечно-съдовата и кръвоносната система се подсилва от екстракта от гроздово семе. Той подобрява еластичността на стените на кръвоносните съдове, прави ги по-здрави и устойчиви, премахва атеросклеротични плаки по вътрешните им стени. Силните антиоксидантни свойства на екстракта от гроздово семе го правят изключителен имуностимулатор с противовъзпалително и противоалергично действие.Комбинацията от двата натурални растителни екстракта е ценна за хора с хипертония, попадащи в рисковата група на сърдечно-съдови заболявания. Освен това подобряването на концентрацията и паметта спомагат за по-високата работоспособност и по-пълноценното общуване.Двата натурални растителни екстракта могат да бъдат от полза и на хора, страдащи от снижен тонус и хронична умора - състояние, често срещано дори и сред млади хора, предпоставка за което е слабата имунна система.Двата екстракта, които се характеризират с много висока концентрация на биоактивните компоненти (100 мг Гинко Билоба екстракт и 50 мг Гроздово семе екстракт), са съставки на уникалния за българския пазар продукт - GinkgoVin. Екстрактът от Гинко Билоба в продукта е с фармацевтична чистота (< 5 ppм). 5 ppm е максималното количество Ginkgolic acid, за което се счита, че не дразни стомаха. Това е показател, който е важен при избора на продукт, съдържащ екстракт от Гинко билоба. Една таблетка дневно осигурява необходимото количество от екстрактите за проява на благотворния ефект.Можете да намерите GinkgoVin в аптеките без рецепта и онлайн на  директно от производителя.", "date": "2018.11.06", "title": "Стресът влияе негативно върху кръвното налягане"}
{"url": "https://news.bg/regions/shofyor-nabi-peshehodets-v-sliven-sled-skandal-na-patya.html", "text": "Шофьор наби пешеходец в Сливен заради предимство и размяна на обидни реплики, съобщи БНР.Инцидентът се разиграл на новопостроеното кръгово кръстовище \"Розова градина\".Скандалът между двамата възникнал, след като шофьорът не дал път на стъпилия на пешеходната пътека 18-годишен младеж. Вследствие на което двамата си разменили обидни реплики.Малко по-късно шофьорът пресреща пешеходеца до жилищен блок в района на кръстовището и го напада. В резултат на побоя момчето е със счупен нос.42-годишният шофьор е задържан, а книжката му е отнета заради неплатени глоби.", "date": "2018.11.06", "title": "Шофьор наби пешеходец в Сливен след скандал на пътя"}
