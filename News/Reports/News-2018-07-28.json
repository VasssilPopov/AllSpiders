{"url": "https://news.bg/disasters/v-belgrad-ubiha-izvesten-advokat.html", "text": "Белградският адвокат Миша Огнянович е убил убит пред дома си в луксозен квартал в Белград, съобщава в. \"Блиц\".При стрелбата е ранен 26-годишния син на Миша Огнянович. Районът на убийството е отцепен от полицията. В столицата се забелязва засилено полицейско присъствие.Убийството на известния адвокат е станало около 20,30 часа българско време. Миша Огнянович нашумя около делото на Слободан Милошевич пред Хагския трибунал.Адвокатът през последните години защитаваше известни имена от криминалния контингент. Един от неговите клиенти беше Лука Байович, който се спряга за един от ключовите играчи на наркопазара в Сърбия.През последните месеци редица приближени около Лука Байович бяха убити.", "date": "2018.07.28", "title": "В Белград убиха известен адвокат"}
{"url": "https://news.bg/crime/18-godishno-momche-ot-kanada-pochina-v-haskovo.html", "text": "18-годишно момче почина в Хасково при нещастен инцидент, пише БНТ.Младежът е бил с канадски паспорт. Той е паднал от билборд на входа на града, съобщиха от Областната дирекция на МВР в Хасково.Сигналът за инцидента е подаден в 2 часа през нощта. Според сигнала младежът се качил върху металната конструкция, която е висока 4 метра.Момчето обаче паднало от билборда и загинало, обясняват властите.Предполага се, че младежът е бил на гости в България при роднини.", "date": "2018.07.28", "title": "18-годишно момче от Канада почина в Хасково"}
{"url": "https://news.bg/regions/razchistvat-kvartal-etara-v-gabrovo-sled-poroya.html", "text": "Продължава разчистването на квартал Етъра в Габрово след вчерашните проливни дъждове и наводнения, съобщи БНР.Квартал \"Радецки\" също се почиства.Припомняме, вчера проливните дъждове наводниха мазетата и приземните етажи на повече от 15 къщи в двата квартала.Поройният дъжд се изсипа в рамките само на 30 минути. По данни на общинското звено за защита при бедствия в следобедните часове в квартала Етъра са паднали приблизително 40 литра на квадратен метър дъжд. Пороят повлече дървета, чакъл и кални маси от високите склонове, които са запушили дере на ул. \"Родолюбие\" в квартал Етъра.Стичащата се вода е понесла и паркирана на улицата кола, информират още от общественото радио.Жителите и пожарникари продължават да изгребват кал и тиня от домовете. Вече са разчистени запушените водостоци и пътното платно към открития музей.Според хората местното ВиК е отговорно за ситуацията, защото водосточната тръба препречвала пътя на водата и когато течението свличало дървета и наноси, на мястото се образували тапи.Екипи продължават да разчистват наноси от вътрешни улици в кварталите.", "date": "2018.07.28", "title": "Разчистват квартал Етъра в Габрово след пороя"}
{"url": "https://news.bg/disasters/49-zaginali-v-indiya-zaradi-prolivni-dazhdove.html", "text": "Проливни мусонни дъждове, които предизвикаха наводнения и доведоха до рухването на сгради, причиниха смъртта на най-малко 49 души в северния индийски щат Утар Прадеш от четвъртък насам, съобщиха властите, докато националната метеорологична агенция предупреди за още бури.Някои от жертвите са загинали, след като са били погребани под рухващите сгради, докато други са се удавили или са загинали при пътнотранспортни произшествия, причинени от дъжда, уточнява \"Франс прес\".Също така множество къщи са повредени, като властите в Утар Прадеш, в който живеят около 220 млн. души, са на крак и настояха всички сгради в риск да бъдат освободени.Проливните дъждове също така удариха Ню Делхи и западния щат Раджастан, които са популярни сред туристите.Река Ямуна в Ню Делхи премина критичната точка от 204 метра с един метър, което накара властите да бият тревога. Равнището на водата в реката се очаква да се покачи още.Рухването на сгради в Индия е често срещано, особено по време на сезонна на мусонните дъждове от края на юни до септември.Метеорологичната служба предупреди за проливни дъждове в голяма част от Северна Индия през следващите пет дни.", "date": "2018.07.28", "title": "49 загинали в Индия заради проливни дъждове"}
{"url": "https://news.bg/regions/pochistiha-60-rechni-uchastatsi-v-sofiya.html", "text": "Столична община продължава с почистването на речните корита с цел превенция от наводнения в София. След почистването на речните корита, те има по-голяма водна проводимост, което намалява рисковете за обществото.В момента се почистват участъци от река Владайска в жк. \"Сердика\", река Банска, река Червена, река Лозянски дол и река Габровница.Досега през тази година са почистени 60 броя речни участъци с обща дължина над 26 км.Премахнати са паднали дървета, клони и отпадъци, осигурена е проводимостта на водостоци и мостове на реките Искър, Владайска, Перловска, Клисурска, Суха река, Аджибарица и други.Работата по почистването на речните корита продължава. Столичната община изпълнява ежегодна такава програма. Тази година СО е осигурила финансиране за почистването на 97 броя речни участъци с обща дължина 45 километра.Стана ясно и че с цел превенция от наводнение се изгражда временен защитен насип на река Искър в кв.\"Димитър Миленков\" в София. Насипът е с дължина 250 метра и се изгражда чрез специализирана техника от дирекция \"Аварийна помощ и превенция\" на Столична община.От пресслужбата на СО уверяват и че денонощно се извършва наблюдение на водните нива на речните корита на територията на столицата.Към момента проводимостта в коригираните речни корита е нормална.", "date": "2018.07.28", "title": "Почистиха 60 речни участъци в София"}
{"url": "https://news.bg/regions/grazhdani-nedovolstvat-sreshtu-novite-podzemni-kofi-za-bokluk-na-graf-ignatiev.html", "text": "Граждани недоволстват срещу новите подземни кофи за боклук на столичната ул. \"Граф Игнатиев\", съобщава БиТиВи.Хората се притесняват, че съоръженията няма да се поддържат добре и ще разнасят неприятна миризма. Според някои от тях идеята за тези контейнери е добра, но мястото им не е пред жилищна кооперация.Такива контейнери вече има на улиците \"Солунска\" и \"Витоша\". Минувачи разкриват, че има силна миризма и са отворени.Общината обяви, че няма да промени разположението на кофите.Проектанти коментират, че подобни контейнери имало из цяла Европа. \"Това е камера, в която ще има контейнери и отгоре покривало, което не трябва да бъде повод за тревога. Това че са тук не предполага да има миризма и не предотвратява проблема с миризмите\", каза арх. Иво Панталеев, който е проектант на проекта.Проектантите изтъкват, че в центъра на столицата имало малко пространство и много системи, а подземните контейнери нямало да заемат място.", "date": "2018.07.28", "title": "Граждани недоволстват срещу новите подземни кофи за боклук на \"Граф Игнатиев\""}
{"url": "https://news.bg/int-politics/gnevni-rusnatsi-v-moskva-skandirat-pensionirane-na-putin.html", "text": "Десетки хиляди руснаци взеха участие в демонстрации в цялата страна, организирани от комунистите, за да протестират срещу изключително спорните планове за увеличаване на пенсионната възраст, съобщава \"Франс прес\".Организаторите уточниха, че само в столицата Москва са се събрали около 100 хил. души на разрешен протест срещу реформата, прокарвана от правителството, която понастоящем е внесена за разглеждане от Държавната дума (парламента). Странични наблюдатели обаче твърдят, че излезлите по улиците протестиращи са доста по-малко.Протести се състояха в десетки градове в Далечния изток на Русия и Сибир. Около 1200 души са се събрали в сибирския град Новосибирск, уточнява ТАСС.Демонстрантите в Москва скандираха \"Пенсиониране на Путин!\" и носеха плакати с лозунги, включително \"Искаме да живеем с пенсиите си, а не да умрем на работа\".Рядката демонстрация на открито публично противопоставяне срещу реформа, подкрепена от управляващата партия на президента Владимир Путин, доведе до 2,9 млн. подписа на протестна петиция, а често сервилната Комунистическа партия гласува против реформата.Путин, който не спомена проблема с пенсиите преди преизбирането си през март, видя общественото доверие в президентството му да спада до 64 процента този месец в сравнение с 80 на сто през май, показва проучване на държавната социологическа агенция ВЦИОМ.Проектозаконът предвижда постепенно повишаване на пенсионната възраст до 63 години за жените и 65 години за мъжете, като в момента жените се пенсионират на 55 години, а мъжете на 60 години, както е още от съветско време.Путин през миналата седмица заяви, че не харесвал идеята за повишаване на пенсионната възраст, но че да не се прави нищо не е опция, добавяйки, че \"ще трябва да вземем някои важни решения\".\"Десетки хиляди се събраха тук, за да кажат не на тази пенсионна реформа\", изтъкна лидерът на Комунистическата партия Генадий Зюганов на протеста в Москва, като допълни: \"Това е удар за всеки гражданин в нашата страна.\"Понастоящем руските мъже средно умират в началото на 60-те си години, подчерта Зюганов и изтъкна, че \"всички те ще получат пенсия в ковчезите си\".", "date": "2018.07.28", "title": "Гневни руснаци в Москва скандират \"пенсиониране на Путин\" "}
{"url": "https://news.bg/politics/gerb-napadna-bsp-iskat-otnovo-da-sasipyat-zhivota-na-nyakolko-pokoleniya.html", "text": "ГЕРБ обяви събора на БСП на Бузлуджа за \"тържество на бесовете\". В централата на партията Антон Тодоров, Александър Иванов и Тома Биков разкритикуваха представения документ \"Визия за България\" от социалистите и изказванията, прозвучали на днешния събор на столетницата.Антон Тодоров заяви, че това, което БСП предлага, е див популизъм, който вече не би могъл да хване дикиш никъде. \"Това, което БСП представя във \"Визия за България\", представлява нескопосан опит на социалистическия доктор Франкенщайн да създаде чудовище, което отново да яхне публичните финанси и което отново да съсипе живота на няколко поколения българи\", подчерта Тодоров.\"Безсрамие е партията, нанесла изключителни поражения през цялото своето съществуване, да претендира и дори да помисля за властта\", разкритикува Тодоров.Той продължи с укора, че седянките на БСП струват скъпо.\"БСП води активен задгробен живот. Нейната претенция да се добере до властта трябва да бъде смятана за заплаха номер едно за българите\", коментира Тодоров.\"За пръв път в цялата ни най-нова история страната ни има експорт от 52 млрд. лв. Няма да чуете това от нито един от БСП, няма да чуете това в нито един от фейк сайтовете\", посочи Тодоров.Износът е основно машини и оборудване, което по думите му било доказателство, че индустрията се развивала с темпове и мащаби, каквито не е имало. Антон Тодоров представи два документа тип \"докладна записка\" от тогавашната БКП. Така въпросният нов план във \"Визия за България\" за района Странджа-Сакар вече се оказва правен в началото на 1980-те години, струвал е стотици милиони левове. В документа се визира липсата на хляб, безалкохолни напитки, бира, няма лекари, няма кино, няма месо и месни продукти.Другият документ касае още едно от наследствата на БКП - фактът, че 40% от постъпващите на работа на възраст до 29 г. са без основно и средно образование.Алексъндър Иванов определи въпросната \"Визия за България\" като сборник с есета от слаби автори. По думите му, въпросната програма не съдържа нито една скала, нито една таблица, нито една графика.\"Без икономическа обосновка искат да се заиграят с управлението\", коментира икономиистът. По думите му, изпълнението на тази тяхна визия би се изпълнила, ако превърнат едно евро в три хиляди евро, посочи Иванов, напомняйки за времето, когато един долар по времето на БСП струваше 3 000 лв.Тома Биков коментира, че днес сме станали свидетели на една много тежка тирада от нападки, обиди, призиви за, ако щете, и политическо насилие, сваляне на управлението. По думите му, подобно говорене разделя българското общество и прави националното единство невъзможно. \"Не знам дали си дават сметка за това тези оратори днес\", посочи Биков.По думите му, това е симптом за загуба на политическа идентичност и за криза на идентичността на БСП.БСП е в период, в който се опитва да смени политическия си пол - от социалисти да станат консерватори, посочи Биков.Според него това именно водело до хормонални сътресения в тази политическа общност, които водят до подобни изблици и групова терапия на една поляна.Той изтъкна, че това била единствената обществена група, която празнува, кълнейки и хулейки друга група хора. \"Това е опасно за българското общество. Не за ГЕРБ\", посочи още Биков.Антон Тодоров се обърна към лидера на левицата с думите: \"Г-жо Нинова, няма да има червена вълна, ще има студени и топли вълни, което е ясен знак за политическия климатериум, в който влиза БСП.\"", "date": "2018.07.28", "title": "ГЕРБ нападна БСП: Искат отново да съсипят живота на няколко поколения"}
{"url": "https://news.bg/crime/shofyor-zagina-pri-chelna-katastrofa-na-podbalkanskiya-pat.html", "text": "38-годишен шофьор е загинал на пътя между София и Карлово (Подбалканския път) при тежка катастрофа, съобщава БГНЕС.Трагедията се е разиграла около 13 часа при челен сблъсък с друга кола до разклона за село Розино.В автомобила на загиналия са пътували и две деца - на 3 и 7 години, които са откарани в болница. Другият автомобил е управляван от 27-годишен водач.Движението в района беше спряно, като полицейски екипи пренасочваха автомобилите по обходен маршрут. Към момента движението вече е отворено.", "date": "2018.07.28", "title": "Шофьор загина при челна катастрофа на Подбалканския път"}
{"url": "https://news.bg/regions/vlosheno-kachestvo-na-piteynata-voda-v-24-sela-v-tarnovsko.html", "text": "Питейната вода в 24 села в Търновско е с влошени качества и отклонения от микробиологичните и химични показатели. Това съобщи БНР, позовавайки се на Регионалната здравна инспекция.С наднормено съдържание на нитрати е водата в 17 села. Различни колиформи са открити във водоизточници в селата Големаните, Никюп и Ялово.В свищовското село Българско сливово питейната вода е с повишено съдържание на желязо. От изследваните четири минерални извора нарушения в качеството на водата е открито само в село Вонеща вода.До ВиК-Йовковци са издадени 23 предписания за ремонти на водоснабдителните съоръжения и провеждане на необходимото третиране, за да се подобри качеството на водата. Няма затворени кладенци или водоизточници.", "date": "2018.07.28", "title": "Влошено качество на питейната вода в 24 села в Търновско"}
{"url": "https://news.bg/regions/gotova-e-11-km-ograda-po-granitsata-s-rumaniya-podsilvat-ya-s-rezheshta-tel.html", "text": "До момента имаме изградени 11 км ограда по сухоземната граница с Румъния, забити са коловете и на още 8 км. Това съобщи министърът на земеделието Румен Порожанов, като оградата е мярка срещу африканската чума по свинете.От днес оградата се подсилва и със спираловидна режеща тел тип \"Бруно\" по препоръка на експерти. На най-рисковите места и по протежение на пътеките на движение на дивите животни ще бъде поставен и втори ред \"Бруно\". Изграждането на оградата към момента става едновременно от 3 места - Кайнарджа, Дуранкулак и Кардам.На терен са около 480 души от 6-те държавни горски предприятия, от регионалните управления по горите във Варна, Русе и Шумен и Изпълнителна агенция по горите. Паралелно с изграждането на оградата те извършват и засилен контрол с патрулиращи двойки, особено през нощта, за пресичане на евентуално движение на диви свине от Румъния.\"Добре е, че в момента дивата свиня не е склонна да прави много набези. Тя стои там, където си е намерила храна - в случая царевица. По-засилена миграция се очаква да има след приключването на реколтата\", обясни още земеделският министър.", "date": "2018.07.28", "title": "Готова е 11 км ограда по границата с Румъния, подсилват я с режеща тел "}
{"url": "https://news.bg/world/ispaniya-spasi-okolo-1000-migranti-ot-moreto-za-2-dni.html", "text": "Морската спасителна служба на Испания обяви, че е спасила около 1000 мигранти, опитали се през последните два дни да предприемат опасното прекосяване на Средиземно море до европейските брегове, съобщава \"Асошиейтед прес\".От службата уточниха, че са извадили 206 души от 10 различни лодки днес сутринта, след като вчера са спасили 774 мигранти, пътуващи в 52 лодки.След като предприетите крути мерки в Либия направиха по-трудно достигането да Италия, много мигранти се опитват да пътуват от Алжир и Мароко към Испания, където над 20 хил. души вече пристигнаха по море през 2018 г.Натъпкани в малки плавателни съдове, неподходящи за открити води, мнозина предприемат опасното пътуване, подпомогнато от мафиотски структури за трафик на хора.Повече от 1500 души са загинали досега тази година, опитвайки да прекосят Средиземно море, като около 300 смъртния случая са настъпили в или близо до маршрута към Испания.", "date": "2018.07.28", "title": "Испания спаси около 1000 мигранти от морето за 2 дни"}
{"url": "https://news.bg/education/dva-srebarni-i-edin-bronzov-medal-za-olimpiytsite-ni-po-fizika.html", "text": "През последната седмица португалската столица Лисабон беше домакин на най-голямото и важно състезание по физика за ученици - 49-ото издание на Международната олимпиада по физика (МОФ).В състезанието участваха над 400 ученици от 90 страни от целия свят, сред които и България. Страната ни е една от учредителките на МОФ още през 1967 г.. Тази година физиците добавиха още 3 медала и 2 почетни грамоти към постиженията от предишни години.Вече две години състезателите получиха възможността да се подготвят в нова оборудвана лаборатория. Центърът за подготовка на ученици и учители предлага необходимите съоръжения за изследване и решаване на задачи.От тазгодишното издание българските ученици се завръщат със спечелените 2 грамоти, 2 сребърни и 1 бронзови медала, като заслугата е и на ръководителите на отбора - проф. Мирослав Абрашев и гл. ас. Нено Тодоров от Физическия факултет на Софийския университет.Националният отбор по физика този сезон беше в следния състав и завоюва следните отличия:Георги Александров, 11 кл., СМГ, София - сребърен медалИво Петров, 10 кл., СМГ, София - сребърен медалСтефан Иванов, 11 кл., ППМГ, Бургас - бронзов медалРуско Русков, 12 кл., АЕГ, Бургас - почетна грамотаВладислав Стефанов, 12 кл., МГ Плевен - почетна грамота", "date": "2018.07.28", "title": "Два сребърни и един бронзов медал за олимпийците ни по физика"}
{"url": "https://news.bg/int-politics/siriyskite-kyurdi-dogovaryat-s-asad-detsentralizatsiyata-na-siriya.html", "text": "Сирийските демократични сили (СДС), водещият елемент в които са сирийските кюрди, обявиха, че те и сирийското правителство са решили на съвместна среща да сформират комисии за разгръщане на преговори за прекратяване на насилието в Сирия, съобщава \"Ройтерс\".Комисиите ще \"очертаят пътна карта за демократична, децентрализирана Сирия\", изтъкнаха от СДС, които са подкрепяни от САЩ.Преговорите в Дамаск тази седмица насочиха вниманието към действията на СДС в контролираната от тях четвъртина от Сирия източно от река Ефрат в опит за споразумение със сирийския президент Башар Асад за запазване на автономията си.Срещата е била по покана на сирийското правителство, допълниха от СДС. Асад, който - подкрепян от Русия и Иран - наскоро отвоюва обратно по-голямата част от териториите, контролирани досега от бунтовниците, се закле да възвърне \"всеки сантиметър\" от територията на Сирия. Той също така определи кюрдската администрация в североизточните части на страната като \"временни структури\".Преговорите с Дамаск обаче повдигат нови въпроси за политиката на САЩ в Сирия, където американските военни разположиха свои сили в територията, контролирана от СДС по време на кампанията срещу терористичната групировка ДАЕШ (\"Ислямска държава\").Сирийските кюрди са все по-скептични спрямо САЩ заради противоречивите изявления във връзка с плановете на САЩ в Сирия.", "date": "2018.07.28", "title": "Сирийските кюрди договарят с Асад децентрализацията на Сирия"}
{"url": "https://news.bg/int-politics/orban-vizhda-kraya-na-liberalnata-demokratsiya-i-multikulturalizma-v-evropa.html", "text": "Премиерът на Унгария Виктор Орбан обяви, че изборите за Европейски парламент през следващата година биха могли да доведат до преминаване към нелиберална \"християндемокрация\" в Европейския съюз, която са сложи край на епохата на мултикултурализма, съобщава \"Ройтерс\".Десният националист Орбан, който беше преизбран през април за трети пореден мандат, застана начело на източноевропейската съпротива срещу действията на Брюксел, който оказа натиск страните членки да приемат мигранти и бежанци съгласно разпределение по квоти.Заедно с националистическото правителство на Полша, Орбан е в постоянен конфликт с Европейската комисия заради ерозията на демократичните институции, както го определя Брюксел, в бившите комунистически източноевропейски страни.В годишната си реч пред етническите унгарци в съседна Румъния, Орбан определи изборите за Европейски парламент през 2019 г. като решителни за бъдещето на Европа.Той заявил, че западният политически \"елит\" на Европейския съюз не е успял да защити Общността от мюсюлманската имиграция и е време този елит да си ходи. \"Европейският елит е видимо изнервен\", изтъкна Орбан пред стотици аплодиращи поддръжници.\"Голямата им цел е да трансформират Европа, да я изпратят в постхристиянска епоха и в епоха, когато страните изчезват - този процес може да бъде подкопан на изборите за Европейски парламент. А нашият елементарен интерес е да спрем тази трансформация\", подчерта унгарският премиер.Орбан коментирал, че изборите за Европейски парламент трябва да докажат, че има алтернатива на либералната демокрация, която според него работела по недемократичен начин в Западна Европа, като е нетолерантна към алтернативни възгледи.\"Християндемокрацията не е либерална... Тя е нелиберална, ако искате\", посочи той.За разлика от либералната демокрация, допълни Орбан, християндемокрацията отхвърля мултукултурализма и имиграцията, като е антикомунистическа и подкрепя християнските ценности.", "date": "2018.07.28", "title": "Орбан вижда края на либералната демокрация и мултикултурализма в Европа"}
{"url": "https://news.bg/int-politics/poroshenko-vizhda-v-avtokefalna-ukrainska-tsarkva-orazhie-sreshtu-domogvaniyata-na-rusiya.html", "text": "Президентът на Украйна Петро Порошенко се присъедини към хиляди хора по улиците на Киев днес по случай 1030 години от началото на покръстването на украинците, което се случва на фона на напън за премахване на лост за влиянието на Кремъл в украинските дела, отбелязва \"Ройтерс\".Порошенко иска да създаде т. нар. национална \"автокефална\" църква в предимно православната страна, което според него би било от жизненоважно значение за справянето с намесата на Москва.Религиозните разделения излязоха на преден план в Украйна след анексирането през 2014 г. на Крим от Русия и конфликта между украинците и подкрепяните от Русия сепаратисти в източната част на страната.Две съперничещи си направления в украинската църква, известни като Московска патриаршия и Киевска патриаршия, се съревновават за влияние в източноевропейската страна.Московската патриаршия разглежда съперниковата Киевска патриаршия като нелегитимна, като се противопоставя на предложението на Порошенко. Киевската патриаршия, която се отдели през 1992 г. след рухването на Съветския съюз, го подкрепя.Критиците на Московската патриаршия изтъкват, че тя е напълно подчинена на Руската православна църква. Те я разглеждат като пета колона на Кремъл, използвана за укриване на сепаратистки бойци, съхраняване на оръжия и оправдание на руския експанзионизъм.Московската патриаршия отхвърля тези обвинения. Тя твърди, че е автономна от Русия.В днешния ден Порошенко се обърна към свещеници, официални лица, депутати и изтъкнати обществени деятели на хълм, на който е издигната статуята на княз Владимир Велики, чието покръстване доведе до християнизацията на Киевска Рус през 988 г.\"Автокефалията на църквата е въпрос на нашата независимост. Това е въпрос на нашата национална сигурност. Това е въпрос на цялата световна геополитика\", подчерта Порошенко.\"Скъпи приятели, времето на автокефалията на Украинската православна църква определено дойде\", убеден е украинският държавен глава.След това той се присъедини към шествие на хиляди хора, развяващи украински знамена, заедно със свещеници в златни роби и войници.Порошенко подчерта, че е \"абсолютно необходимо да се отрежат всички пипала, използвани от страната агресор в нашата държавна организация\".Спечелването на официално одобрение от страна на световната православна общност за автокефална църква на Украйна би могло да увеличи шансовете на Порошенко да бъде преизбран в завързана президентска надпревара през следващата година.Представители на Вселенския патриарх Вартоломей засилиха надеждите на Порошенко да получи одобрение за самостоятелна украинска църква.", "date": "2018.07.28", "title": "Порошенко вижда в автокефална украинска църква оръжие срещу домогванията на Русия"}
{"url": "https://news.bg/regions/80-tonen-kran-padna-varhu-pristanishteto-v-sozopol.html", "text": "80-тонен кран се стовари върху лодки на яхтеното пристанище в Созопол. По данни на очевидци са пострадали две от яхтите на кея, предаде \"Нова телевизия\".Жертви и пострадали при инцидента няма.На място пристигнаха екипи на противопожарната служба, които да почистят района от разлятото гориво.Инспекцията по труда ще проверява причините, довели до инцидента.", "date": "2018.07.28", "title": "80-тонен кран падна върху пристанището в Созопол"}
{"url": "https://news.bg/world/shestima-zaginali-i-125-raneni-sled-intsidenta-v-laos.html", "text": "Шестима sa загиналите и 125 ранените след инцидента в Лаос, предаде \"Синхуа\". Това показва официалната статистика. Повече от 400 души са били евакуирани от района. Припомняме, че по-рано тази седмица скъсване на язовирна стена доведе до наводнения в  югоизточната част на страната, в близост до границата с Виетнам и Камбоджа.Съоръжението е било в строеж. Засегнати са най-малко 6 селища в провинция Аттапи. До бедствието се е стигнало след продължителни валежи в страната. ", "date": "2018.07.28", "title": "Шестима загинали и 125 ранени след инцидента в Лаос "}
{"url": "https://news.bg/weather/slantse-i-dazhd-v-sabota.html", "text": "Слънце и дъжд ни очакват в събота. Това съобщават от НИМХ на БАН. До обяд времето ще бъде предимно слънчево. След това се очакват на много места краткотрайни интензивни валежи. Те ще бъдат придружени с гръмотевици и градушки.  Максималните температури ще са между 28 и 33 градуса. Атмосферното налягане е по-ниско от средното за месеца и ще остане без промяна. ", "date": "2018.07.28", "title": "Слънце и дъжд в събота "}
{"url": "https://news.bg/world/7000-evakuirani-ot-siriyskata-provintsiya-idlib.html", "text": "7000 местни жители са били евакуирани от сирийската провинция Идлиб. Те са отпътували със 120 автобуса. Това са съобщили властите, цитирани от САНА. Това е последната група евакуирани. Хората търсят подслон в южната провинция Алепо. Там са били посрещнати от съответните служби и им е била оказана нужната помощ. Това се случва след подписаното споразумение между сирийското правителство и \"Фронта Нусра\".Въпреки договорките отпътуването на цивилните не е минало без инциденти и намеса на джихадисти, които са се опитали да попречат. Накрая обаче хората все пак са заминали. ", "date": "2018.07.28", "title": "7000 евакуирани от сирийската провинция Идлиб "}
{"url": "https://news.bg/regions/zabrani-za-dvizhenie-na-tir-ove-po-patishtata-i-dnes-4.html", "text": "Остават в сила някои забрани за движение по пътищата. Това съобщават от АПИ. Забранява се движението на моторни превозни средства, предназначени за превоз на товари с техническа допустима максимална са над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника, както следва:1) за периода от 01 юни до 15 септември 2018 г. за дните петък - неделя: Ограниченията важат  за следните участъците от републиканската пътна мрежа:АМ \"Тракия\" ограничението в движението на МПС над 12 т ще бъде както следва:в петък от 18 ч. до 20 ч. в посока София - Пловдив;в неделя от 16 ч. до 20 ч. в посока Бургас - София.АМ \"Струма\":в събота от 10 ч. до 14 ч. в посока п. в. \"Даскалово\" - ГКПП \"Кулата\".АМ \"Марица\":в неделя от 16 ч. до 20 ч. в посока Свиленград - АМ \"Тракия\".и за дните петък - от 17:00 часа до 20:00 часа и неделя - от 14:00 часа до 20:00 часа:• път I-1 с. Ребърково - Ботевград, като движението се пренасочва по път II-16 Ребърково - Своге - София;• път I-1 Благоевград - ГКПП \"Кулата\";• път I-5 Русе - Велико Търново;• път I-9 Варна - Бургас;• път II-99 Бургас - Царево.2) целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Забраната се отнася за всички периоди, в които е определен повече от един почивен или празничен ден.Ограниченията важат само за участъците от републиканската пътна мрежа, както следва:• Всички автомагистрали;• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-4 п. в. \"Коритна\"-Велико Търново-Шумен;• път I-5 Русе-Велико Търново;• път I-8 ГКПП \"Калотина\"-София;• път I-9 Варна-Бургас;• път II-18 Околовръстен път София;• път II-99 Бургас-Царево.Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим.ІІ. СЪСТОЯНИЕ НА АВТОМАГИСТРАЛИТЕ:АМ \"Тракия\":Област Бургас:Движението от км 343+000 до км 359+475 в участъка Кръстина-Ветрен се осъществява в една лента на определени участъци поради частични ремонтни дейности на асфалтовата настилка. Срок до 31.07.2018 г.АМ \"Хемус\":Област София:Движението от км 29+860 до км 35+150 в посока София е ограничено поради ремонтни дейности на виадукт при км 33+600 и тунел \"Витиня\". Движението се осъществява двупосочно в платното посока Варна. Срок 20.12.2018 г.Движението от км 36+170 до км 36+710 в посока София е ограничено поради аварийно - възстановителни дейности по виадукт \"Коренишки дол\" при км 36+450. Движението се извършва двупосочно в платното посока Варна. Срок до 20.12.2018 г.Движението по от км 36+770 до км 38+150 в посока Варна е ограничено поради аварийно - възстановителни дейности на виадукт при км 37+920. Движението се осъществява двупосочно в платното посока София. Срок 20.12.2018 г.;Движението от км 30+260 до км 47+060 /от п.в. \"Витинска река\" до п.в. Ботевград/ е ограничено за МПС над 12 тона в двете посоки поради ремонтно - възстановителни дейности по виадукт \"Коренишки дол\" при км 36+450. Движението се осъществява по обходен маршрут: п.в. \"Витинска река\" - път I-1 /София - Ботевград/ - път II-17 /Ботевград - АМ \"Хемус\"/ - п.в. Ботевград. Срок 20.12.2018 г.Движението по АМ \"Хемус\" в тунел \"Правешки ханове\" посока Варна се осъществява в една лента поради ремонтни дейности по видеонаблюдението в активната лента. Движението се извършва в изпреварващата лента. Срок 30.07.2018 г.Област Варна:Движението по АМ \"Хемус\" от км 407+000 /Слънчево/ до км 425+000 /Варна/ се осъществява с повишено внимание поради машинно косене на тревни площи. Срок до 31.07.2018 г.Движението по АМ\"Хемус\"от км 422+000 /п.в. Летище/ до км 425+500 /Варна/се осъществява с повишено внимание поради ръчно косене на тревни площи. Срок до 31.07.2018г.Движението по АМ Хемус в участъка на Девня от км 401+000 до км 400+000 посока София се осъществява с повишено внимание в изпреварваща лента поради ремонтни работи на фуга. Срок до 29.07.2018 г.АМ \"Струма\":Движението по АМ Струма от км 152+000 до км 166+000 между Ново Делчево и Кулата се осъществява с повишено внимание поради косене в средната разделителна ивица. Срок до 29.07.2018 г.АМ \"Марица\": няма.АМ\"Черно море\":Движението в участъка Варна - Бургас от км 2+329 до км 3+238 се осъществява при пълно затваряне на платното посока Бургас и двупосочно движение в платното посока Варна поради ремонт на виадукт \"Звездица\". Срок до 15.10.2018 г.;Движението по АМ \"Черно море\" Варна - Бургас от км 2+000 до км 3+000 се осъществява с повишено внимание поради ремонт на виадукт \"Звездица\". Движението се регулира от сигналисти. Срок до 28.07.2018 г.АМ \"Люлин\":Област София:Движението в тунел \"Мало Бучино\" посока София се осъществява в една лента поради активизирало се свлачище в аварийната лента след тунела. Ограничена е активната лента, като движението се извършва в изпреварващата лента. Скоростта на движение се ограничава до 70 км/ч. Срок 31.07.2018 г.Движението в участъка София - Перник е ограничено за леки МПС до 12 тона от км 7+100 до км 12+860 поради обрушване на ската при км 9+600. Движението се осъществява по обходен маршрут: в посока Перник се отклонява на п.в. \"Мало Бучино\" по път II-1801 /Околовръстен път София - кв. Суходол - Мало Бучино - Големо Бучино - Перник/. Срок от 10:00 до 18:00 часа до 31.07.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.Движението по АМ \"Люлин\" е затруднено за МПС над 12 т от км 7+100 до км 12+860 поради обрушване на ската при км 9+600. Движението се осъществява с поетапно пропускане в интервал от 2 часа, както следва: от 10:00 до 12:00 часа; от 13:00 до 15:00 часа и от 16:00 до 18:00 часа автомобилите изчакват на определените места. В часовете от 12:00 до 13:00 часа; от 15:00 до 16:00 часа и след 18:00 движението се възстановява. Срок от 10:00 до 18:00 часа на 31.07.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.Движението по АМ \"Люлин\" в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\", където движението на всички МПС се осъществява двупосочно в платното посока София - Перник.Алтернативни маршрути:- за автомобили до 12 тона по път I-1 от пътен възел Драгичево - Владая - София и обратно.- само за леки автомобили по път 1801 Перник - Мало Бучино - Суходол и обратно. Път 1801 Перник - Мало Бучино - Суходол е забранен за МПС над 12 тона. Срок до 31.07.2018 г.Област Перник:Движението по АМ Люлин в участъка от п. в. Даскалово до граница с област София е ограничено поради обрушване на ската при километър 9+600. Движението за тежкотоварните МПС над 12 тона се спира поетапно с изчакване на място с продължителност от два часа за периода от 10:00 до 18:00 часа. Леките автомобили се пренасочват по обходен маршрут по път I-1 през Владая и през път III-1801 Големо Бучино - Перник. /Път 1801 Перник - Мало Бучино - Суходол. Път III-1801 е забранен за МПС над 12 тона./ Срок от 10:00 до 18:00 часа до 31.07.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.  ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ:1. Проходи:- \"Върбишки\" - затворен за всички МПС. Срок: целогодишно;- \"Златишки\" - затворен за всички МПС. Срок: целогодишно;- \"Айтоски\" - отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Превала\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Троянски\" - отворен за всички МПС;- \"Вратник\" - забранен за МПС над 10 т. Срок: целогодишно;- \"Дюлински\" - забранен за МПС над 3,5 т. Срок: целогодишно;- \"Пампорово\" - забранен за МПС над 3,5 т. Срок: целогодишно;- \"Петрохан\" - забранен за МПС над 12 т. както и тегленето на ремаркета и полуремаркета. Срок целогодишно;- \"Твърдишки\" - забранен за МПС над 10 т. Срок: целогодишно;- \"Шипка\" - забранено е движението на МПС, предназначени за превоз на товари с технически допустима максимална масанад 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4. Срок: целогодишно.", "date": "2018.07.28", "title": "Забрани за движение на ТИР-ове по пътищата и днес"}
{"url": "https://news.bg/crime/psihichno-bolen-mazh-se-barikadira-v-sofiya.html", "text": "Психично болен мъж вдигна на крак полицията в София, информира bTV.В ранните часове на днешния ден мъжът изгонил родителите си от семейното жилище в близост до площад \"Славейков\" и се барикадирал.На мястото са изпратени екипи на полицията и спецотряд за борба с тероризма, понеже имало данни, че мъжът може и да е въоръжен.Цялата жилищна сграда е била евакуирана.Психолози започнали да преговарят с мъжа. Специалистите стигнали до извода, че ще бъде най-добре родителите на мъжа да пренощуват на друго място, а болният да бъде оставен да се успокои през нощта.В резултат на това полицаите си тръгнали от мястото.Има данни, че мъжът и други пъти се е държал агресивно. Тази информация обаче не е потвърдена към момента.По-късно от пресслужбата на МВР съобщиха, че сигналът за случая е бил депозиран в централата около 21.15 часа. Полицаите веднага отишли на проверка.По първоначални данни на МВР барикадиралият се мъж е на 41-годишна възраст. Той се заключил в апартамента и отказал да пусне родителите си вътре.На място са изпратени екипи на полицията и психолози, които разговаряли с мъжа. Въпреки това той отказал да излезе.Властите информират, че към момента няма данни за извършено престъпление и проявена агресия.Работата по случая продължава.", "date": "2018.07.28", "title": "Психично болен мъж се барикадира в София"}
{"url": "https://news.bg/regions/prevantivni-protivopozharni-merki-v-haskovo-za-zhatvenata-kampaniya.html", "text": "Противопожарната служба в област Хасково е в готовност за реакция в началото на жътвената кампания.Често причина за избухването на пожари става искра от селскостопанска техника. Поради това пожарникарите проверяват всички машини на фермерите като превантивна мярка, пише БНТ.Въпреки , огнеборците в област Хасково се отзовават всяко денонощие на между 3 и 8 сигнала за пожар. Най-често сигналите са за възникнали пожари в сухи гори.До момента в областта е имало 11 пожара, възникнали на селскостопанската реколта. Изгорели са 130 дка насаждения и един комбайн.В разгара на жътвената кампания пред пожарникарите се отваря още повече работа, защото те трябва да следят и дали са в изправност близо 1 300 стопански машини.Инспекторът от пожарната служба в Хасково Тенчо Атанасов заяви, че от тази година земеделците сами ще подготвят комбайни, ремаркета, самопреси и цялата техника, която участва в кампанията. \"Ние ще извършваме само контрол на място. Така че, разчитаме на съвестта на всички стопани\", заяви Атанасов.От началото на жътвената кампания тази година досега пожарникарите са проверили около 80 комбайна и още 170 машини. Не са констатирани нарушения.По думите на пожарникаря най-често пожарите възникват поради човешка небрежност. \"Дали ще се извършва жътвена кампания, дали ще има преминаване на хора или пък хвърлен някакъв фас. Общо взето нямаме самоволни запалвания в жътвената кампания\", допълни Атанасов.От областната противопожарна служба призовават всички да бъдат особено внимателни при боравене с огън на открито и ако е възможно, такъв изобщо да не бъде пален. Властите апелират и хората да внимават и да не оставят високи треви около домовете си.", "date": "2018.07.28", "title": "Превантивни противопожарни мерки в Хасково за жътвената кампания"}
{"url": "https://news.bg/politics/bsp-raboti-za-predsrochni-izbori.html", "text": "БСП работи за предсрочни избори от деня, в който минаха предишните. Това заяви пред Нова социалистът Кирил Добрев.Добрев увери, че структурите са в кондиция и припомни концепцията на \"\", като изтъкна, че това не е просто алтернативна програма.Добрев изтъкна, че това е курсът, поет от Корнелия Нинова по време на конгреса преди година и половина. \"БСП инвестира не просто в нови лица, БСП инвестира в силни граждански позиции, БСП е партията, която може да наложи новия морал\", категоричен бе Добрев\"Целият политически сезон, който мина започна с Гинка и завърши с редници. Между тези две събития имахме купища лобистки закони. Тези хора ги свързва единствено и само жаждата за власт\", коментира края на политическия сезон Кирил Добрев.Относно  и опозицията се притеснява да не им се наложи да работят през лятото, Добрев изтъкна, че Каракачанов знае много добре, че при едни предсрочни избори ще гледа следващия парламент от телевизора. \"Това са блянове\", констатира още той.Относно Истанбулската конвенция и , че тя противоречи на основния закон, депутатът посочи, че се радва, че правдата е възтържествувала.На въпрос защо не е на сцената на Бузлуджа  Добрев отново обвини управляващите, които по думите са изревнували и са упражнили натиск. \"Да я взимат\", каза пренебрежително Добрев.", "date": "2018.07.28", "title": "БСП работи за предсрочни избори"}
{"url": "https://news.bg/politics/mareshki-otnovo-zahapa-karakachanov.html", "text": "Ние сме срещу гастрольорите в министерствата, а не срещу коалицията, която управлява в момента. Това заяви пред Нова лидерът на \"Воля\" Веселин Марешки.По думите му коалицията е спечелила изборите, управлява си, а на следващите избори българският народ ще им постави оценката.  Марешки атакува Каракачанов и сделката за самолетите, като изтъка, че сме свидетели на грабежа на България за десетилетия наред.Марешки разкритикува и предложението на Каракачанов да се намалят изискванията за психическа готовност като изтъкна, че това са безобразия, които хората в армията не ги приемат.\"Ние не влизаме в парламента, за да забогатяваме и да се учим и да гастролираме в различни министерства, от които нищо не разбираме и да им проваляме политиките там\", коментира той.Марешки поиска на есен - до всеки законопроект, прокарван от ВМРО, да стои човекът, който го прокарва, за да са уверени, че той не е лобистки.На въпрос защо лидерът на \"Воля\" така се е вгледал във ВМРО, да не би поартиите да се борят за една и съща роля в пиесата, Марешки отговори: \"Няма как да се борим за роля на корупционни политици и лобисти. Всички лобистки неща идват от ВМРО\".", "date": "2018.07.28", "title": "Марешки отново захапа Каракачанов"}
{"url": "https://news.bg/tourism/ne-mozhe-hotelieri-da-imat-pretentsii-za-4-zvezdi-a-da-nyamat-sifoni-v-banyata.html", "text": "Липсващи сифони в банята, липсващ лоби бар, бар басейн, фризьорски салон и претенции за 4 звезди. Това са част от констатациите при проверките на хотелските комплекси по Черноморието, които Министерство на туризма извършва през сезона. За хода на проверките информира министърът на туризма Николина Ангелкова в сутрешния блок на Нова.\"Това, което много ме изненада е липсата на сифони в банята\", призна Ангелкова.\"Незабавно стартирахме процедура за понижаване на категорията\", обясни министърът. По думите ѝ подобен хотел може да получи най-много 2 звезди.Ангелкова коментира, че основно сигналите, които получават от туристи, са във връзка с разпределението на зоните по плажовете на платени и свободна.Основното изискване на МТ е 50% платена и 50% свободна зона. \"Нямаме изискване към концесионера това да бъде на определени места в плажа. Самият концесионер определя къде да бъдат двете зони, но трябва да има еднакъв излаз на морето\", посочи Ангелкова.\"До момента проверките показват, че се спазват процентните разпределения\", посочи Ангелкова.При проверките се констатира още основно липса на спасители, за които се налагат санкции.Ако има повече от две повтарящи се нарушения, стартира процедура по прекратяване на договора.Министър Ангелкова каза още, че се запазват прогнозите за ръст в броя на летуващите у нас с 5% се запазват, въпреки дъждовното лято.\"Данните за юни показват, че имаме 4,7% ръст - над 1 млн. туристи сравнено с миналата година. Общо за шестмесечието януари - юни са над 3 644 млн. чуждестранни туристи, което е над 8,9% ръст\", похвали се Ангелкова.На въпрос, свързан със закона за шума и полемиката между коалиционните партньори Волен Сидеров и Валери Симеонов, Ангелкова коментира: \"Не мисля, че сезонът става жертва на тази полемика. Когато има закони, които имат нужда от допълнително обсъждане, те трябва да бъдат допълнително обсъдени\".Министърът припомни, че още при общественото обсъждане на Закона за шума представители на туристическия бранш многократно са настоявали за удължаване на срока за обществено обсъждане, за да бъде намерен необходимия баланс.Ангелкова подчерта, че затова предложението на Министерство на туризма е било местните власти да могат да зонират продуктово дадения национален курорт. На практика така курортите ще бъдат извадени от разпоредбите на закона, а шума ще попадне в специална наредба като поднормативен акт на Закона за туризма.Министърът на туризма бе категорична, че и двамата с вицепремиера Симеонов работят за устойчивото развитие на българския туризъм. \"Имаме различия по някои теми, но затова решаваме всичко в диалог\", увери още министър Ангелкова.", "date": "2018.07.28", "title": "Не може хотелиери да имат претенции за 4 звезди, а да нямат сифони в банята"}
{"url": "https://news.bg/curious/premestiha-koloniyata-ot-lalugeri-namereni-pri-stroezha-na-yazovir-luda-yana.html", "text": "Учени преместиха 96 лалугери, открити на дъното на строящия се язовир \"Луда Яна\", информираха от пресслужбата на Министерството на регионалното развитие и благоустройството (МРРБ).Смяната на местообитанието на животните се е наложило, защото досега те били в границите на строителната площадка на новия водоем. След планираното пускане в експлоатация на новия проект, досегашното им местообитание ще попада под вода.Колонията от лалугери е преместена от учените от Института по биоразнообразие и екосистемни изследвания и от Българска академия на науките (БАН).Животните са преместени на подходящо място, в рамките на защитена зона от Европейската екологична мрежа Натура 2000, в района на Панагюрски колонии.Новият дом ще осигури на животинките всички необходими условия за оцеляване в дългосрочен план, категорични са от МРРБ.За временни укрития на животните до пълната им адаптация на място са изкопани дупки, които да послужат за временни укрития.Последващият мониторинг показва, че те се приспособяват успешно.", "date": "2018.07.28", "title": "Преместиха колонията от лалугери, намерени при строежа на язовир \"Луда Яна\""}
{"url": "https://news.bg/disasters/500-sgradi-izgoryaha-pri-pozhara-v-kaliforniya-5-000-sa-zastrasheni.html", "text": "Най-малко 500 сгради са изгорели при , САЩ, съобщи АП.Според властите броят на опожарените сгради ще нарасне без съмнение. Други 5 000 постройки са застрашени от изпепеляване.Пожарът в окръг Шаста се разраства изключително бързо. Той вече се разпростира на площ от почти 200 квадратни километра.В края на седмицата ситуацията излезе извън контрол, а огненият ад премина през две малко селища и достигна до град Рединг. Вследствие на това са евакуирани десетки хиляди жители на града., изпълнявайки служебните си задължения.Горски пожари бушуват и в Канада, пишат световните информационни агенции. В провинцията Онтарио огнената стихия е обхванала около 30 000 хектара или 300 квадратни километра. Към момента няма данни за пострадали хора.", "date": "2018.07.28", "title": "500 сгради изгоряха при пожара в Калифорния, 5 000 са застрашени"}
{"url": "https://news.bg/regions/kola-plamna-v-dvizhenie-na-am-trakiya.html", "text": "Лек автомобил се е самозапалил на АМ \"Тракия\".Колата се е самовъзпламенила на 333-я километър на магистралата, край Карнобат. Огънят е възникнал в предницата на превозното средство.Няма данни за пострадали хора.Автомобилът е отбил в аварийната лента. Движението в района на инцидента не е спряно, информира БГНЕС.Автомобилът е изгорял напълно, пише \"\".Според данните при 332-и километър от магистралата в посока Бургас е възникнала катастрофа. Вследствие на инцидента се е образувала тапа от автомобили. На мястото има екип на пожарната.Екипи на \"Пътна полиция\" регулират движението.По данни на \"Фокус\" автомобилът е изгасен и при инцидента няма пострадали.", "date": "2018.07.28", "title": "Кола пламна в движение на АМ \"Тракия\""}
{"url": "https://news.bg/crime/falshivi-signali-za-puknatini-na-stenata-na-yazovir-studena.html", "text": "Има сигнали за пропукване на язовирната стана на язовир \"Студена\". По данни на МВР сигналите са фалшиви.Властите вече проверяват авторите на фалшивите сигнали, съобщиха от пресслужбата на Областната дирекция на МВР в Перник.Според данните са депозирани множество сигнали за компрометиране и пропукване на язовирната стена на язовир \"Студена\". Сигналите са получени вчера следобед, 27 юли.Информацията се е разпространила бързо, вследствие на което гражданите са започнали да търсят повече информация от властите, страхувайки се за собствената си сигурност.Слуховете са абсолютно неоснователни, информират от ОДМВР в Перник.По сигналите е направена проверка от служители на 6 институции - на полицията, пожарната, общината, областната администрация, ВиК и ДАНС.Резултатите от проверките показвали, че със язовирната стена всичко е наред. Няма проблеми и няма повод за притеснение сред гражданите.Обемът на язовира е в допустимите граници и се изпуска съобразно нормативните изисквания.От полицията са предприели мерки за установяване авторите на фалшивите сигнали.", "date": "2018.07.28", "title": "Фалшиви сигнали за пукнатини на стената на язовир \"Студена\""}
{"url": "https://news.bg/regions/mazh-zagina-pri-katastrofa-v-sliven.html", "text": "Мъж е загинал при катастрофа в Сливен, съобщи \"\", позовавайки се на данни на говорителя на Областната дирекция на МВР в Сливен.При инцидента са ранени други трима души. Те са хоспитализирани.Инцидентът е станал около 9.20 часа тази сутрин на улица \"Банско шосе\". Произшествието е възникнало между лека автомобил и такси. Вследствие на удара е загинал пътник в лекия автомобил. Двамата водачи и друг пътник от колата са приети в болница.Движението на мястото на инцидента е било затруднено, но улицата вече е отворена за преминаване.Обстоятелствата около инцидента се изясняват.", "date": "2018.07.28", "title": "Мъж загина при катастрофа в Сливен"}
{"url": "https://news.bg/crime/otkriha-izdirvanoto-14-godishno-momche-v-sofiya.html", "text": "14-годишното момче, което вчера беше от столичната полиция, е открито.Издирваното момче е намерено днес, 28 юли. Детето е в добро здравословно състояние. Момчето вече се е върнало при близките си.Припомняме, 14-годишното момче беше обявено за издирване, след като то не се прибирало вкъщи. Детето излязло от дома си в ж.к. \"Лев Толстой\" на 25 юли, сряда, и оттогава беше в неизвестност.", "date": "2018.07.28", "title": "Откриха издирваното 14-годишно момче в София"}
{"url": "https://news.bg/world/zatvoriha-terminal-na-letishteto-v-myunhen-zaradi-neizvestna-zhena.html", "text": "Властите на летището в Мюнхен временно са затворили терминал 2 тази сутрин след пробив в сигурността, съобщават германските медии.Федералната полиция в провинция Бавария, където се намира летището, написа в \"Туитър\", че неизвестна жена е навлязла в охраняваната зона на летище Мюнхен, без да е преминала проверка по сигурността.Около два часа по-късно полицията е отворила всички съоръжения, след като е претърсила терминала, уточнявайки, че полетите в рамките на Шенгенското пространство ще бъдат възобновени скоро.Полицията засега не е уточнила дали въпросната жена е била открита в терминала.Пътници пишат в социалните мрежи, че не им е било позволено да напускат самолетите си и се оплакаха от отмяна и забавяния на полети.Някои публикуваха снимки на претъпкани зали за пристигащи в терминал 2, който се използва предимно от германската авиокомпания \"Луфтханза\" и нейните партньори.Временното затваряне на терминала идва през натоварения летен туристически период, като този уикенд бележи началото на 6-седмичната лятна ваканция в Бавария.", "date": "2018.07.28", "title": "Затвориха терминал на летището в Мюнхен заради неизвестна жена"}
{"url": "https://news.bg/society/zapochvat-goreshtnitsite-2.html", "text": "Най-горещите дни в годината - горещниците, са на 28, 29 и 30 юли.Те се отбелязват предимно в Северна и в Западна България, но ритуали се извършват и в някои югозападни райони. В Северна България дните са известни съответно като Чурлига, Пърлига и Марина Огнена, а в Южна - Люта, Чурута и Опалена Мария. Седмицата, в която се падат тези дати, се нарича Запалена или Опалена неделя. През горещниците човек трябва да се пази от парещите лъчи на слънцето и да се моли за неговото милосърдие към хората.Преди години, когато хората зависели още по-силно от природата и нейните капризи, те вярвали, че отбелязването на горещниците предпазва дома и нивата им от пожари и градушки.Най-строго се спазвали първият и третият ден. През тези дни не трябва да се ходи на нива и да се жъне, вършее, коси и копае. Не се меси и пече хляб - за опазване на труда от огнени стихии и градушки. Според поверието не бива да се пали огън и да се изнася вън от жилището.На третия ден чрез специален обред се пали един общ нов огън, от който всеки подновява огъня в своя дом. Горещниците се почитат най-много от ковачи, хлебари, калайджии, които работят с огън.През трите поредни дни се гадае какво ще бъде времето през януари, февруари и март следващата година.", "date": "2018.07.28", "title": "Започват горещниците"}
{"url": "https://news.bg/press/ks-istanbulskata-konventsiya-protivorechi-na-konstitutsiyata-bsp-i-gerb-v-zadochen-spor-za-kumgeyt.html", "text": "Коалиция. \"Сега\":Патриотите се разбраха повече да не се карат пред медиитеИзработихме график за срещи в коалицията и от тук нататък, мисля, няма да се налага да влизаме в обяснителен режим, обяви след коалиционната среща премиерът Бойко Борисов.Управляващите от ГЕРБ и \"Обединени патриоти\" са се разбрали да не изнасят повече пред медиите конфликтите си и взаимните обвинения в лобизъм, да не гостуват в студиа с нападки един към друг, а да изясняват и решават споровете си в тесен кръг. Това стана ясно от изявленията на лидерите след извънредна двучасова коалиционна среща вчера.До кризисната сбирка се стигна след скандал заради поправки в приватизационния закон, предложени от депутати на \"Атака\" и ВМРО. Текстовете бяха наречени от вицепремиера и председател на НФСБ Валери Симеонов \"спасяването на редник Киро\". Симеонов имаше предвид, че промените ще спестят на собственика на БМФ Кирил Домусчиев плащането на около 58 млн. лв. за неизпълнение на приватизационния договор. В отговор лидерът на \"Атака\" Волен Сидеров контраатакува, че по Нова година Симеонов е лобирал за \"редник Цеко\", имайки предвид банкера Цеко Минев и искането на Симеонов за изменение на концесията на \"Юлен\" в ски зоната над Банско. ИК. \"Монитор\":КС: Истанбулската конвенция противоречи на конституцията  Истанбулската конвенция не съответства на конституцията. Това се произнесе Конституционният съд, става ясно от решението на висшите магистрати, публикувано на сайта на съда.\"Конвенцията на Съвета на Европа за превенция и борба с насилието над жени и домашното насилие, съставена на 11.05.2011 г. в град Истанбул, подписана от Република България на 21.04.2016 г. не съответства на Конституцията на Република България\", се посочва в съобщение. От него обаче става ясно, че е взето с 8 на 4 гласа, като съдиите Съдиите Румен Ненков, Георги Ангелов, Константин Пенчев и Филип Димитров са го подписали с особено мнение.Делото беше образувано, след като на 8 февруари ГЕРБ поиска становището на КС за съответствие на Истанбулска конвенция. Искането беше подписано от 75 депутати, а целта бе да се даде обективната правна експертиза. Причината за това пък бяха противоречията в обществото и сред самите партньори в управляващата коалиция между ГЕРБ и \"Обединени патриоти\". Последните алармираха, че с конвенцията се прави път към разрешаване на третия пол. Убийство. \"24 часа\":Бандит с перука и пушка уби майката на гаджето си и се застреля в къща на приятели 40-годишният Радослав Стипцаров-Соколето бил издирван от три дни за побой над приятелката си СилвияЗаради жалба в полицията заплаши детето й с есемес и ликвидира Снежана Достумска с два куршума в гърбаБандит уби майката на гаджето си във входа на блока, където тя живее, в кв. \"Струмско\" в Благоевград, а часове по-късно се самоуби.Кървавата драма потресе града в ранните часове в петък и продължи до 12 ч на обяд. Спор. \"Монитор\":БСП и ГЕРБ в задочен спор за \"Кумгейт\"БСП и ГЕРБ отново влязоха в задочен спорт заради т.нар. скандал \"Кумгейт\". Депутатът от БСП Елена Йончева се похвали, че преписката за \"Кумгейт\", образувана след сигнала на БСП, е в спецпрокуратурата и вече се разследват висши длъжностни лица.\"В края на 2017 г. изпратихме документи в прокуратурата по т.нар. скандал \"Кумгейт\". Днес получихме писмо затова, че преписката се дава на специализираната прокуратура, която се занимава с престъпления на висши длъжностни лица\", уточни Йончева. По думите й самият факт, че документите са изпратени там означава, че вече ще бъдат разследвани висши длъжностни лица и че има достатъчно факти, които пораждат основателни съмнения. \"Напомням, че тези документи съдържат обосновани съмнения, че в община Хасково са се извършвали престъпления от група, усвоявала обществени поръчки. Тази група беше наречена \"дрийм тйим\" от областния председател на ГЕРБ за Хасково\", каза още Йончева. ", "date": "2018.07.28", "title": "КС: Истанбулската конвенция противоречи на конституцията; БСП и ГЕРБ в задочен спор за \"Кумгейт\""}
{"url": "https://news.bg/world/arestuvan-e-bivsh-prezident-na-armeniya.html", "text": "Бившият президент на Армения Роберт Кочарян е бил задържан, предаде радио \"Свободна Европа\".Арестът му е бил разрешен от съда, за да бъде проведено разследването по обвиненията. Той е обвинен за смазването на протестите през 2008 година. При тях загинаха 10 души, сред които и двама полицаи. Кочарян управлява между 1998 и 2008 година, когато наследникът му на поста Серж Саркисян печели оспорваните избори. Самият Кочарян отрича обвиненията като политически мотивирани. Очаква се днес адвокатите му да дадат пресконференция. ", "date": "2018.07.28", "title": "Арестуван е бивш президент на Армения "}
{"url": "https://news.bg/world/maduro-razsledvan-za-prane-na-pari.html", "text": "Венецуелският президент Николас Мадуро е разследван за пране на пари.  Измамата е за 1,2 млрд. долара. Държавният глава е разследван от властите в САЩ като част от мащабна схема. Той не е споменат поименно, но източници от разузнаването са разкрили името му. Всичко води към него, са заявили те. Малко вероятно е президентът да свидетелства по делото. В същото време обаче самото намесване на името му ще има последици. Припомняме, че през последните години страната се тресе от криза и протести. Преди дни стана ясно, че Мадуро отлага планираната за 4 август деноминация на националната валута - боливара.Мярката има за цел да стабилизира националната икономика, която страда от хиперинфлация.Инфлацията в засегнатата от тежка икономическа криза Венецуела може да надмине колосалните 1 милион процента до края на 2018 година, съобщи Ройтерс. Агенцията се позова на предупреждение от Международния валутен фонд (МВФ).Поради лошо управление, корупция и ниската цена на петрола Венецуела изпадна в тежка икономическа криза. Липсва валута, нужна за вноса на хранителни стоки и лекарства.Положението в южноамериканската държава е сравнимо с ръста на цените Германия през 1923 година. ", "date": "2018.07.28", "title": "Мадуро разследван за пране на пари "}
{"url": "https://news.bg/politics/siderov-chu-biznesmenite-zasegnati-ot-shumniya-zakon-na-simeonov.html", "text": "Туристическият бранш губи приходи от непрекъснатите проверки за шума по заведенията, инициирани от вицепремиера Валери Симеонов. Това заяви лидерът на \"Атака\" и председател на ПГ на \"Обединени патриоти\" Волен Сидеров.Сидеров е във Варна, където се срещна с представители на бизнеса.В хода на срещата от бранша се оплакали на Сидеров, че проверките вредят на бизнеса. Проверките се осъществявали и от много институции едновременно, което плашило клиентите.Някои от засегнатите от \"шумния\" закон на Симеонов бизнесмени се страхували да застанат пред медиите, за да не им пратят още проверки и да ги затворят, заяви още Сидеров, цитиран от БНТ.\"Часът за прекратяване на музиката също според тях не е подходящ. И аз мисля, че 23 ч. е прекалено рано за нощни заведения\", заяви Сидеров и уточни, че все пак става въпрос специално за музикални заведения, където хората отиват да се веселят.\"То в 10 ч. се стъмва през лятото. 23 ч. тъкмо започва животът\", тълкува още Сидеров.По думите му часът или трябва да се изтегли по-късно, или да се измисли вариант да се създадат парти зони, които да не пречат на \"тихия\" туризъм.\"Не всичко да е под един знаменател\", заключи лидерът на \"Атака\".По-рано днес темата с \"шумните\" на вицепремеира Валери Симеонов коментира и министърът на туризма Николина Ангелкова. Тя не подкрепя твърдението, че сезонът става жертва на тази полемика. \"Когато има закони, които имат нужда от допълнително обсъждане, те трябва да бъдат допълнително обсъдени\", заяви Ангелкова.\"Имаме различия по някои теми, но затова решаваме всичко в диалог\", подчерта още министърът на туризма.", "date": "2018.07.28", "title": "Сидеров чу бизнесмените, засегнати от \"шумния\" закон на Симеонов"}
{"url": "https://news.bg/society/avtobus-s-balgari-zakasa-vav-frantsiya.html", "text": "Автобус с българи закъса във Франция, съобщиха от Министерството на външните работи.В автобуса се придвижват българи, които се прибират от Испания и Франция. Те са изправени пред сложна ситуация, след като в ранните часове тази сутрин автобусът им аварирал на територията на Франция.В ранния следобед автобусът е бил откаран в сервизен център, където фирмата \"Юнион Ивкони\", на която е автобусът, е работила по отстраняване на аварията, причинена от повреда на водната помпа.Около 50 пътници са настанени в център и имат осигурени храна, вода и тоалетна.Консулът на Република България във Франция е установил контакт с местните власти и автобусната компания, на този етап пътниците не желаят съдействие от нашето дипломатическо представителство във Франция.Аварията е възникнала около 4.30 часа местно време. Автобусът е закъсал на магистрала.В рейса има двама шофьори и 29 пътници, сред които и малки деца, уточнява БиТиВи. \"Намираме се в безизходица, няма реакция от транспортната фирма и никакъв начин за връзка\", заяви Ирена Тодорова, която се придвижва с автобуса. По думите ѝ след час чакане се наложило пътниците да се обаждат на 112 и да искат помощ от френските власти.По-късно управителят на фирмата превозвач \"Юнион Ивкони\" Георги Атанасов заяви, че хората са придвижени на безопасно място. Те са откарани в заведение. По думите му автобусът се ремонтира на място и по обед българско време би трябвало да тръгне към нашата страна заедно с пътниците.\"Големият проблем, който се е получил, е, че пътната помощ е поискала парите да бъдат в брой. Затова са се забавили колегите, иначе досега е щял да бъде отстранен проблемът\", обясни още Атанасов.Версията на Ирена Тодорова обаче е различна. Според нея цялата работа по извеждането на хората била свършена от френската страна след подадения от пътниците сигнал. Така пътниците се оказали в база на пътната помощ. Тя сподели, че дори имало предложение френски автобус да извози българите ни до София, но от българската фирма отказали това.Според Тодорова рейсът е бил в лошо състояние. На задните седалки имало течове от покрива.Пътничката е категорична, че като се прибере в България ще си потърси правата по установения ред.", "date": "2018.07.28", "title": "Автобус с българи закъса във Франция"}
{"url": "https://news.bg/int-politics/ministerstvo-v-ekvador-otreche-da-e-narezhdano-na-asandzh-da-napusne-posolstvoto.html", "text": "Министерството на съобщенията на Еквадор отрече, че на създателя на WikiLeaks Джулиан Асандж му е било наредено да напусне посолството на страната в Обединеното кралство.Вчера беше съобщено, че президентът на Еквадор Луис Морено е постигнал споразумение с британските власти да предаде Асандж през следващите няколко седмици.Асандж живее в еквадорското посолство Лондон през последните 6 години.\"Националното министерство на съобщенията съобщава, че президентът на републиката Ленин Морено не е нареждал когато и да било Джулиан Асандж да напусне посолството на Еквадор в Лондон\", се изтъква в изявление на министерството.Настоящият президент на Еквадор преди е определял Асандж като \"наследен проблем\" и \"камъче в обувката\". Асандж получи закрила от Еквадор при управлението на предишния президент Рафаел Корея.Основателят на \"Уикилийкс\" се укри в еквадорското посолство в Лондон през 2012 г., избягвайки да бъде екстрадиран в Швеция заради обвинения в сексуални посегателства. Асандж също така е изправен пред обвинения в шпионаж в САЩ за разкриването на класифицирана информация.  ", "date": "2018.07.28", "title": "Министерство в Еквадор отрече да е нареждано на Асандж да напусне посолството "}
{"url": "https://news.bg/politics/borisov-za-bsp-neka-se-zabavlyavame-s-tyah-kolela-karat-kone-yazdyat-stavat-moderni.html", "text": "Каква мощност? Аз три пъти им занесох властта. Диктаторът отива - моля ви се вземете управлявайте, ето ви оставката, ето ви - направете. Три пъти го правих, дет се вика смеят ми се сега и те не могат. Така премиерът Бойко Борисов коментира събора на социалистите на Бузлуджа.Коментарът си Борисов направи, след като в Нови пазар бяха открити санираните сгради на пожарната и полицията. Стана ясно, че Министерството на регионалното развитие и благоустройството е отпуснало 2 млн. за асфалтиране на улиците и за смяна на канализацията и водоснабдяването.\"За последните 20 години - над 20 милиона са влезли в Нови пазар\", заяви Борисов. Той бе категоричен, че най-много кметове имат ГЕРБ и ДПС и не могат да делят кметовете.Борисов припомни, че в Шумен за последните години са изградени пречиствателна станция, спортна зала, кръгово, санирани са 28 жилищни блока. Стана ясно, че там очакват да бъде изграден наново и стадионът. Споменаването му стана повод Борисов да възкликне: \"Чакате стадиона - поне да не го бяха разрушили. Нека се забавляваме с тях, не са лоши - колелета карат, коне яздят - стават модерни\", коментира още премиерът.\"Честит им празник. Ние показваме. Всеки кмет на Нови пазар от БСП може да седне при моя кмет и да каже - аз направих това и това и моят да каже това и това. С всеки град, с всяко село\", заяви Борисов.На въпрос очаква ли критики към правителството по време на днешния събор в Бузлуджа, където са се събрали 50 хиляди души, Борисов отсече: \"Не думай - те са толкова! В Нови пазар имат един кмет в цялата община\".\"Нека си хапнат, да си пийнат. Те обичат, не бива да се харчи енергия. Това си е тяхна традиция. Много злини са направили за тези десетилетия - нашата работа е да не им разваляме празника. Нашата работа е да показваме какво е било и се радвам, че кметовете вече започват да слагат снимки на това, което е било и това, което сме направили. Така че можете спокойно да им покажете - това беше при управлението на БСП, това е при управлението на ГЕРБ\", убеден е премиерът.Той си спомни за времето, когато беше кмет на София с думите: \"Аз знам какво е да си кмет по време на управление на БСП. В София направиха криза с боклука. Щяха да уморят хората. Не помните ли - техният лидер, когато ходеше да мие с Вълка улиците на София. Те ще ми говорят за кметове, какво са правили, какво са мъчили, да не говорим, че са ги и трепали преди години - 44-та.\"Борисов изрази увереност, че с изграждането на инфраструктурата и повече българи ще се връщат у нас.\"Ако искаме да вдигаме брутния вътрешен продукт, ако искаме да върнем хората в България, трябва максимум бързо да развиваме инфраструктурата - това, което се прави. Нали в тези сгради - пожарна, полиция, община живеят и работят българи. Когато им създаваш нормални условия за работа - те след това си идват\", сигурен е премиерът.Той увери, че строитеството на АМ \"Хемус\" вървяло с добри темпове: \"Вчера минах да проверя \"Хемус\" и трябва да ви кажа, че от Ябланица надолу толкова са напреднали и толкова здраво се строи, че за три-четири години аз мисля, че ще я вържем с Варна.\"На въпрос на протеста на майките на децата с увреждания, Борисов каза: \"Ще се видя с тях и ще преценим. Желанието ми е трите закона, ако могат да влязат заедно, за да видим за колко пари става въпрос\" .", "date": "2018.07.28", "title": "Борисов за БСП: Нека се забавляваме с тях - колела карат, коне яздят, стават модерни"}
{"url": "https://news.bg/politics/ninova-na-buzludzha-tazi-shayka-porobi-naroda-si.html", "text": "Предсрочни избори и ляво управление. Тези призиви се чуха на събора на левицата на Бузлуджа.\"Шайката си отива, народът остава и той трябва да избере пътя си\", заяви пред десетките хиляди социалисти лидерът Корнелия Нинова. Според нея държавата се управлява от шайка. \"Тази шайка пороби народа си, открадна България, тя си създаде правила и закони, които ги направиха безнаказани\", подчерта тя.\"Народе, посегнаха на най-святото ни, на правото ни да мислим свободно, да говорим свободно, да бъдем с различно мнение, да бъдем хора с достойнство\", посочи Корнелия Нинова.\"Събра ни и настоящето, тревогата, че изчезваме като народ, болката, че сме най-бедни в Европа\", коментира още соцлидерът и посочи, че тези, които са съградили България, живеят с 200 лева.Не трябва да си правим илюзии, сигурно и в нашите редици ще има хора, които няма да приемат предложението ни към народа ни, посочи Нинова. \"Не се отказвайте, колкото и да е трудно. Бъдете неподкупни, да бъдем последователни, за да ги докараме докрай\", поиска Нинова от своите.Не казваме, че всичко ще бъде сега и веднага, но трябва да започнем разговора с народа си, убедена е Нинова. Имало прослойка от икономически кръгове, които си купуват политици от всички цветове и няма значение кой управлява, обяви лидерът на левицата.\"Да говорим за най-големия бич в България - бедността и неравенствата\", поиска Корнелия Нинова. \"Предлагаме държавата да не приватизира и концесионира националните си богатства\", настоя тя.Председателят на ПЕС Сергей Станишев вижда възможност за нови избори.\"Всеки нов ден на управление на това правителство е пагубен за България\", заяви той.По думите му предсрочните избори са спасителни за България. Затова БСП трябва да работи, за да предизвика и спечели предсрочни парламентарни избори, каза Станишев. \"Европа се променя, но духат различни ветрове\", подчерта той.", "date": "2018.07.28", "title": "Нинова на Бузлуджа: Тази шайка пороби народа си "}
{"url": "https://news.bg/disasters/malniya-udari-samolet-v-moldova.html", "text": "Мълния удари самолет в Молдова. Полетът за Санкт Петербург е бил отменен, съобщават местни медии.Инцидентът е станал около десетина минути след излитането от летището в Кишинев.Удареният от мълния самолет е принадлежал на авиокомпания \"Еър Молдова\". Никой от пътниците на борда и екипажа не е пострадал.След инцидентът командирът на самолета е взел решение да се върне на летището. Кацането е било успешно. След проверка на самолета. Властите на летището решили да отменят полета за Санкт Петербург.", "date": "2018.07.28", "title": "Мълния удари самолет в Молдова"}
{"url": "https://news.bg/crime/namerena-e-martva-zhena-v-moreto-vav-varna.html", "text": "Труп на жена е бил изваден днес следобед от морето в района пред Морската гара във Варна. Това съобщи говорителят на Областната дирекция на МВР Ивана Милева.По думите ѝ сигнал е подаден около 15.10 часа. Тялото е забелязано близо до заведенията в Зоната за отдих до Вълнолома.Жената е на видима възраст около или над 60 години.Към момента все още самоличността ѝ се установява, въпреки че има някакви насоки коя е тя. Засега в полицията не разполагат с данни за престъпление. Не са установени притеснителни улики или такива, свързани с криминално престъпление.", "date": "2018.07.28", "title": "Намерена е мъртва жена в морето във Варна"}
{"url": "https://news.bg/int-politics/navalni-v-yaroslavsk-hvarliha-30-mlrd-rubli-za-skapi-koli.html", "text": "В Русия вдигат пенсионната възраст, без да се съобразяват с мнението на руснаците. Това пише опозиционният лидер Алексей Навални.За безочието на властта той дава пример с Ярославск. Там местната власт на 18 май местната власт пуска обществена поръчка за 30 000 000 рубли (€409 000). Тя е за закупуването на 20 автомобили \"Тойота Камри\".Освен безочието в условията да са записани строги изисквания за конкретен модел от конкретна компания, Алексей Навални се възмущава от нежеланието на местната власт да инвестира в облагородяването на района. С 30 млрд. рубли могат да се газифицират десет села или да се закупят 20 апартамента, в които да бъдат настанени социално - нуждаещи се.В Русия не стихват протестите срещу желанието на властите да вдигнат пенсионната възраст.", "date": "2018.07.28", "title": "Навални: В Ярославск хвърлиха 30 млрд. рубли за скъпи коли"}
{"url": "https://news.bg/disasters/silno-zemetresenie-raztarsi-indoneziya-1.html", "text": "Силно земетресение е регистрирано в Индонезия, съобщи геоложката служба на САЩ. Трусът е бил с магнитуд от 6 по скалата на Рихтер.Той е усетен най-силно край южното крайбрежие на индонезийския остров Сулавеси. Епицентърът е бил в морето, на 247 км южно от град Катабу, на дълбочина 578 км.Властите съобщиха, че нямат данни за разрушения или пострадали жители. Индонезийският архипелаг се състои от 18 000 острова и е разположен в т.нар. Тихоокеански огнен пръстен - район с чести земетресения.", "date": "2018.07.28", "title": "Силно земетресение разтърси Индонезия"}
