{"url": "https://news.bg/world/hilyadi-na-protest-sreshtu-nasilieto-sled-ubiystvoto-na-kmeta-na-gdansk.html", "text": "Хиляди се събраха на протести срещу насилието в Полша. Демонстрацията бе по повод на убийството на кмета на град Гданск Павел Адамович. Протести се проведоха не само в този, но и в други градове на страната, предаде АФП. Най-многобройни са били протестите в столицата Варшава и Гданск. Кметът на Варшава Рафал Тшасковски е участвал в проявата, като е изнесъл реч срещу омразата. Проведени са били и бдения на мястото на убийството. Съграждани на кмета са заявили пред медиите, че той ще им липсва и са дали висока оценка не само на работата му на този пост, но и на човешките качества, които той е показвал. Припомняме, че Адамович  с нож в гърдите по време на благотворителен концерт в неделя вечерта. След нападението той претърпя операция, продължила повече от пет часа. Жители на Гданск се редиха часове наред, за да дадат кръв. Мъжът обаче не оцеля. 53-годишният Адамович заемаше поста на кмет от 1998 година. Нападателят е 27-годишният жител на Гданск Стефан В., който е с криминално минало. 27-годишният е излязъл от затвора през миналия месец. След атаката нападателят казал пред тълпата, че обвинява бившата управляваща партия \"Гражданска платформа\", подкрепила кмета, за влизането си в затвора по обвинения в насилие през 2014 г.Адамович е мразена фигура от крайнодесните кръгове, тъй като защитава мигрантите, бежанците и ЛГБТ общността, но няма доказателства до момента, че атаката е политически мотивирана.Сбогом, Павел. Ще ми липсваш, написа в \"Туитър\" бившият полски президент Лех Валенса. Европейският парламент почете кмета с минута мълчание. Председателят на Европейската комисия Жан-Клод Юнкер изрази скръбта си от покушението. ", "date": "2019.01.14", "title": "Хиляди на протест срещу насилието след убийството на кмета на Гданск"}
{"url": "https://news.bg/world/tsipras-se-ochakva-da-otselee-na-vota-na-doverie-v-sryada.html", "text": "Очаква се премиерът на Гърция Алексис Ципрас да оцелее на вота на доверие в парламента в сряда, след като \"Независими гърци\" напуснаха коалицията заради разногласия около споразумението с Македония, информират \"Ройтерс\" и \"Катимерини\".В неделя военният министър Панос Каменос, лидер на \"Независими гърци\", обяви, че напуска коалицията, която управлява Гърция през последните четири години. Решението поставя под въпрос мнозинството на Ципрас в законодателния орган и увеличава вероятността от предсрочен вот.Но инвеститорите са относително уверени, че Ципрас може да спечели вота. Дори и да изгуби гласуването, това би означавало изборите да се проведат няколко месеца по-рано, тъй като по план парламентарният вот трябва да се проведе през октомври, отбелязват банкери и анализатори.Гръцките депутати ще започнат да дебатират вота на доверие във вторник, а гласуването ще се проведе в сряда вечерта.СИРИЗА има 145 места в 300-членния парламент и подкрепата на един независим депутат. Управляващата партия се нуждае от още най-малко пет гласа.Днес министърът на туризма Елена Кундура и депутат от АНЕЛ обявиха, че ще подкрепят Ципрас. Каменос изгони и двамата от партията. Още двама депутати от АНЕЛ съобщиха, че ще подкрепят гръцкия премиер.Но критици се съмняват, че гръцкият парламент ще успее да прокара сделката с Македония. През миналата седмица Основната опозиционна партия в лицето на \"Нова демокрация\" в Гърция е против сделката. Според социологически изследвания партията води с 8-12% на СИРИЗА.", "date": "2019.01.14", "title": "Ципрас се очаква да оцелее на вота на доверие в сряда"}
{"url": "https://news.bg/world/chetirima-zaginali-i-stotitsi-raneni-pri-atentat-na-talibanite-v-afganistan.html", "text": "Най-малко четирима души загинаха, а стотици други бяха ранени при атентат в афганистанската столица Кабул, предаде Daily Mail. По последни данни, пострадалите са 113 души.  Най-малко 23 деца са сред ранените. Новината беше потвърдена от вътрешното министерство, полицията и здравните власти. Кола-бомба е била взривена в близост до строго охраняван район в столицата, където са настанени офисите на западни компании и жилищата на техни служители. Атаката е извършена вечерта при засилено движение по пътищата. Нанесени са щети по някои от сградите. Полицията издирва терористи в района на атаката. По-късно талибаните поеха отговорност за атентата. В изявление на техен говорител се казва, че атентаторите са били петима, сред които и самоубиец. Твърди се, че жертвите и ранените са военни - афганистански и чуждестранни. Подобни атаки са почти всекидневие в Афганистан. Последната по-тежка бе извършена около Коледа миналата година. Предполагаше се, че в поредния кървав акт на насилие са замесени или талибаните, или \"Ислямска държава\".Атаката идва на фона на мирните преговори, чиято цел е да се сложи край на 17-годишната война. В началото на януари талибаните съобщиха, че в Катар през тази седмица заради \"разногласия около дневния ред\".Конкретно те имат разногласия с американците за участието на представители на Кабул на преговорите, както и заради възможно спиране на огъня и размяна на затворници.Войната в Афганистан е най-продължителната в историята на САЩ. Тя струва на Вашингтон близо 3 трилиона долара. Десетки хиляди са загинали.", "date": "2019.01.14", "title": "Четирима загинали и стотици ранени при атентат на талибаните в Афганистан "}
{"url": "https://news.bg/world/moskva-reshenieto-na-skopie-za-imeto-e-nalozheno-otvan.html", "text": "Решението на македонския парламент, който гласува за промяна на името, е наложено отвън и не отразява волята на македонския народ.Това се казва в позиция на Министерството на външните работи на Русия във връзка с , съобщават руски медии.Москва вижда този ход като продължение на процеса по изкуствена промяна на името на държавата с цел \"принудително издърпване на Скопие към НАТО\".Според ведомството позицията на държавния глава на Македония и мнението на повечето граждани на страната, които отхвърлиха споразумението за името с Гърция, са пренебрегвани. Министерството също посочи опозицията срещу сделката в Гърция и повтори призива на Русия за намиране на стабилно решение без външен натиск и налагане на условия, а на базата на широка обществена подкрепа и в рамките на закона.Русия смята, че въпросът трябва да бъде обсъден от Съвета за сигурност на ООН.", "date": "2019.01.14", "title": "Москва: Решението на Скопие за името е наложено отвън"}
{"url": "https://news.bg/world/demokratichnata-yunionistka-partiya-nyama-da-podkrepi-sdelkata-za-brekzit.html", "text": "Заместник-председателят на Демократичната юнионистка партия Найджъл Додс заяви, че партията ще гласува против договореното от премиера на Великобритания Тереза Мей споразумение за Брекзит, съобщават британски медии.Додс пояснява, че въпросът за защитния механизъм за избягване на \"твърда\" граница между Северна Ирландия и Ирландия не е разрешен.\"Споразумението не е нещо, което смятаме, че можем да подкрепим, защото не носи Брекзит и не защитава Обединеното кралство\", подчерта той.\"Не можем да подкрепим споразумението на Тереза Мей\", категоричен северноирландският политик.Запитан дали Великобритания ще напусне ЕС на 29 март без споразумение, Додс отговори, че ЕС трябва да \"осъзнае, че споразумението на масата няма да мине през Камарата на общините и трябва да бъде поправено\".По-рано председателят на Европейския съвет в писмо, че ще направят всичко възможно клаузата за защитния механизъм да не бъде задействана. Министър-председателят пък обяви, че Лондон е получил \"ценни гаранции\" от ЕС.", "date": "2019.01.14", "title": "Демократичната юнионистка партия няма да подкрепи сделката за Брекзит"}
{"url": "https://news.bg/politics/gerb-predstavya-manfred-veber-v-sofiya.html", "text": "ГЕРБ представя водещия кандидат на ЕНП Манфред Вебер на 19 май в столичната \"Арена Армеец\". Председателят на предизборния щаб на ГЕРБ Цветан Цветанов е получил потвърждение от директора на кампанията на ЕНП за европейските избори и заместник-председател на партията Дара Мърфи.По този повод,  с подготовката за централното събитие на партията. На събитието в залата освен Вебер, ще бъдат представени и кандидатите на ГЕРБ за членове на Европейския парламент.Припомняме, че в началото на октомври Премиерът Борисов се закани да не подкрепи Манфред Вебер за следващ шеф на ЕК заради туитове на Вебер срещу България във връзка с  на  в Русе. \"Прочетох чудовищни неща за България и нито едно вярно. Ще си променим мнението за шпиценкандидата на ЕНП\", коментира тогава Борисов.След това Вебер написа в Туитър: \"Силно приветствам предварителните резултати от разследванията на убийството на Виктория Маринова. Българските власти действат бързо и ефективно. Имаме пълно доверие в българските власти да намерим справедливост за семейството и близките на Виктория Маринова\".\"Да не повтарям упреците ми към него. Много от партиите се опитваха да използват политически бруталния случай с убийството в Русе. Имаше голямо извинявай и от страна на Вебер, и от другите колеги\", обясни в средата на октомври Борисов.На 8 ноември Бойко Борисов подкрепи кандидатурата Манфред Вебер за председател на Европейската комисия от EНП по време на конгреса на партията във финландската столица Хелзинки.", "date": "2019.01.14", "title": "ГЕРБ представя Манфред Вебер в София"}
{"url": "https://news.bg/int-politics/novi-ulichni-sblasatsi-mezhdu-uchiteli-i-politsiya-v-atina.html", "text": "Учители от начални училища в гръцката столица Атина са влезли в сблъсъци с полицейски части за борба с безредиците за втори път за по-малко от седмица по време на протест срещу плановете на правителството за промяна на условията за наемане в публичния сектор, съобщава \"Ройтерс\".Насилието избухна, след като протестиращи учители, които са в 24-часова стачка, са се опитали да пробият полицейски кордон до сградата на парламента. Някои демонстранти са хвърляли пиратки и фойерверки по полицията, която е отговорила със сълзотворен газ. Сблъсъците са били краткотрайни.Повече от 3 000 души са взели участие в протеста, държейки плакати, на които пише \"Наемане за постоянно сега!\"Учителите твърдят, че училищата нямат достатъчно персонал и настояват за създаването на допълнителни постоянни позиции. Те твърдят, че законопроектът за министерството на образованието, който понастоящем е в процес на обществено обсъждане, е несправедлив към учителите с дългогодишен стаж.Гърция замрази наемането в публичния сектор през годините на икономическата криза, която започна в края на 2009 г.Лявото правителство на СИРИЗА обеща да наеме 15 000 учители през следващите три години. Синдикатите не са доволни от процеса по подбор на наетите, твърдейки, че е несправедлив към някои кандидати и настояват, че трябва да се наеме по-голям брой. ", "date": "2019.01.14", "title": "Нови улични сблъсъци между учители и полиция в Атина"}
{"url": "https://news.bg/society/slavi-trifonov-iska-da-vidi-fakturite-za-kulata-v-plovdiv.html", "text": "Слави Трифонов иска да види фактурите за кулата в Пловдив. В своя публикация във Фейсбук, той обяснява как е усетил, че \"Нещо не е наред\".\"Да оставим настрана това, че зрителите се сбиха за одеяла, че кукерите бяха кукери наполовина, а долу бяха обути с маратонки, че Теодосий Спасов свиреше на фона на някакъв кашон, че българският еврокомисар Мария Габриел говореше някакви глупости, че пловдивският кмет Тотев говореше още по-големи глупости ...\", коментира Трифонов.\"И си викам - кое не е наред?! И изведнъж чатнах - сцената. Аз тази сцена я познавам. Аз съм я наемал, когато правихме концерт на стадион \"Васил Левски\". Правихме го на същата тази сцена\", допълва той.\"Верно, беше построена хоризонтално, но това са плоскости, които могат да бъдат наредени нагоре или настрани. Затова се изненадах, когато в БТВ Новините съобщиха, че сцената за откриването струва 2 милиона лева. 2 милиона лева. А аз наех същата тази сцена, от същата немска фирма и тя, заедно с осветлението, видеостените, озвучаването и електрогенераторите, струваше 681 хиляди лева\", обяснява Трифоново.Той добавя, че \"същата сцена, от същите хора, аз я взех за 681 хиляди лева. А държавните чиновници са дали 2 милиона. Искате ли да се сетите къде е отишла разликата от близо милион и половина лева?\"\"И за доказателство аз веднага мога да извадя фактурите, с които платих същата тази сцена, от същата тази немска фирма. Искам и европейските културни общинари от Пловдив да извадят фактурите и да покажат за какво точно са платили 2 милиона наши пари\", коментира Слави Трифонов.Цяла година , на изкуството и на красотата, отбеляза председателят на Народното събрание Цвета Караянчева на откриването на изложбата \"Изкуството на свободата - от Берлинската стена до уличното изкуство\".Припомняме, че Пловдив влезе и в  на вестник \"Ню Йорк Таймс\" за .", "date": "2019.01.14", "title": "Слави Трифонов иска да види фактурите за кулата в Пловдив"}
{"url": "https://news.bg/bulgaria/radan-kanev-romskata-prestapnost-se-politizira.html", "text": "Ромската престъпност традиционно се политизира. Това редовно се случва преди избори. Това заяви Радан Кънев от \"Демократична България\" в предаването \"Лице в лице\" по bTV. Според него, закони в страната има, те са достатъчно строги, но не се спазват. Незаконните постройки и системната престъпност показват продължаващото беззаконие в страната ни. Агресията на националистите не е по-малко опасна, категоричен е той. Това е двустранна агресия, която след време ще се превърне в проблем. Припомняме, че протестиращите жители на пловдивското село Войводиново временно .Хората спират с недоволството, за да изчакат да изтече законовият срок, в който собствениците на по-масивни незаконни постройки имат право да обжалват събарянето им.Вчера, докато се събарят постройки, така че да се спести ресурс от охрана на недоволствата и охрана в ромската махала.Междувременно  пред Министерския съвет излязоха ромски организации, които настояха за публично извинение и оставка на вицепремиера Красимир Каракачанов.Повод за протеста са думите на Каракачанов по казуса \"Войводиново\". Според организациите той всява етническа омраза.Припомняме и думите на Той нарече циганите, извършители на побоя над военен във Войводиново, \"нагли\" и декларира, че ще постави на обсъждане в Министерски съвет програма от мерки за справяне с циганската престъпност.", "date": "2019.01.14", "title": "Радан Кънев: Ромската престъпност се политизира "}
{"url": "https://news.bg/world/mey-pred-deputatite-istoriyata-shte-vi-sadi-brekzit-bez-sdelka-e-zaplaha-za-stranata.html", "text": "Министър-председателят на Великобритания Тереза Мей предупреди, че сценарий Брекзит без споразумение представлява \"реална заплаха\" за единството на Великобритания, съобщават британски медии.Мей говори пред Камарата на общините в последен опит да убеди депутатите да подкрепят сделката, която ще бъде подложена на гласуване във вторник, 15 януари.\"\", каза тя пред депутатите и повтори, че нейното споразумение отговаря на резултатите от референдума.Премиерът подчерта, че при ратифициране на сделката страната ще има почти две години да завърши следващата фаза от преговорите, а също така е възможно удължаване на преходния период, ако се наложи.Въпреки че признава, че сделката \"не е перфектна\" и че представлява компромис, Тереза Мей увери, че всяка споразумение с ЕС ще съдържа защитен механизъм и призова депутатите \"да не подвеждат британския народ\".Тя отново отхвърли вероятността Великобритания да напусне Общността по-късно от предварително заложената дата 29 март и отбеляза, че правителството е категорично в намерението си да изведе страната от ЕС в края на март.Мей обяви ясно, че Великобритания никога няма да позволи връщане на \"твърда\" граница с Ирландия. По думите й ЕС е обявил, че не вижда защитния механизъм като единствения, който може да избегне \"твърда\" граница между Ирландия и Северна Ирландия.Министър-председателят призова депутатите да разгледат споразумението още веднъж и да помислят как историята ще ги съди, как ще влязат в учебниците с решението си утре.Лидерът на Лейбъристката партия Джереми Корбин заяви от своя страна, че Мей не е осигурила обещаните от нея правни гаранции. Според него писмото на Корбин вярва, че Мей е изправена пред \"унизителна загуба\" и отбеляза, че вината е изцяло нейна. Лейбъристът смята, че сделка, която може да бъде подкрепена от долната камара на парламента, трябва да включва оставане в митническия съюз и поддържане на стандартите на ЕС.Ако споразумението на правителството бъде отхвърлено на гласуването утре, време е за предсрочни избори и ново правителство, категоричен Корбин.", "date": "2019.01.14", "title": "Мей пред депутатите: Историята ще ви съди, Брекзит без сделка е заплаха за страната"}
{"url": "https://news.bg/politics/do-2030-g-balgariya-mozhe-da-ima-nova-yadrena-moshtnost.html", "text": "До 2030 година няма да има закриване на мощности в комплекса \"Марица-Изток\". Това важи както за ТЕЦ-ове, така и за мините. Това е разписано в Интегрирания национален план за климата и енергетиката до 2030 година, с хоризонт до 2050 година, който вчера е представен за първо обсъждане пред синдикатите в министерство на енергетиката, съобщава КНСБ.В плана е записано, че до 2030 г. България може да има нова ядрена мощност, стана ясно на срещата с КНСБ и КТ \"Подкрепа\". Това обаче е записано под условие, тъй като зависи от  и редица други условия.С плановете се определят националните цели на държавите членки и политиките и мерките за постигането им. Това гарантира постигането на целите на европейско ниво до 2030 г. в областта на изменението на климата, а именно 32% дял на енергията от възобновяеми източници в брутното крайно потребление на енергия, 32,5% подобрение на енергийната ефективност и поне 15% междусистемна свързаност.Интегрираният национален план в областта на енергетиката и климата е устойчив, социално приемлив и гарантира националните интереси на страната ни. Той ще разпише ясно, че България няма друга алтернатива освен въглищната енергетика, заяви министър Теменужка Петкова. По думите й въглищата са част от националната сигурност и няма друга алтернатива за енергийната ни система.След 2030 година се планира поетапно закриване на мощности в трите ТЕЦ-а на територията на комплекса, заявиха от министерство. Причината е техния технологичен ресурс. Ако обаче има инвестиции в нови технологии, те ще продължат да работят, обявиха от ведомството.В интегрирания план е предвидено увеличаване на дела на възобновяемите енергийни източници в крайното брутно потребление до 25 процента, съобщи енергийният министър.Категоричната визия на енергийното министерство е, че оттук нататък не може да има стимулиране на този тип производители на ток чрез цената. Те трябва да изграждат своите мощности изцяло на пазарен принцип, изтъкна Теменужка Петкова.Веднага след като стартират консултациите с Европейската комисия по проекта на плана ще започне паралелно обществено обсъждане и у нас с Народното събрание, местни и регионални институции, местната общественост, неправителствени организации и други заинтересовани страни.Синдикатите и министерството се разбраха, че ще проведат втора среща по плана в началото на февруари, след като се запознаят с проекта.", "date": "2019.01.14", "title": "До 2030 г. България може да има нова ядрена мощност"}
{"url": "https://news.bg/int-politics/frantsiya-obeshta-1-mlrd-evro-pomosht-za-vazstanovyavane-na-irak.html", "text": "Френският външен министър Жан-Ив льо Дриан заяви, че Франция предоставя 1 млрд. евро, за да помогне на Ирак да се възстанови след войната срещу терористичната групировка ДАЕШ (\"Ислямска държава\"), съобщава \"Асошиейтед прес\".Льо Дриан, който се срещна с иракския си колега в Багдад днес, заяви, че помощта ще отиде за възстановяване на най-опустошените райони на Ирак.Министерството на планирането на Ирак изчисли разходите за реконструкция на страната на 88 млрд. долара. Ирак успя да набере 30 млрд. долара на донорска конференция в Кувейт през миналата година.Външният министър на Ирак Мохамед Алхаким благодари на Франция за нейната помощ за малцинствената общност йезиди. Терористите от ДАЕШ поробиха и избиха хиляди йезиди по време на краткото им управление в Северен Ирак по-рано през това десетилетие.Франция е член на международната коалиция, която териториално разгроми терористичната групировка в Ирак и Сирия.", "date": "2019.01.14", "title": "Франция обеща 1 млрд. евро помощ за възстановяване на Ирак"}
{"url": "https://news.bg/world/monetite-ot-fontana-di-trevi-skaraha-tsarkvata-i-kmeta-na-rim.html", "text": "Монетите, хвърляни от туристите във фонтана \"Ди Треви\" в италианската столица Рим, доведоха до спор представителите на Римокатолическата църква и кмета на Вечния град Вирджиния Раджи, предаде ANSA. Всяка година тези средства възлизат на повече от 1, 5 млн. евро и властите спорят за какво да бъдат похарчени. Обичайно, с тях се разпорежда католическата организация \"Каритас\". Тази година обаче кметът настоя те да бъдат вложени в ремонти. Това разгневи Църквата, която обяви, че така се \"удрят\" бедните хора в страната. За \"Каритас\" работят 300 служители и 5000 доброволци всеки ден и тяхната работа трябва да се подпомага, а не да им се пречи като се лишават от тези средства, категорични са от благоторителната организация. Раджи увери организацията, че няма да бъде лишена от нужното финансиране, за да може да функционира. ", "date": "2019.01.14", "title": "Монетите от фонтана \"Ди Треви\" скараха църквата и кмета на Рим "}
{"url": "https://news.bg/world/v-ispaniya-arestuvaha-182-ma-za-prisastvie-na-boy-s-petli.html", "text": "Испанската полиция съобщи, че е арестувала 182 души, за които се твърди, че са участвали в бой с петли в Южна Испания, съобщава \"Асошиейтед прес\".Арестите са били извършени в събота в югоизточната област Мурсия, когато полицията е нахлула по време на тайното събитие, което организаторите са нарекли национален шампионат на бой с петли.На арестуваните са повдигнати обвинения за жестокост към животните, уточниха от полицията.При полицейската акция са били открити шест мъртви петли и 97 живи, а полицаи са конфискували 300 000 евро в брой, свързани с незаконни залози.От полицията уточниха, че в събитието са участвали животновъди на петли от цяла Испания, които са екипирали птиците с метални шпори и са им дали лекарства, за да повишат агресивността им по време на боевете.", "date": "2019.01.14", "title": "В Испания арестуваха 182-ма за присъствие на бой с петли"}
{"url": "https://news.bg/economics/api-tarsi-it-ekspert-sas-zaplata-510-lv-minimum.html", "text": "АПИ търси IT експерт с обявена заплата 510 лв. минимум, като националното тол управление предвижда ръководна позиция срещу заплата, съобщава БТВ. \"Нивото, на което отговаря началникът на отдел, е така нареченото ниво седмо от класификатора на професиите, което означава, че неговата заплата ще варира от 1400 до 2800 лв.\", обяснява специалистът по киберсигурност Спас Иванов. АПИ коментира, че 510 лв. е минимумът, който трябва да се обявява по наредбата за заплатите на служителите в държавната администрация.Самата обява е публикувана преди минималната работна заплата да стане 560 лв. Средната заплата на IT специалист е над 1200 лв., в частния близо 2 600 лв., според статистиката, като IT специалистите получават и бонуси, обясняват специалисти.\"Има фирми, които предоставят не само спорт, не само работа от вкъщи, но и разговор с психолог или финансист, който да ви помогне с личните финанси\", допълва Надя Василева от фирма за подбор на кадри.Експертът, търсен от АПИ ще отговаря за сигурността и поддръжката на информационната система за винетките и тол таксите.Припомняме, от  за продажба по електронен път на винетки за тази година под шапката на новосъздаденото преди шест месеца тол управление.Още в първия работен ден обаче се оказа, че в цялата страна няма никаква готовност за продажба, системата не работи,  всички проблеми да бъдат решени, въпреки че още 3 януари беше обяснено, че терминали на всички гранични пунктове .Скандалът до този момент струва 4 , като последното е от тази сутрин - на шефа на Агенцията Светослав Глосов.Продават  ОМВ, може да се заплащат в брой, съобщиха от АПИ. От .Припомняме, в селата, където няма интернет, не се предлагат електронни винетки и шофьорите трябва да пътуват до място, където има интернет.Електронна винетка може да бъде купена на каса и платена в брой в Областните пътни управления, в офисите на Easy Pay и на мобилния оператор А1.", "date": "2019.01.14", "title": "АПИ търси IT експерт със заплата 510 лв. минимум"}
{"url": "https://news.bg/world/zaginal-i-19-raneni-pri-napadenie-s-nozh-v-kitay.html", "text": "Най-малко един човек е загинал, а 19 други са били ранени при нападение с нож в Китай, предоха местни медии, цитирани от РИА \"Новости\".Нападението е било извършено във Фуджоу, главен град на югоизточната провинция Фудзиен. 48-годишен мъж е нападнал хората, след което е скочил в реката. По-късно той е бил задържан от полицията. Появи се видео в социалните мрежи, което показва ареста на нападателя. Работи се по версия за спор, довел до атаката. ", "date": "2019.01.14", "title": "Загинал и 19 ранени при нападение с нож в Китай "}
{"url": "https://news.bg/economics/proveryavat-bulgartabak-za-zatvaryaneto-na-fabrikata-v-blagoevgrad.html", "text": "Агенцията за приватизация и следприватизационен контрол влиза на проверка във фабриката на \"Булгартабак\" в Благоевград, предаде БНР. Припомняме, че в петък стана ясно, че собствениците  и хиляди служители остават без работа. На работа са останали все още 15 души, които трябва да довършат последната поръчка на дружеството. Собствениците на \"Булгартабак холдинг\" обаче не са уведомили за действията си Агенцията и заради това е разпоредена проверка. Според приватизационния договор \"Булгартабак\" има ангажимент да запази предмета на производство до 2021 година в България, но не е уточнено къде. Така Благоевград БТ последва съдбата на дружеството в София.Преди 3 години стотици работници от софийския клон  срещу съкращението им от ръководството.През 2017 година дружеството  и от обвиненията на \"Да, България\" в контрабанда.Също през 2017 година, \"Бритиш американ табако\" придоби част от \"Булгартабак\".", "date": "2019.01.14", "title": "Проверяват \"Булгартабак\" за затварянето на фабриката в Благоевград "}
{"url": "https://news.bg/regions/v-burgas-i-shumen-obyavyavat-gripna-epidemiya.html", "text": "От Регионалния щаб за борба с грипа и острите респираторни заболявания (ОРЗ) обявиха грипна епидемия на територията на област Бургас. От Регионална здравна инспекция /РЗИ/ докладваха, че за последните 7 дни са регистрирани 451 случая на грип при наблюдавано население 20 269 души.От утре и РЗИ-Шумен обявява грипна епидемия на територията на област Шумен. Здравните власти са дали препоръка за преустановяване на учебните занятия в областта за периода 16 януяри - 18 януари включително.До второ нареждане се преустановяват детските и женските консултации, свижданията в лечебните заведения за болнична помощ и провеждането на профилактични имунизации.Припомняме, че по-рано днес беше Според специалистите най-засегнати са малките деца от 5 до 14 години.По данни на РУО на МОН има общо 13,87% отсъстващи ученици или 4900 ученици от общо 35300. Сред учителите отсъстващи са 3,73% или 135 от общо 3700.Най висок е процентът на отсъстващите ученици в община Средец - 23,17%, а най- нисък в община Айтос - 9,10 %.От утре, 15 януари децата в училищата на територията на област Бургас излизат в грипна ваканция до 18 януари. Детските градини ще работят с режим на \"засилен филтър\", като ще бъде ограничен достъпа на родители и външни лица.От Министерство на здравеопазването съобщиха и че в област Силистра и предвид трайния ръст се въвеждат предепидемични мерки за овладяване на заболяемостта на територията на областта.До второ нареждане в област Стара Загора, област Силистра и област Бургас се преустановяват детските и женските консултации, свижданията в лечебните заведения за болнична помощ и провеждането на профилактични имунизации.", "date": "2019.01.14", "title": "В Бургас и Шумен обявяват грипна епидемия"}
{"url": "https://news.bg/world/otneha-titlite-na-saotkrivatelya-na-strukturata-na-dnk-za-rasistki-komentari.html", "text": "Американски учен, спечелил Нобелова награда за структурата на ДНК, е лишен от почетните титли в лабораторията, която някога е водил, заради расистки коментари в документален филм, съобщава СиЕнЕн.Джеймс Уотсън, който открива двойната спирална структура на ДНК заедно с Франсис Крик през 50-те години на миналия век въз основа на работата на британския химик Розалинд Франклин, коментира във филм на PBS, че \"гените причиняват разлика в интелигентността между белите и черните хора в тестовете за интелигентност\".След известен период на лутания и неуспехи описани в книгата на Уотсън \"Двойната спирала\", в началото на 1953 г., учените представят своя двойно-верижен модел на структурата на ДНК, публикуван в сп. \"Нейчър\" на 25 април, който след това е потвърден експериментално от много учени. За това откритие Уотсън, Крик и Уилкинс получават Нобеловата награда за 1962 г. През следващите десетилетия Уотсън работи като преподавател в Харвардския университет и Калифорнийския технологичен институт, от 1968 г. е директор на Лабораторията в \"Колд Спринг Харбър,\" Ню Йорк, а от 1988 до 1992 г. е ръководител на проекта \"Човешки геном\" - Human Genome Project.Коментарите на 90-годишният учен са осъдени от лабораторията, която съобщава, че \"недвусмислено отхвърля необоснованите и безразсъдни лични мнения, изразени от д-р Джеймс Д. Уотсън\", като отбелязва, че изявленията са \"осъдителни и неподкрепени от науката\".\"Лабораторията осъжда злоупотребата с науката, която оправдава предразсъдъците\", допълват те.Уотсън е коментирал пред британския вестник \"Сънди Таймс\" през 2007 г., че \"по своята същност имам мрачни перспективата за Африка, защото всички наши социални политики се основават на факта, че тяхната интелигентност е същата като нашата, докато всички тестове не показват това.\"Ученият добавя, че макар да се надява, че всички са равни, \"хората, които трябва да се справят с черните служители, смятат, че това не е вярно\". Тези коментари доведоха да освобождаването му от административни задължения, но досега запазваше почетните си титли.Уотсън се извини за коментарите през 2007 г., но в документалния филм на PBS \"Американски майстори: Декодиране на Уотсън\", който е излъчен на 2 януари, той обяснява, че възгледите му не са се променили. Забележките са последните в поредица от расистки и хомофобски изявления, които опетняват кариерата на Уотсън.През 1997 г. британската \"Съндей Телеграф\" го цитира когато казва, че на жените трябва да бъде позволено да прекратяват бременност, ако например в плода е открит ген за хомосексуалност.По време на лекционно турне през 2000 г. той предполага, че може да има връзки между теглото на човека и нивото на амбиция и между цвета на кожата и сексуалната мощ.\"Ето защо имате любители на латиносите\", коментира той, според цитат на \"Асошиейтед прес\" от присъстващи на лекцията. \"Никога не сте чували за \"Английският любовник\", а само за \"Английският пациент\".В един британски телевизионен документален филм, излъчен през 2003 г., Уотсън предполага, че глупостта е генетично заболяване, което трябва да се лекува.", "date": "2019.01.14", "title": "Отнеха титлите на съоткривателя на структурата на ДНК за расистки коментари"}
{"url": "https://news.bg/int-politics/napadnaha-posolstvoto-na-livan-v-libiya.html", "text": "Посолството на Ливан в либийската столица Триполи е било нападнато от разгневени хора, съобщават местни медии, цитирайки ливанския посланик в страната.Според ливанския представител нападателите не са успели да влязат в сградата, но са свалили знамето на страната и плоча от стената на сградата на посолството.Посланикът уточни, че няма пострадали служители на посолството, като сградата е била затворена.По-рано редица арабски медии показаха видеоклип, в който са заснети протестиращи в ливанската столица Бейрут, които свалят и оскверняват знамето на Либия.Разрушената държава Либия е в състояние на катаклизми и сътресения след свалянето от власт и убийството на Муамар Кадафи през 2011 г.Страната, която преди беше голям производител на петрол, е разделена на две части, контролирани от различни правителства: източната част се управлява от избрания местен парламент, подкрепян от Либийската национална армия, ръководена от фелдмаршал Халифа Хафтар, докато западната част се контролира от правителство на националното единство, подкрепяно от ООН и ЕС.", "date": "2019.01.14", "title": "Нападнаха посолството на Ливан в Либия"}
{"url": "https://news.bg/politics/vigenin-iska-ostavkata-na-shefa-na-babh.html", "text": "Депутатът от БСП Кристиан Вигенин поиска оставката на изпълнителния директор на Агенцията по безопасност на храните д-р Дамян Илиев, предаде БНР.Причината са неадекватните според депутата действия на ветеринарите в община Болярово за ограничаване на заболяването чума по дребните преживни животни.Вигенин изрази мнение, че БАБХ е загубила доверието както на животновъдите, така и на гражданите.Той посочи, че първата и най-важна стъпка към възстановяване на доверието към агенцията е именно оставката на Дамян Илиев.Според Вигенин веднага след отстраняването на шефа на БАБХ трябва да се направи пълен анализ на дейността на агенцията при прилагането на мерките за ограничаване на заболяването.Червеният депутат напомни и че трябва да се изпълни , който да бъде прилаган по отношение на пострадалите стопанства.Припомняме, през лятото на 2018 г. в община Болярово бяха унищожени над 3300 овце и кози, а карантината в региона продължи повече от седем месеца.Масовата евтаназия доведе до , които негодуваха, че поминъкът им е отнет. Още тогава от .", "date": "2019.01.14", "title": "Вигенин иска оставката на шефа на БАБХ"}
{"url": "https://news.bg/politics/karakachanov-ne-vizhda-za-kakvo-da-se-izvinyava.html", "text": "Няма за какво да се извинявам. Така вицепремиерът и военен министър Красимир Каракачанов коментира исканията на ромски организации да се извини за думите си във Войводино.Каракачанов днес бе поздравен за празника \"Василица\" от ученици от Златарица. Те дойдоха в Министерство на отбраната.Единственият начин за пълноценна интеграция на ромите е през образование и труд, посочи министърът на отбраната Красимир Каракачанов.По думите му тази инициатива е добра, защото дава пример на останалите в общността как могат да се интегрират - през образованието и труда и \"те много добре знаят\".Крайно време е всички ромски организации да дадат отчет за това какво са свършили пред годините с милионите, \"да не казвам милиардите\", които са усвоили за интеграция, но без никакъв резултат. И случаят от вчера, който Каракачанов също коментира, показва преди всичко, че има проблем в обществото, категоричен бе министърът и допълни: \"Тези проблеми не се решават с протести\", заяви по повод . Според Каракачанов обаче те не се решават и със силови методи. \"Полицията си е свършила работата и във Войводино, и вчера - но какво от това?\"Затова е важно след  да е ясно какво се прави, обясни Каракачанов.Вицепремиерът отбеляза, че вече е изготвил Стратегия за интеграция, която трябва само да се внесе в МС. Той обясни, че интеграцията става през събаряне на гетата, защото хората в тях трябва да живеят заедно с останалите граждани по останалите квартали. Разрушаването на гетата, както и образованието е в ръцете на общините, обаче обясни Каракачанов.Те трябва да се трудят и да изкарват пари, за да си осигурят място за живеене. По думите му местната власт контролира незаконното строителство и изникването на подобни гета, както и образователната система в съответната община. Че интеграция може да се случи се потвърждава и от тези деца, които днес поздравиха с празника, обясни Красимир Каракачанов.Припомняме, днес от ВМРО заявиха, че ще  в Народното събрание във връзка с станалите известни снимки на Ангел Йорданов, председател на сдружението \"Единство\", който подаде , че \"циганите са станали вече нагли\". Така вицепремиерът , когато координира мерки на местната власт срещу гетото в селото.Въпреки че от организацията \"Амалипе\" призоваха ромски деца да не посетят днес Министерство на отбраната, това се случи малко преди протеста пред Министерски съвет. ", "date": "2019.01.14", "title": "Каракачанов не вижда за какво да се извинява"}
{"url": "https://news.bg/int-politics/tramp-preporacha-na-mediite-s-falshivi-novini-da-si-pochinat-dve-sedmitsi.html", "text": "Президентът на Съединените щати Доналд Тръмп нападна медиите с \"фалшиви новини\" в Туитър, обяснявайки, че фалшивите съобщения са станали \"по-луди и по-нечестни\".Той ги обвинява в създаване на \"гняв и разединение\" сред американските граждани. Президентът им препоръчва известно време да не работят за да се поуспокоят, вместо да публикуват новини, които според него са неверни и лъжа.\"Лъжливите новини стават все по-нечестни всеки ден. Удивително е да гледам някои хора ме покриват и огромният успех на тази администрация, наистина са полудели! Техните фалшиви репортажи създават гняв и разединение. Вземете си две седмици почивка и се върнете отпочинали. Пуспокойте се\", пише Тръмп.", "date": "2019.01.14", "title": "Тръмп препоръча на медиите с \"фалшиви новини\" да си починат две седмици"}
{"url": "https://news.bg/crime/arestuvaha-serien-kradets-na-uchebnitsi-v-plovdiv.html", "text": "Арестуваха сериен крадец на учебници за средно образование в Пловдив, предаде Областната дирекция на МВР.27-годишният мъж задигнал около 50 различни учебни издания за 8 и 9 клас от книжна борса в ж.к. \"Тракия\". Кражбите били извършени в периода между 7 и 11 януари тази година.След проведено издирване от страна на полицията част от откраднатите учебници били намерени и иззети.Работата по документирането на случая продължава.", "date": "2019.01.14", "title": "Арестуваха сериен крадец на учебници в Пловдив"}
{"url": "https://news.bg/world/leviyat-terorist-chezare-batisti-pristigna-v-italiya-sled-40-g-ukrivane.html", "text": "Чезаре Батисти, италианският терорист с леви убеждения, е докаран в Рим след почти 40 г. укриване от властите, пише \"Гардиън\".Той е издирван от полицията за четири убийства в края на 70-те г. на миналия век.Екстрадирането му в Италия идва след укрепване на връзките между новия президент на Бразилия Жаир Болсонару и италианското популистко правителство.64-годишният Батисти кацна на летище Чампино в столицата с правителствен самолет след задържането му в боливийския град Санта Крус де ла Сиера в събота вечерта. Той ще бъде отведен в затвора Rebibbia до Рим, където ще лежи доживотна присъда.Министърът на вътрешните работи Матео Салвини и правосъдният министър Алфонсо Бонафеде го чакаха на летището.\"\", каза Салвини пред журналисти.\"\", отбеляза от своя страна Бонафеде.Италианецът става член на ултралявата групировка \"Въоръжени пролетарии за комунизъм\" в средата на 70-те години на миналия век, като през 1979 г. е арестуван и осъден на 12,5 г. лишаване от свобода за участие във въоръжена група. 1981 г. бяга от затвора. Впоследствие е осъден задочно за убийство на двама полицаи, вземане на участие в убийството на месар и съучастничество при изготвяне на план за убийството на бижутер. Батисти признава, че е бил част от групата, но отрича да е замесен в убийства.В продължение на години той живееше в Кананея, град в бразилския щат Сао Пауло. Преди това в продължение на две десетилетия се укриваше в Мексико и Франция, където беше защитен от доктрината \"Митеран\" - закон от 1985 г., който даваше убежище на около 100 италианци с леви убеждения при \"условие, че се оттеглят от политиката\".През 2004 г. Батисти бяга в Бразилия, където се укрива в продължение на три години. Арестуван е в Рио де Жанейро през 2007 г. След 4 г. зад решетките, бразилските власти отказват да го екстрадират в Италия и го освобождават.Но след като Болсонаро печели изборите за президент на Бразилия през октомври, той обещава на Салвини да екстрадира престъпника.През декември бразилски съд нареди задържането на Батисти, който е заловен в Боливия в събота.\"Не знаем откъде и кога е дошъл\", коментира вътрешният министър на Боливия Карлос Ромеро.", "date": "2019.01.14", "title": "Левият терорист Чезаре Батисти пристигна в Италия след 40 г. укриване"}
{"url": "https://news.bg/world/nikoga-ne-sam-rabotil-za-rusiya-izbuhna-tramp.html", "text": "Президентът на САЩ Доналд Тръмп отхвърли твърденията, че е работил за руското правителство, информират \"Ройтерс\" и АФП.Той нападна журналисти, че повдигат въпроси за връзките му с Владимир Путин и ги определи като \"голяма и тлъста измама\".\"Никога не съм работил за Русия\", каза той пред журналисти преди да отлети за Ню Орлиънс, където ще говори на събитие.През уикенда се появи информация, че ФБР еслед уволнението на директора на бюрото Джеймс Коми.Отделно Тръмп вярва, че Вашингтон може да договори търговско споразумение с Китай.", "date": "2019.01.14", "title": "Никога не съм работил за Русия, избухна Тръмп"}
{"url": "https://news.bg/regions/kontsesionerat-na-smokinya-bil-zadalzhen-da-opazva-dyunite.html", "text": "\"Концесионерът на плажа на къмпинг \"Смокиня\" е задължен да опазва дюните.\" Това заяви пред Нова телевизия министърът на туризма Николина Ангелкова.Тя обясни, че една част от дюната е в плажа и съгласно разпоредба в договора с концесионера, той е задължен опазва дюните, независимо от действията на него или трети лица.По думите ѝ това е негово задължение и всъщност е важно да се установи дали е подаден сигнал от концесионера.\"Няма как да коментирам вандалските действия и прояви на различни хора\", подчерта Ангелкова.Тя изтъкна, че Министерството на туризма, РОСВ и прокуратурата са направили необходимите проверки.Припомняме, че по-рано днес стана ясно, че Двама от задържаните са работници, които управлявали багера и изравнили терена. По думите им те са наети за това срещу сумата от 1 000 лева.След издирване е арестуван и поръчителят на нерегламентираните действия, който е собственик на терен зад заравнените дюни.", "date": "2019.01.14", "title": "Концесионерът на \"Смокиня\" бил задължен да опазва дюните"}
{"url": "https://news.bg/politics/profesor-kalinov-opredelya-izborite-v-balgariya-kato-nechestni.html", "text": "Изборите в България не са честни и не са добре организирани, а промените са опит да се заблуди обществото, че нещо се прави. Тези промени са толкова невзрачни и фактически нищо не променят, коментира пред БНР проф. Красимир Калинов, който е и бивш член на ЦИК.Срокът за внасяне на предложения преди окончателното гласуване на Изборния кодекс - ИК изтича утре, \"има тотално объркване на понятията. Промяна на технологията не променя изборната система\", допълва професорът.\"Депутатите пишат кодекса, по който ние ги избираме. Не може на престъпника да дадеш право да пише законите, по които да бъде наказван. Ние даваме право на хора, заинтересовани от кодекса, да го пишат\", обясни той.Промяна на Конституцията и всенароден референдум може да е решение. \"Нашите депутати изобщо не се вслушват в това, което казват експертите. Абсолютно никакви промени не могат да подобрят ситуацията\", коментира проф. Красимир Калинов.Припомняме, с промените в двата проекта на ИК бе прието да отпадне номерирането на бюлетините. Целта е да се избегне , тъй като неговият преференциален номер в бюлетината съвпадаше с номера на партията.По време на дебатите председателят на правната комисия Данаил Кирилов обвини опозицията, че са решили активно да използват внушение на базата на предстоящи манипулации. , припомни той.В отговор от БСП Георги Свиленски каза, че БСП имат 6 члена, а ГЕРБ - 16. Сменете ги тези шест души, призова той представителите на ГЕРБ.Според Йордан Цонев от ДПС всеки път като заговорим за избори, е като да отворим Кутията на Пандора.", "date": "2019.01.14", "title": "Професор Калинов определя изборите в България като нечестни"}
{"url": "https://news.bg/int-politics/dvama-ubiti-i-desetki-arestuvani-pri-represii-sreshtu-lgbt-horata-v-chechnya.html", "text": "Двама души са били убити, а близо 40 души са арестувани в нова репресия срещу ЛГБТ (лезбийки, гейове, бисексуални и транссексуални) хората в руската република Чечня. Това съобщиха правозащитници, цитирани от британския в. \"Гардиън\".Смята се, че смъртните случаи са причинени при изтезания от страна на местната полиция срещу хората.Информациите от днес повтарят онези от 2017 г., когато стотици хомосексуални мъже бяха арестувани от полицията в Чечня и подложени на побои и електрически шокове в тайни затвори, предизвиквайки международно осъждане и санкции.Ако бъдат потвърдени, новите арести и убийства ще покажат, че натискът върху Русия и чеченския лидер Рамзан Кадиров не са го разубедили да ръководи погроми срещу ЛГБТ хора в консервативната ислямска руска република.Руската ЛГБТ Мрежа, базирана в Санкт Петербург неправителствена организация, която провежда кампании за равни права за сексуалните малцинства в Русия, положи усилия за евакуиране на ЛГБТ хора от Чечня през 2017 г. НПО-то поддържа широка мрежа от контакти сред ЛГБТ общността в Русия.Новата вълна на преследване е започнала в края на декември, след като е задържан администратор на онлайн група за ЛГБТ хора в социалната мрежа ВКонтакте. Полицията е използвала контактите в телефона му, за да арестува други.Сред задържаните са мъже и жени, уточни Игор Кочетков, програмен директор на руската ЛГБТ Мрежа. Полицията използва затвор в град Аргун за задържането на арестантите, отнемат документите им, за да не им позволят да напуснат Чечня, и заплашват с насилие срещу роднини, за да им попречат да говорят публично за репресиите.\"Преследването на мъже и жени, заподозрени в хомосексуализъм, никога не е преустановявано\", посочи Кочетков, допълвайки: \"Единственото, което се е променило, е неговият мащаб.\"", "date": "2019.01.14", "title": "Двама убити и десетки арестувани при репресии срещу ЛГБТ хората в Чечня"}
{"url": "https://news.bg/bulgaria/sistemata-na-mvr-raboti-i-shte-raboti-dnes-dokato-ima-grazhdani.html", "text": "Възстановена е работата на системата на Дирекция \"Български документи за самоличност\", съобщават от МВР.Заради причиненото неудобство за гражданите днес е изготвен и допълнителен график, според който служителите на звената в районните полицейски управления в София и на бул. \"Мария Луиза\" № 48 ще работят в днешния ден с удължено работно време.Гишетата ще бъдат отворени, докато има граждани, желаещи да бъдат обслужени.Припомняме, тази сутрин  и работата с обработката на информацията при подаване и издаване на нови документи, спря.От МВР не съобщиха точната причина за проблема, . Това е втори срив на електронна система, която се поддържа от държавата от началото на годината. В самото начало на 2019 г. . Хаосът струваше 4-ри уволнения на шефове в АПИ.И до този момент обаче не е ясно точно какво се случи с , когато обясненията отново бяха за технически проблем. . ", "date": "2019.01.14", "title": "Системата на МВР работи и ще работи днес, докато има граждани"}
{"url": "https://news.bg/crime/obviniha-sobstvenika-i-bagerista-za-unishtozhenite-dyuni.html", "text": "Прокуратурата повдигна обвинения на собственика и багериста за унищожение на природна забележителност - \"пясъчни дюни\", намиращи се в защитена територия.Подробности за повдигнатите обвинения разкриха по време на среща с медиите Административният ръководител на Апелативна прокуратура - Бургас Любомир Петров, зам.- административният ръководител на Апелативна прокуратура - Бургас Йовита Григорова и Директорът на ОД на МВР - Бургас старши комисар Калоян Калоянов.Петров посочи, че за така повдигнатите обвинения законът предвижда наказание от до три години \"лишаване от свобода\" и \"глоба\" в размер от 2 000 лв. до 10 000 лв. за всеки от обвиняемите.На Иван Н. е наложена мярка за неотклонение \"парична гаранция\" в размер на 10 000лв., а на Манол П. \"парична гаранция\" в размер от 2000лв.Петров уточни, че двамата обвиняеми не са осъждани и добави, че по време на разследването може да бъде потърсена отговорност и на концесионера на плажната ивица, намираща се в съседство с парцела на унищожените дюни. Това може да стане само, ако се докаже, че той има отношение към заравняването. Комисар Калоянов разясни, че Иван Н. е собственик на парцела, върху който са се намирали унищожените дюни. По думите му в полицията не е постъпвал никакъв сигнал за извършеното престъпление до неделния ден, а служителите на реда са научили за посегателството срещу дюните от журналистически материали.Той увери, че ако са били получили сигнал, престъплението е щяло да бъде разкрито още в събота.Припомняме, че по-рано днес стана ясно, че Министър Ангелкова заяви пред Нова телевизия, че според наредба в договора ", "date": "2019.01.14", "title": "Обвиниха собственика и багериста за унищожените дюни"}
{"url": "https://news.bg/world/ozho-zabranyava-novichoka.html", "text": "Организацията за забрана на химическите оръжия (ОЗХО) е постигнала съгласие да добави руския нервнопаралитичен агент нивочок към списъка със забранените вещества, съобщават \"Ройтерс\" и други медии.Новичокът стана известен след използването му срещу бившия руски разузнавач Сергей Скрипал.41-те страни членки на Изпълнителния съвет на ОЗХО приеха предложението на САЩ, Канада и Холандия.Сабине Ньолке, посланикът на Канада в Холандия и представител в ОЗХО, обяви, че молбата е внесена от Канада, САЩ и Холандия.Ньолке добави, че страните са се съгласили да добавят два високотоксични химикала, включително и използвания в Солсбъри агент.Дипломатът отбеляза, че държавите имат 90 дни да изразят възраженията си срещу решението. По думите й Канада призовава всички държави да направят света по-безопасно място.Тя поясни, че Русия не е гласувала против.Това е първата промяна в списъка с химикали, в който са включени зарин, нервнопаралитичен газ VX и иприт, откакто е създадена през 1997 г. с Конвенцията за химическите оръжия.Скрипал и дъщеря му Юлия бяха  през март 2018 г. Лондон обвини Русия за нападението.193-те членки на ОЗХО имат 90 дни да внесат възражения.Новичокът е разработен през 70-те години на миналия век в СССР. Той е бил предназначен за военни цели. Руската отрова, подобно на другите подобни вещества, действа на ацетилхолинестераза - ензим, който действа в нервната система. Резултатът е свиване на всички мускули, което води и до сърдечен удар и задушаване.", "date": "2019.01.14", "title": "ОЗХО забранява новичока"}
{"url": "https://news.bg/regions/139-sluchaya-na-trihineloza-ot-divi-svine-prez-2018-ta-do-sega.html", "text": "Българската агенция по безопасност на храните - БАБХ информира, че през 2018 г. до сега, са констатирани 139 положителни за трихинелоза проби от диви свине. Най-много са положителните проби от областите Благоевград - 28, София - 21, Сливен - 18. Наблюдава се тенденция за увеличаване броя на случаите със заразени животни, за сравнение през 2017 г. положителните проби са 112., съобщава агенцията.БАБХ напомня, че трихинелозата е тежко протичащо, понякога смъртоносно паразитно заболяване по животните и хората. За България, както и за много други страни по света, тя е значим здравен, ветеринарномедицински и стопански проблем. Трихинелозата като опасно заболяване за хората и дивата свиня, е основен източник на заразата.БАБХ съветва ловците да бъдат отговорни към своето здраве, към здравето на семействата си и на всички, на които предлагат продукти от дивечово месо. По тази причина изпитването за нея е задължителен елемент при опазване здравето на ловците и техните близки, с които споделят добитото месо от отстреляните свине. Повече от неразумно и рисковано е, когато месото на отстреляно диво прасе се консумира преди излизане на отрицателен лабораторен резултат за инфекция със заболяване (трихинелоза или африканска чума по свинете).Поради тази причина БАБХ се обръща отново към ловците в цялата страна и особено ръководителите на ловните дружинки да не подценяват опасността от трихинелоза. По закон те са лицата, отговорни да предоставят проба за анализ от всяко отстреляно прасе в акредитирана лаборатория. Използването на неакредитирани методи е рисково и не винаги гарантира надеждност.В процедурата по изпращането на проби от ловци няма промяна от предходни години. Разликата е в това, че през 2018 г. се унифицира начина за комлектоване на пробите - целта бе ловците да не се натоварват с изпращане на допълнителна проба и за Африканска чума по свинете (АЧС). Пробата следва да се изпраща до лабораториите за изпитване за трихинелоза в страната. В този процес ветеринарните лекари нямат участие - изследването е задължение на самите ловци. Пробата може да се достави както по куриер, така и до лабораторията персонално.Именно заради унифицираното комплектоване на пробата, тази година се въведе драстично намаление на цената за изследването за трихинелоза в лабораториите на БАБХ с оглед засилване надзора и върху АЧС и финансово облекчение за ловците. Вече е възможно да се направи и проверка на резултатите на сайта на БАБХ по номера на стикера на пробата.Мерките, които следва да се спазват при отстрел, методите за унищожаване на отпадни от лова продукти и предоставянето на проби за лабораторен контрол, както за трихинелоза, така и за АЧС, не са административни мерки, а са здравни хигиенни норми и се прилагат във всички страни на Европейския съюз. Това са минимални мерки срещу разпространение на заболявания в природата, опазване здравето на хората и популацията на дивата фауна, в случая тази на дивата свиня.Хората трябва да знаят, че дори и в домашни условия прасетата могат да бъдат заразени с трихинелоза. БАБХ съветва всеки, който коли животно за лична консумация също да носи проба за анализ преди да го предлага за консумация на семейството си.БАБХ съобщава, че потребителите могат да бъдат спокойни, че месото, пуснато за реализация в търговската мрежа на територията на страната, задължително е преминало ветеринарномедицински контрол в кланицата, в която животните са заклани, било то с произход България или с произход друга страна членка. Върху трупното месо задължително се поставя здравна маркировка с форма на овал, която съдържа регистрационния номер на месодобивното предприятие, а ако е опаковано този знак се поставя на етикета, което е гаранция, че месото е изследвано и е напълно безопасно за консумация.Пазаруването от нерегламентирани производители и търговци, включително и онлайн, е много рисково. Месото, месните продукти, млякото и млечните продукти, яйцата вероятно няма да са минали ветеринарен контрол, което от своя страна е предпоставка за сериозен риск за здравето на потребителите.С цел потребителите да се предпазят и за да се осигури възможност за своевременна и адекватна реакция в случай на нерегламентирана търговия, БАБХ изпълнява официален контрол на обектите за производство и дистрибуция на храни.БАБХ приема сигнали от потребителите за нарушения, които могат да бъдат подавани в Областните дирекции по безопасност на храните в цялата страна, на горещия телефон 0700 122 99 и онлайн на сайта на БАБХ.", "date": "2019.01.14", "title": "139 случая на трихинелоза от диви свине през 2018-та до сега"}
{"url": "https://news.bg/world/bryuksel-uveri-mey-che-ne-iska-da-se-prilaga-zashtitniyat-mehanizam-za-irlandiya.html", "text": "Британското правителство публикува  и председателя на Европейския съвет Доналд Туск и председателя на Европейската комисия Жан-Клод Юнкер за защитния механизъм, пише \"Гардиън\".Кореспонденцията е за споразумението за напускане на ЕС от страна на Великобритания и защитния механизъм за избягване на \"твърда\" граница между Северна Ирландия и Ирландия.В предлагат \"пояснения\" относно сделката. Те отбелязват, че Брюксел \"не желае защитният механизъм да влиза в сила\" и потвърждават \"решимостта си\" да го заменят.\"\", отбелязват двамата представители на ЕС.Те уверяват, че Брюксел ще обмисли технологични варианти на защитния механизъм.\"Гардиън\" отбелязва, че писмото като цяло не съдържа нещо ново за механизма. Има само уверения, че прилагането му ще бъде временно. Но Туск и Юнкер подчертават, че са сериозни относно намиране на технически решения по въпроса с границата, които ще направят защитния механизъм ненужен.Европейската комисия също споделя намеренията си възможно най-бързо установяване на бъдещите отношения с Лондон. Юнкер и Туск обещават да \"работят ускорено за споразумение до 31 декември 2020 г.\", за да се гарантира, че защитният механизъм за Ирландия няма да бъде задействан. Дори и да бъде активиран този механизъм, това ще бъде с временен характер до сключване на споразумение, което ще гарантира избягване на \"твърда\" граница.Комисията също изрази готовност за удължаване на преходния период, ако споразумението за бъдещите отношения не бъде готово до края на 2020 г., когато изтича договореният срок. Писмото също потвърждава, че споразумението за Брекзит няма да засегне Белфасткото споразумение от 1998 г., нито сътрудничеството между Ирландия и Северна Ирландия.", "date": "2019.01.14", "title": "Брюксел увери Мей, че не иска да се прилага защитният механизъм за Ирландия"}
{"url": "https://news.bg/crime/narkotitsi-v-toaletno-kazanche-otkriha-v-plevenskiya-zatvor.html", "text": "Откриха наркотици в затвора в Плевен, съобщиха от Областната дирекция на МВР.При проверка около 15.00 часа на 12 януари в тоалетно казанче на санитарен възел били открити три полиетиленови опаковки с бяло прахообразно вещество и станиол кристализирало кафяво вещество.Предстои да бъде назначена химико-физична експертиза.Местопроизшествието е посетено от разследващ полицай и експерт.По случая е образувано досъдебно производство.", "date": "2019.01.14", "title": "Наркотици в тоалетно казанче откриха в плевенския затвор"}
{"url": "https://news.bg/politics/demokratichna-balgariya-se-zastapi-za-f-16.html", "text": "Като отчитат стратегическата важност на придобиването на нов боен самолет за българската армия, \"Демократична България\" смята, че мнозинството трябва да прояви смелост и да продължи процеса с нов мандат.Те считат, че той е необходим заради неуспеха на екипа на МО да се включи в параметрите на действащото решение на парламента. \"Бързото въвеждане на съвместим в НАТО боен самолет, който да замени несъвместимите, морално и физически остарели, много скъпи за поддръжка и без принос към колективната отбрана, самолети МиГ-29 и Су-25, е приоритетна задача за националната ни сигурност\", допълва обединението.Придобиването на самолети Ф-16, чрез споразумение с правителството на САЩ, затвърждава геополитическия избор от 1997 година, ще стартира реално процеса на превъоръжаване и ускорява интеграцията ни в НАТО, обясняват те.Около 700 изтребители F-16 са част от военновъздушните сили на 10 държави-членки на НАТО в Европа, а в края на 2018 г. Гърция потвърди, че ще модернизира 84 от по-ранното си поколение изтребители F-16 до стандарт Viper, който е подобен на новия блок 70, избран от Словакия и България, обясняват \"Демократична България.С цел да се избегнат рисковете от по-нататъшно забавяне или отмяна на процедурата, те настояват в новия мандат на парламента да залегнат следните важни елементи:\"Да се предвиди срок, в който правителството да внесе договор по придобиване на боен самолет за ратификация от Народното събрание - не по-късно от 30.06.2019 година, с цел приключване на процедурата преди лятната ваканция на парламента.Преговорите с правителството на САЩ да се водят в контекста на стратегическото ни партньорство за постигане на оптимални условия за индустриално и научно-техническо сътрудничество по придобиване и експлоатация на Ф-16, при условия на минимизиране на рисковете за сигурността на въздушното пространство на България в преходния период.Преди внасяне на договора за ратификация да бъде създаден професионален съвместен програмен офис за придобиване на боен самолет и интеграцията му във въоръжените сили на България и структурата на силите на НАТО. Офисът да започне незабавно планиране на необходимите подготвителни работи по инфраструктурата, подготовката на персонала и други задачи от \"критичния път\" за въвеждане в бойна експлоатация на новия самолет, и да осигури цялостна поддръжка на жизнения му цикъл следващите 30-40 години.Изграждането на програмния офис да стане в консултации с агенциите на НАТО по поддръжка и придобиване (NSPA) и по комуникации и информация (NCIA), с цел гарантиране на прилагането на най-добрите практики от НАТО у нас.Паралелно с графика за въвеждане в бойна експлоатация на новия самолет да се представи за одобрение в парламента график за извеждане от въоръжение на МиГ-29 и Су-25, с цел ограничаване на разходите за бойни самолети до възможния минимум и съсредоточаване на вниманието на ВВС върху трансформация в системата на НАТО.\"Гласуването в парламента за промяна на мандата по придобиване на нов боен самолет е практически \"вот на доверие\" по въпросите на националната сигурност, поради тази причина обединението очаква отговорно поведение от всички парламентарни сили, особено от управляващото мнозинство.\"Демократична България\" се ангажира при участие в следващ парламент да постави превъоръжаването на армията в контекста на участието на България в НАТО и Европейската отбрана, като основен приоритет в съответствие с представен \"Обществен договор за отбранителна политика до 2030 година\".", "date": "2019.01.14", "title": "\"Демократична България\" се застъпи за Ф-16"}
{"url": "https://news.bg/world/tereza-mey-brekzit-mozhe-da-spre-ako-othvarlite-sdelkata-s-es.html", "text": "Брекзит може да спре, ако споразумението ми с ЕС бъде отхвърлено.Това предупреди министър-председателят на Великобритания Тереза Мей по време на реч за Брекзит, пише \"Гардиън\".Според нея, ако депутатите гласуват против сделката, най-вероятният резултат ще бъде парализа на парламента и \"риск да няма Брекзит\".Тя повтори, че трябва да се изпълни волята на британския народ, изразена по време на референдума през 2016 г.Министър-председателят обясни какви нови уверения за защитния механизъм е получила от ЕС. Мей отбеляза позицията на ЕС, че няма да има предоговаряне на споразумението. Тя се опита да получи подкрепа за конкретна дата за прекратяване на защитния механизъм.ЕС обяви, че това не е възможно, отбеляза тя и призна, че Брюксел е отхвърлил исканията й за конкретна дата за механизма. Но Мей подчерта, че е осигурила \"нови ценни гаранции\".По думите й Брюксел е обявил, че работата за новите отношения може да започне преди 29 март.Според нея Брюксел се е съгласил, че в новите отношения няма да има подобен защитен механизъм. Мей добави, че сега има ясно обяснение, че споразумението за напускане и политическата декларация са в пакет.Мей допълни, че ЕС е обявил, че гаранциите за защитния механизъм имат правна сила.Тя за пореден път се обяви против оставане в митническия съюз, тъй като Обединеното кралство няма да може да има независима търговска политика.Тереза Мей отказа да изключи напълно вероятността за удължаване на Член 50 от Лисабонския договор. Тя иначе каза, че не вярва, че правителството трябва да удължава Член 50 или да организира нов референдум.По-рано се появи информация, че , ако премиерът на Великобритания Тереза Мей не успее да прокара споразумението в парламента, което ще бъде подложено на гласуване във вторник, 15 януари.Председателят на Европейския съвет Доналд Туск и председателят на Европейската комисия Жан-Клод , в което потвърждават, че няма да има предоговаряне на сделката, но ще се опитат да се избегне защитният механизъм за границата на Ирландия със Северна Ирландия.В същото време министърът на международната търговия Лиъм Фокс призна, че премиерът е в слаба позиция преди речта й пред парламента в 15,30 часа местно време. Според него не е възможно правителството да получи подкрепата на депутатите.", "date": "2019.01.14", "title": "Тереза Мей: Брекзит може да спре, ако отхвърлите сделката с ЕС"}
{"url": "https://news.bg/crime/oshte-mesets-izsledvaniya-i-lechenie-za-24-godishniya-napadnal-semeystvoto-si-s-nozh.html", "text": "Състав на Софийския градски съд удължи с един месец престоя на Силвестър Стоилов в психиатричната болница в Ловеч.Той е обвинен за убийството на баба си и нападението над роднини в столичния квартал \"Христо Ботев\" в края на 2018 г.По време на днешното съдебно заседание прокуратурата поиска удължаване на престоя в психиатрично заведение на обвиняемия с мотив, че трябва да бъдат направени още изследвания.Психиатърът Венелин Иванов коментира, че вратата в психиатрията била в окаяно състояние, защото обвиняемият упражнявал агресия върху нея. Той не желаел да дава показания по случая и отговарял с \"не зная, не си спомням и че не е извършил деянието, за което е обвинен\".Силвестър Стоилов обясни пред съда, че не знае защо е в психиатричната болница в Ловеч. Той обясни, че там вече имало лекари, които му помагали да яде и да пие, давали му лекарства и му поставяли инжекции, но се чувствал изолиран, защото е свикнал да бъде вкъщи при семейството си. В психиатрията не можел да спи нормално.\"Аз съм нормален, с всичкия съм си, само не помня какво се е случило. Искам да бъда вкъщи при семейството си, нямам нужда от изследвания и не знам какво се е случило\", заяви Силвестър и моли няколко пъти съда да не го изследват и да не го държат в клиника.Припомняме, в края на миналата година 24-годишният Силвестър Стоилов нападна с хладно оръжие баба си, майка си, сестра си и едно дете в София, след конфликт между тях.Ранените бяха откарани в столичната болница \"ИСУЛ\", където по-късно една от жените почина.", "date": "2019.01.14", "title": "Още месец изследвания и лечение за 24-годишния, нападнал семейството си с нож"}
{"url": "https://news.bg/society/darzhavata-da-si-varne-kontrola-varhu-dyunite-iskat-prirodozashtitnitsi.html", "text": "Унищожаването на дюните до къмпинг \"Смокиня\" е сериозно нарушение на законодателството и показва безсилието на държавата да опазва природата. Това заявиха от Коалицията от неправителствени организации и граждански групи \"За да остане природа в България\".Природната забележителност е обявена със заповед още от 1984 г., за да са опазят находища на редки видове, посочват от организацията и допълват, че в нея се забраняват дейности, с които се поврежда естественият облик на местността или водният й режим, както и всякакво строителство, навлизането на моторни превозни средства и изкореняването или късането на растения.Проверка на природозащитниците показва, че голяма част от сивите дюни в природната забележителност до къмпинг \"Смокиня\" са частни и се водят земеделска земя, но дори и в частна нива собственикът няма право да унищожава защитени видове, каквито се срещаха върху разораните дюни, обясняват от организацията.По тази причина природозащитниците отправят следните искания към държавата:- Всички дюни да се включат в зона А по Закона за устройство на черноморското крайбрежие;- Всички дюни по кадастрална карта да бъдат отразени с такъв начин на трайно ползване, а не като лозя, обработваеми земи или пасища, както е в момента;- Връщане на държавата на всички незаконно заменени земеделски земи и гори, за които има окончателно решение на ниво Европейски съюз;- Държавата да изпълни задължението си по Закона за устройство на черноморското крайбрежие и да направи държавни всички приватизирани или реституирани дюни, повечето от които се водят земеделска земя. Средства за това има в Оперативна програма \"Околна среда 2014-2020\";- Всички преместваеми обекти, поставени върху дюните, да бъдат премахнати;- Унищожените и увредени дюни да бъдат възстановени по Закона за отговорността за предотвратяване и отстраняване на екологични щети.", "date": "2019.01.14", "title": "Държавата да си върне контрола върху дюните, искат природозащитници"}
{"url": "https://news.bg/int-politics/pompeo-obyasnyava-zaplahite-na-tramp-kam-turtsiya-sasht-bili-angazhirani-s-kyurdite.html", "text": "Държавният секретар на САЩ Майк Помпео обяви, че заплахата на президента Доналд Тръмп да опустоши икономиката на натовската съюзничка Турция, ако тя атакува подкрепяните от САЩ кюрдски бойци в Сирия, подчертава ангажимента на Америка към партньорите си, съобщава \"Асошиейтед прес\".Помпео уточни, че все още не е разговарял с турските власти или с Тръмп за заплахата на президента в \"Туитър\", като той предполага, че Тръмп е имал предвид налагането на санкции, ако Турция предприеме военни действия срещу кюрдите в Сирия, които са съюзници на САЩ в борбата срещу терористичната групировка ДАЕШ (\"Ислямска държава\").Помпео изтъкна, че призивът на Тръмп за зона за сигурност в размер на 20 мили между турските сили и кюрдите е в съответствие с това, което САЩ се опитват да постигнат в преговорите с турците. Но той увери, че работата остава в ход.\"Искаме да се уверим, че хората, които се бориха с нас за свалянето на халифата и \"Ислямска държава\", имат сигурност, а също така, че терористи ... в Сирия не са в състояние да атакуват Турция, това са двете ни цели\", коментира той пред журналисти в Рияд след разговори със саудитските власти.\"Ако можем да получим място, наречете го буферна зона ... ако можем да получим мястото и мерките за сигурност по правилния начин, това ще бъде добро нещо за всички в региона\", добави Помпео.Вчера Тръмп написа в профила си в \"Туитър\", че САЩ \"ще атакуват отново от съществуваща в близост база, ако ДАЕШ се реформират. Ще опустошим Турция икономически, ако ударят кюрдите\".Решението на Тръмп за изтегляне на САЩ от Сирия, което той първоначално каза, че ще бъде бързо, но по-късно обяви, че ще се забави, шокира съюзниците на САЩ и разгневи сирийските кюрди.Помпео коментира, че не е разговарял с турския си колега след изявлението на Тръмп в \"Туитър\", но каза, че посланието на САЩ за кюрдите е ясно и непроменено, откакто Тръмп взе решението да изтегли американските войски от Сирия през миналия месец.\"Администрацията е много последователна по отношение на нашето изискване турците да не преследват кюрдите по начин, който е неуместен\", посочи Помпео, допълвайки: \"Ако те са терористи, ние всички се опитваме да ударим екстремистите, където и да ги открием. Смятам, че коментарите на президента са в съответствие с това.\"Запитан конкретно за това, какво е имал предвид Тръмп с думите за опустошението на икономиката на Турция, Помпео отговори: \"Ние прилагаме санкции на много места по света. Предполагам, че той говори за тези неща, но ще трябва да го попитате.\"", "date": "2019.01.14", "title": "Помпео обяснява заплахите на Тръмп към Турция, САЩ били ангажирани с кюрдите"}
{"url": "https://news.bg/energy/darzhavata-stabilizira-energiynata-borsa-s-dopalnitelni-kolichestva.html", "text": "Пазарно обединение в различни сегменти със страни от региона на Югоизточна Европа ще доведе до стабилизиране на цените на Българската независима енерийна борса. Това обяви шефът на КЕВР Иван Иванов след среща с трите електроразпределителни дружества и дружествата на БЕХ за представяне на мерки за стабилизиране на пазара \"ден напред\".Иванов припомни, че на срещата са се отзовали всички дружества и са отправили не само високо професионални изисквания, но и са направили предложения, които тепърва ще се обсъдят. Иванов не изброи всичките предложения, но обясни, че почти всички участници са се обединили около няколко идеи, с които да се стабилизира пазара \"ден напред\" на българската независима енерийна борса.По думите на председателя на КЕВР това ще даде предсказуемост на нивата на електроенергия и ще успокои и българското общество за променящите се цени на електрическата енергия.Иванов обясни, че се касае за две мерки, които трябва да бъдат реализирани в кратък срок - в рамките на една седмица.В рамките на една седмица електоразпредителните дружества и дружествата на държавната енергетика трябва подробно да представят предложенията, които са дали в рамките на проведената дискусия. След това ще се проведе втора среща за реализация на мерките. Първите две мерки са от изключително важно значение за стабилизиране на ситуацията на борсата в сегмента \"ден напред\", подчерта Иванов.Последната мярка предвижда в рамките на 2019 г. да бъдат ускорени действията на Електроенегийния системен оператор, Българската независима енергийна борса и БЕХ за осъществяване на пазарно обединение в различни сегменти със страни от региона на Югоизточна Европа.\"Пазарното обединение ще позволи допълнително стабизиразиране на цените на Българската независима енергийна боса. За осъществяване на обединението трябва да бъдат извършени промени в Закона за енергетиката, което ще бъде задача на Народното събрание\", уточни Иванов.Припомняме, от Министерството на енергетиката и КЕВР започват .Проверките започват от 15 януари и ще се проведат в рамките на 10 дни. Екипите на двете служби ще проверяват техническото състояние и експлоатацията на енергийните обекти. Проверките ще стартират с \"Електроразпределение Север\" ЕАД, след това ще бъде проверено \"Електроразпределение Юг\" ЕАД и накрая - \"ЧЕЗ Разпределение България\" АД.Енергийният министър Теменужка Петкова подкрепи казаното от шефа на КЕВР и допълни, че по време на срещата на разпределителните дружества, всички са успели да се обединят около три мерки.Държавната енергетика поема ангажимент да се осигурят допълнително количество електрическа енергия за платформа \"ден напред\", което да даде възможност на борсовия пазар да се нормализира. Държавната енергетика ще осигури допълнителна електрическа енергия за платформа \"ден напред\", което ще нормализира борсовия пазар, обясни Петкова.Енергийният министър се надява, че това ще доведе до спокойствие на пазара.Другият въпрос, по който се е постигнал съгласие, е около необходимостта от създаването на нови стандартизирани профили. Те ще бъдат разработени съобразно Закона за енергетиката и европейското законодателство. Третата мярка, както вече стана ясно, е пазарно обединение в различни сегменти на страни от региона на Югоизточна Европа.Петкова обеща, че ще бъде направен анализ, за да се провери кое дружество може да дава допълнителни количества електроенергия за сегмента \"ден напред\".На въпрос какви ще бъдат допълнителните количества електроенергия за сегмента \"ден напред\" и кой ще ги осигури, енергийният министър отбеляза, че най-важната функция на дружествата от групата на БЕХ е да бъде осигурена електроенергията за битовите потребители.Всички останали количества се продават чрез платформата на Българската независима енергийна борса. До дни ще направим баланс на енергията и ще стане ясно кои дружествата могат да предоставят такава, поясни Петкова.Тя посочи, че ТЕЦ \"Марица-изток 2\" работи на пълна мощност.", "date": "2019.01.14", "title": "Държавата стабилизира енергийната борса с допълнителни количества"}
{"url": "https://news.bg/politics/ninova-iska-podkrepa-ot-udo-bulman-po-paketa-mobilnost.html", "text": "Лидерът на БСП Корнелия Нинова изпрати писмо до председателя на Прогресивния алианс на социалистите и демократите в Европейския парламент Удо Булман. В него тя го призовава за подкрепа за отлагането на дебатите и решението на Европейския парламент по предложения пакет \"Мобилност\" до следващия законодателен мандат.В писмото си тя изразява опасения, че в сегашния си вид законодателното предложение води до дълбоко разделение между европейските държави и между членовете на социалистическия съюз.Според нея предвид предстоящите европейски избори подобни различия подкопават както доверието в Обединена Европа, така и позициите на европейската левица.\"Нуждаем се от повече време да постигнем приемливо споразумение за пълноценен ЕС, който гарантира приобщаващ растеж, социална пазарна икономика и още по-дълбока икономическа, социална и териториална кохезия между страните членки и техните граждани\", допълва тя.В писмото си до Булман Нинова уверява и че от БСП поемат ангажимент да работят в сътрудничество на всички нива, докато се достигне до пакет, който гарантира равни права и възможности на всички европейски граждани, компании и държави членки.", "date": "2019.01.14", "title": "Нинова иска подкрепа от Удо Булман по пакета \"Мобилност\""}
{"url": "https://news.bg/society/blizo-200-tsigani-iskat-ostavkata-na-karakachanov-pod-prozortsite-na-ms.html", "text": "С освирквания и скандирания \"Оставка\" близо 200 роми пред Министерския съвет искат оставката на вицепремиера и военен министър Красимир Каракачанов.Поводът за недоволството са изказвания на Каракачанов по случая Войводиново, с които той \"всява етническа омраза\", по мнението на протестиращите.Припомняме, . Първоначално в побоя участвали двама цигани - братя от махалата на 17 и на 21 години. Побоят започнал, след като командосът им направил забележка да не създават опасност на пътното платно. По свидетелски показания към биячите се присъединили и още обитатели на циганската махала. Побоят предизвика силен обществен отзвук.Протестът се провежда под засилено полицейско присъствие.Протестиращите носят и плакати с надписи \"Каракачанов върви си\", \"Каракачанов не разделяй обществото\", \"България казва не на расизма\", \"Не щем ви фашизма, а искаме социална справедливост\" и други.Александър Методиев, станал по-известен още като Бат Сали, коментира, че се радва на протеста като един от начините ромите да изразят тяхното несъгласие с един вицепремиер, който се опитва да раздели нацията.Според него един вицепремиерът трябва да бъде вицепремиер на всички български граждани и няма право да говори по този начин към един етнос. По думите му този етнос е изстрадал народ и има предци, които така са направили, че са допринесли за благото на България.Припомняме и думите на вицепремиера Каракачанов. Той нарече циганите, извършители на побоя над военен във Войводиново, \"нагли\" и декларира, че ще постави на обсъждане в Министерски съвет програма от мерки за справяне с циганската престъпност.\"Всички се гордеете, че националната ви принадлежност е българин, но етническата ви принадлежност е на циганин. Не трябва да се срамуваме, че сме цигани, защото ние живеем в нашата държава и тя е нашата майка родина България\", изтъкна той.Циганите настояват Каракачанов да си ходи, защото ромите нямат права и защита в държавата. Циганите не го искат в парламента.Как се плаща токът, като е незаконна постройката, питат демонстрантите.Има необразовани цигани заради такива като него, за да може да им купува гласовете с две кебапчета върху масата и 50 лева под масата по време на изборите, твърдят друга част от протестиращите роми.На циганите им дайте да чистят София и България, но ако не искат, българите ще ги молят да им почистят боклуците, обявиха протестиращите.Няма право той да събаря къщите на хората. скочиха недоволстващите. Ние имаме образовани хора и ако не излязат три дни на работа, България ще потъне в боклуци, стана ясно от думите на простиращите цигани.\"Каракачанов долу\", \"Каракачанов върви си\", скандират ромите.\"Мили братя и сестри, нека да покажем, че ние сме български граждани, че сме част от България и ние не сме бежанци. Ние не сме извънземни и не сме парашутисти и трябва да се държат с нас подобаващо. Днес сме тук да кажем твърдо не на разделението, обидите и расизма, а да на разбирателството\", призовават насъбралите се цигани.Циганите са против нарушаването на законите и човешките права. Те искат да работят за разрешаването на проблемите в обществото.Каква работа има един вицепремиер да отиде там и да създава етническо напрежение, недоволстват още ромите.", "date": "2019.01.14", "title": "Близо 200 цигани искат оставката на Каракачанов под прозорците на МС"}
{"url": "https://news.bg/world/kitay-osadi-kanadets-na-smart.html", "text": "Китайски съд осъди на смърт гражданин на Канада. Съдът го определи като \"ядро\" на организирана престъпна мрежа за трафик на наркотици, пише канадският вестник The Globe and Mail.Съдът в Далян, Североизточен Китай, отбелязва, че действията на Робърт Шеленбърг са оказали \"изключително голямо\" негативно влияние върху Китай. Присъдата е издадена един час след приключване на процеса. Зашеметяващо бързата присъда ще увеличи напрежението между Китай и Канада.Съдът отхвърли защитата на канадеца, която определи обвиненията като \"нелепи\".36-годишният канадец се описва като турист, който е задържан в конспирация за трафик на наркотици до Австралия от човек, който е смятал за свой преводач.\"Не съм наркотрафикант. Не съм наркоман. Аз съм нормален човек. Невинен съм\", каза той.Но преводачът му се яви като свидетел в съда и заяви, че е бил пионка в план на Шеленбърг и други да пренесат 222 килограма метамфетамин в чанти с пластмасови гранули, скрити в гуми.Канадецът може да обжалва присъдата в 10-дневен срок. Според Пекин 36-годишният вреди на социалната стабилност на Китай.Китайската полиция арестува канадеца на борда на самолет в Гуанджоу на 3 декември 2014 г. Близо четири години по-късно беше осъден на 15 г. затвор за съучастничество в наркотрафик. Но на 29 декември 2018 г. беше организиран нов процес заради доказателства, че е участвал в организирана международна наркомрежа.Китай и Канада обтегнаха отношенията  на 1 декември 2018 г.На 10 декември Китай арестува двама канадци - , работещ за мозъчния тръст Международна кризисна група, и , консултант за КНДР. Според китайските власти има подозрения, че са \"заплаха за националната сигурност\" - често използвана фраза от Пекин, когато става въпрос за шпионаж. Но арестите се разглеждат като отмъщение след задържането на Мън Ванчжоу.", "date": "2019.01.14", "title": "Китай осъди канадец на смърт"}
{"url": "https://news.bg/regions/73-godishen-lovets-se-samoprostrelya-v-rusensko.html", "text": "73-годишен ловец се самопростреля в Русенско, предадоха от Областната дирекция на МВР.Сигнал за случилото се постъпил в полицията вчера преди обед.По първоначална информация инцидентът станал в местност в землището на с. Малко Враново.Възрастният ловджия участвал в групов лов на фазани в ловно-стопанския район на селото.По време на лова той прескочил малък напоителен канал, подхлъзнал се и паднал, изтървайки пушката си.Посегнал да я вдигне и я издърпал за цевите, при което тя възпроизвела изстрел, който го улучил в левия крак.Пострадалият бил откаран в Университетската болница \"Канев\" в Русе. Случаят все още се изяснява. Пушката и боеприпасите са предадени на органите на реда.", "date": "2019.01.14", "title": "73-годишен ловец се самопростреля в Русенско"}
{"url": "https://news.bg/politics/vmro-pitat-v-komisiyata-po-diskriminatsiya-s-kogo-yadat-i-piyat.html", "text": "ВМРО искат Комисията за защита от дискриминация да бъде изслушана в Народното събрание. Искане за това ще бъде внесено в първия пленарен ден. Искането се дължи на съмненията на патриотите в безпристрастността на органа и това, че \"докато НПО-тата пишат жалби и ядат с тях на една маса, циганите продължават да безчинстват.Конкретният подов за искането на ВМРО и снимка на Ангел Йорданов, който те наричат Ачо циганина, с ръководството на КЗД.Припомняме, Ангел Йорданов е председателя на сдружение \"Единство\", което подаде  по повод думи на .Днес се провежда и , които искат оставката на Красимир Каракачанов.ВМРО са възмутени от това, че снимката на Йорданов и КЗД е в неформална обстановка. Освен това има и втора снимки, което поставя въпроси - на Ачо с турското знаме и портрет на Ататюрк.Тази сутрин в ефира на Нова телевизия Ангел Йорданов заяви, че снимката с КЗД е от семинар, в който са взели участие и други правозащитни организации. Йорданов обясни и втората снимка с това, че тя е правена в Турция.\"Именно това ни дава повод да се съмняваме в безпристрастността на взиманите от комисията решения и да се притесняваме от контактите ѝ с хора, близки до държави, чиито лидери имат широки \"сърдечни граници\", включващи и български територии. Целта на подобни надинституционални мандатни органи е да бъдат напълно независими. Организирането на семинари и каквито и да било други подобни срещи с НПО-тата, които са основен техен жалбоподател, и очевидно ядат и пият с техните представители, сериозно хвърля сянка върху работата им. Как би реагирало обществото, ако прокуратурата направи семинар за адвокатите и да пирува с тях? А помните ли скандала със семинара на съдиите, финансиран от \"Америка за България\"?\", пишат от ВМРО.От ВМРО настояват обществото да получи отговор защо членовете на независим орган си позволяват да правят съвместни събития и почерпки с неправителствените организации; колко чести са тези случаи; с какви пари се финансират и кои организации са присъствали на подобни мероприятия. Също така искаме отвод на Комисията по жалбата на Сдружение \"Единство\" и на всички други сигнали на организации, с които членовете са били в неформални взаимоотношения, каквито са подобни сбирки. Ще настояваме и за проверка на делата, заведени по жалби на тези неправителствени сдружения, и те да бъдат прекратени или анулирани.\"ОТ ВМРО припомнят и основателността на исканията на лидера им Каракачанов, както и случаят от вчера, когато  между шофьори на пътя.От политическата партия заявяват, че протестът днес е срещу България: \"Днес всички те скачат срещу България! Срещу същата тази България, на чиито социални помощи разчитат.Ето защо ние от ВМРО питаме - какво е това, ако не наглост?\"", "date": "2019.01.14", "title": "ВМРО питат в Комисията по дискриминация с кого ядат и пият"}
{"url": "https://news.bg/int-politics/v-sarbiya-krashtavat-tsarkva-na-putin.html", "text": "Руският президент Владимир Путин вече има село, восъчна фигура, сливова ракия и няколко кафенета в Сърбия, кръстени на неговото име. Сега той получава и църква на свое име, съобщава \"Асошиейтед прес\".Покрита с зелени и златни кубета в руски стил, църквата в това малко селце в Северозападна Сърбия все още е в процес на изграждане, но вече е наречена \"църквата на Путин\".Местните хора казват, че строящата се сграда има за цел да покаже възхищение към Путин и вековните братски връзки между двете страни, които имат общи славянски корени и изповядват общата православна християнска религия.Путин трябва да посети Сърбия по-късно тази седмица, като жителите на Банстол с нетърпение очакват \"нишан\" за това, дали той може да дойде да види църквата, както предположиха някои местни медии.", "date": "2019.01.14", "title": "В Сърбия кръщават църква на Путин"}
{"url": "https://news.bg/int-politics/big-data-ima-kapatsitet-da-narushi-pravata-na-horata-v-globalen-mashtab.html", "text": "Правото на неприкосновеност на личния живот е все по-актуален актуален въпрос за правата на човека. И правилно, Big Data (Големите данни), комбинирани с изкуствен интелект и софтуер за разпознаване на лица, имат капацитет да се намесят в живота на хората безпрецедентно, в някои случаи в глобален мащаб, съобщава The Conversation.Докато голяма част от дискусията се фокусира върху това, как социалните медии и технологичните компании използват данните, които събират за своите потребители, трябва да се обърне по-голямо внимание на по-широката връзка между нарушенията на неприкосновеността на личния живот и други видове нарушения на правата на човека.Причината е проста. Масовото нахлуване в личния живот може да подкопае правата на милиони, ако не и на милиарди, хора по света, тъй като правителствата получават безпрецедентна способност да дискриминират, дискредитират и да задушават несъгласието, включително чрез насилие. Какво може да се направи, за да се ограничи въздействието върху човешките права, необходим е многостранен подход, който включва гражданското общество, частния сектор, неправителствените организации и самите държави.Организациите, които подкрепят правата на човека, трябва да създадат фондове за човешки права и технологии. Активисти вече използват нови технологии, за да наблюдават и документират злоупотреби. \"Амнести интернешънъл\" например работи с компания за анализ на данни, за да определи нивата на омраза към жените в Туитър. Този тип иновации следва да се насърчават.Държавите трябва да преговарят за нови норми и закони за дигиталната ера. Декларацията от Монреал за отговорното използване на изкуствен интелект предлага сериозно изявление за необходимостта от етично развитие на новите технологии. По подобен начин, представител на ООН по правото на неприкосновеност на личния живот води усилията за разработване на така наречения \"Проект за правен инструмент за ръководеното от правителството наблюдение и неприкосновеност на личния живот\". Тези инициативи и други подобни трябва да бъдат подкрепени.Държавите, които използват технология за нарушаване на правата на човека, са заплаха за хората. Тези, които имат основателен страх от преследване, ще се нуждаят от защита.И накрая, държавите, които вярват в основан на правила международен ред, трябва да удвоят усилията си за справяне с безнаказаността. Нарушенията на човешките права възникват, защото рядко се търси отговорност на тези, които извършват нарушенията.Неуспехът да се контролира нахлуването в личния живот на база технологиите, ще има сериозни последствия.Четири примера, които илюстрират тази точка. Права на жените: Технологиите за наблюдение често се използват за управление на морала, особено на места, където няма ясно разграничение между \"грях\" и закон. Примерно Саудитска Арабия. През 2017 г. Human Rights Watch съобщи, че саудитските съдилища използват \"неясните разпоредби\" в закона за борба с киберпрестъпността, за да \"санкционират хора, заподозрени в извършване на сексуални отношения извън брака, включително прелюбодеяние\". Жените плащат непропорционално висока цена за тези нарушения на правата.Според Международната асоциация за лесбийки, гейове, бисексуални, транс и интерсекс, 72 страни забраняват еднополовите отношения: Технологиите за наблюдение дават възможност на правителствата да \"изхвърлят\" и дискредитират индивиди. Те знаят къде хората спят и с кого, и потенциалът, един живота да бъде унищожен, е наистина голям.Изтезания: Правителствата, които нарушават неприкосновеността на личния живот, за да потискат малцинствата, често са същите правителства, които няма да се за използването на изтезания, за да запазят контрола над своите граждани.Ако правителствата могат да проследяват всяко едно движение на своите граждани, то не е трудно гражданинът да бъде убит. Убийството на Джамал Кашоги е трагичен пример за това. \"Ню Йорк Таймс\" съобщава, че саудитците са използвали шпионския софтуер на \"Пегас\", за да подслушват Кашоги, като по този начин подпомагат убийството му.Други правителства могат да тълкуват липсата на отговор като разрешение за преследване на журналисти. Това не е хипотетична загриженост. Според IFEX, организация, посветена на защитата на свободата на изразяване, 78 журналисти са били убити през 2018 г., а други 159 са затворени.Това въобще не е преувеличение, всички държави събират данни за своите граждани. Това няма да приключи, точно обратното и ако остане не контролирано, нахлуването в личния живот чрез технологиите има потенциала да изложи на риск всяко човешко право в мащаб, който би бил наистина ужасяващ.", "date": "2019.01.14", "title": "Big Data има капацитет да наруши правата на хората в глобален мащаб"}
{"url": "https://news.bg/society/izgrazhdat-9-sotsialni-tsentara-za-vazrastni-i-hora-s-uvrezhdaniya-v-sofiya.html", "text": "В София стартира проект за изграждане на девет нови социални центъра за подкрепа и грижа за възрастни и хора с увреждания.Зам.-министърът на регионалното развитие и благоустройството Деница Николова и кметът на столицата Йорданка Фандъкова подписаха договор за изграждането на новите центрове.Проектът се финансира от МРРБ с над 5 млн. лв., които са 100% безвъзмездна финансова помощ.Предвижда се строителство на нова подходяща и ефективна социална инфраструктура в 2 обекта, чрез което ще се създадат 9 нови социални услуги за пълнолетни лица с увреждания и възрастни хора.Единият обект ще се намира в Княжево, в двора на Дома за пълнолетни лица с деменция. Планира се в прилежащото пространство на дома да бъде изграден дневен център за подкрепа на лица с различни форми на деменция и техните семейства.Вторият обект ще се реализира в \"Подгумер\", Нови Искър, където в момента работят Дом за пълнолетни лица с умствена изостаналост и Защитено жилище за лица с психични разстройства. Там ще бъдат изградени нови шест центъра за грижа за лица с умствена изостаналост и два центъра за грижа за лица с психични разстройства.По проекта ще се осигури и необходимото оборудване и обзавеждане. В центровете ще има възможност да се задоволяват нуждите на общо 160 лица с увреждания.Заместник-министър Деница Николова напомни, че подобряването на социалните услуги за хората в неравностойно положение е било винаги сред приоритетите на българското правителство.Тя обяви, че предстои извеждане на всички деца в риск от старите домове и настаняването им в модерни центрове.По думите на Николова в настоящия програмен период по Оперативна програма \"Региони в растеж\" 2014-2020 г. са осигурени 45 млн. лв. безвъзмездни европейски средства и почти още толкова финансиране от националния бюджет за завършване на политиката по деинституционализация на децата и с почти аналогичен ресурс в подкрепа на възрастните.", "date": "2019.01.14", "title": "Изграждат 9 социални центъра за възрастни и хора с увреждания в София"}
{"url": "https://news.bg/world/dispecherite-ot-kanadskiya-vazdushen-trafik-hranyat-s-pitsa-amerikanskite-si-kolegi.html", "text": "Диспечерите от канадския въздушен контрол купиха стотици пици за американските си колеги през последните дни. Канадците се опитват да помогнат на южните си съседи заради частичното спиране на работата на американското правителство, информира АП.Питър Дъфи, ръководител на Канадската асоциация за контрол на въздушното движение, коментира, че инициативата е започнало в четвъртък, когато служители в контролния център в Едмънтън, административен център на провинция Алберта, събрали средства, за да купят пай на диспечерите в Анкъридж, Аляска.Дъфи добави, че после канадски диспечери са купили пица за американските си колеги.Общо 36 центъра за контрол на въздушното движение са получили пица от Канада.Около 10 000 диспечери в САЩ работят без заплащане от края на декември заради частично блокиране работата на правителството.Дъфи е пресметнал, че към неделя следобед американците са получили 300 пици. Много от американците публикуваха снимки в социалните мрежи, за да изразят благодарността си.Той добави, че много членове на синдиката търсят начини, за да покажат солидарността си към американските си колеги.", "date": "2019.01.14", "title": "Диспечерите от канадския въздушен трафик хранят с пица американските си колеги"}
{"url": "https://news.bg/int-politics/turtsiya-kam-sasht-nyama-razlika-mezhdu-daesh-i-kyurdskite-militsii-v-siriya.html", "text": "Говорителят на турския президент Реджеп Тайип Ердоган - Ибрахим Калън, обяви, че няма разлика между терористичната групировка ДАЕШ (\"Ислямска държава\") и кюрдските милиции, действащи в Турция и Сирия.В отговор на по-ранни заплахи на президента на САЩ Доналд Тръмп към Турция, Калън направи разлика между сирийските кюрди, от една страна, и базираната в Турция Кюрдска работническа партия (ПКК) и \"сирийския им клон\" - \"Отрядите за народна защита\", от друга страна. Той също така призова Тръмп да спазва стратегическите ангажименти на САЩ към Турция.\"Г-н Тръмп, фатална грешка е да се приравняват сирийските кюрди с ПКК, която е в списъка с терористичните организации на САЩ, и сирийския им клон \"Отряди за народна защита\". Турция се бори срещу терористи, не с кюрдите. Ще защитим кюрдите и другите сирийци срещу всички терористични заплахи\", написа Калън в \"Туитър\" и допълни: \"Терористите не могат да бъдат ваши партньори и съюзници. Турция очаква САЩ да зачитат нашето стратегическо партньорство и не иска то да бъде засенчено от терористична пропаганда. Няма разлика между ДАЕШ, ПКК, \"Отрядите за народна защита\" и тяхното политическо крило. Ние ще продължим да се борим срещу всички тях.\"Коментарите на Калън идват скоро след като Тръмп предупреди, че Вашингтон ще \"опустоши Турция икономически\", ако страната атакува кюрдите в Сирия след изтеглянето на американските войски. Той също така заяви, че САЩ ще атакуват ДАЕШ, \"ако се преобразят\", въпреки че американските войски ще се изтеглят от Сирия.", "date": "2019.01.14", "title": "Турция към САЩ: Няма разлика между ДАЕШ и кюрдските милиции в Сирия"}
{"url": "https://news.bg/int-politics/rusiya-podobryava-stelt-vazmozhnostite-na-su-57-za-da-unishtozhava-f-35-i-f-22.html", "text": "Русия значително e подобрила стелт възможностите на изтребителя Су-57, както и подобна модернизация е извършена и на ядрените бомбардировачи Ту-160, съобщават руски медии, цитирани от \"Бизнес инсайдър\".Руската държавна отбранителна корпорация \"Ростек\" заяви пред руски медии, че новото покритие \"удвоява поглъщането на радарни вълни и намалява с 30% радарната сигнализация на кокпита на самолета\" и добави, че руските Су-57, Су-30, Су-34, Су-35 и Двигателите на МиГ-29К вече имат подобрения.Но нито един от тези самолети, включително Су-57, не се смятат за стелт от експерти, изразили отношение пред \"Бизнес инсайдър\".Докато руските изтребители/бомбардировачи на Сухой имат завидна маневреност и сериозни бойни способности, само САЩ и Китай са произвели истински стелт самолети.Учен, работещ със стелт технологии и американски самолети, разгледа снимките на Су-57 и заключи в интервю с \"Бизнес инсайдър\", че Русия почти не се е опитала да направи самолета незабележим за радарите. Изпъкнатите нитове на корпуса, както и гърбици, развалят всяка стелт възможност в дизайна, обяснява ученият.Материали, които поглъщат радарните излъчвания, са използвани за прикриване на изтребители след Втората световна война и има някаква полза от тях, но няма да постигнат много, за да скрият руските самолети, които носят оръжия външно.Други експерти коментират, че най-вероятната мисия на Су-57 е да ловува и унищожава американски стелт самолети като F-22 или F-35.ТАСС описва Су-57 като \"многоцелеви изтребител, предназначен да унищожи всички видове въздушни цели на дълги и къси разстояния и да удари вражеските наземни и военни цели, преодолявайки своите възможности за противовъздушна отбрана\".Русия не започва масово производство на самолета, въпреки че го обяви за \"доказан\" след ограничени удари срещу силите на бунтовниците в Сирия, които нямат противовъздушна защита.Руският танк от следващо поколение T-14, също изостава от обещаното си масово производство, тъй като Русия се бори със слабите цени на петрола и тежките санкции върху икономиката си.", "date": "2019.01.14", "title": "Русия подобрява стелт възможностите на Су-57, за да унищожава F-35 и F-22"}
{"url": "https://news.bg/world/naslednikat-na-merkel-se-oplaka-ot-pohoda-sreshtu-dizela.html", "text": "Германският консервативен лидер Анегрет Крамп-Каренбауер обвини природозащитни организации, че са предприели \"кръстоносен поход\" срещу дизеловите автомобили и подчерта, че забраната заплашва стотици хиляди работни места, информира \"Ройтерс\".Каренбауер има предвид неправителствената правозащитна организация DUH, която поде съдебни битки за забрана на движение на най-замърсяващите дизелови автомобили в градовете.\"DUH върши добра работа, но прави все по-голямо впечатление, че се водят кръстоносни походи срещу дизела\", подчерта тя.Каренбауер, която през декември , коментира пред n-tv, че \"стотици хиляди работни места зависят от автомобилната индустрия, аспект, който често се забравя\".", "date": "2019.01.14", "title": "Наследникът на Меркел се оплака от „похода” срещу дизела"}
{"url": "https://news.bg/regions/s-palni-karutsi-razgrabvat-sgradata-na-belodrobnata-bolnitsa-v-sliven.html", "text": "Крадци разграбват сградата на белодробната болница в Сливен, информира bTV.Болница в Сливен не функционира от 2010 година, когато беше закрита от Министерството на здравеопазването. Сега сградата, която е на повече от 1 век и е обявена за паметник на културата, вече е разрушена и разграбена от крадци.Сградата не е устояла на вандалските набези, посочват от телевизията като допълват, че и в момента на снимките от съседна улица излизала каруца, натоварена догоре с различни материали.Живеещите в района на сградата твърдят, че трафикът с каруци и велосипеди е денонощен. Много от хората са снимали клипове с разграбването на сградата.Междувременно от полицията в областния град заявяват, че нямат ангажимент да охраняват сградата. Около нея обаче денонощно минавали патрули.Съседите на сградата са категорични, че тя е опасна, възможно е да възникнал инциденти. Според хората сградата се обитава от бездомници и е свърталище на наркомани. Миналата година имало и голям пожар.Въпреки многобройните сигнали на сливенчани за случващото се със сградата, от институциите им отговарят, че сградата е с неизяснена собственост и няма какво да се направи.Темата коментира областният управител на Сливен Чавдар Божурски. По думите му болницата е била закрита и имало определени ликвидатори, но процесът продължавал вече с години. Всички сгради на територията на имота са собственост на търговско дружество, регистрирано като \"Специализирана болница за активно лечение на белодробни болести\" Сливен - ЕООД, което прекратява само лечебната си дейност и влиза в процедура по ликвидация. Дружеството има договор с охранителна фирма, но не си плаща задълженията и така сградата остава неохраняема.На 9 януари, сряда, в сградите на бившата болница е влязла комисия, която констатира, че постройките са опасни. Очаква се официалният протокол на комисията, в която участвал и ликвидатор на дружеството.", "date": "2019.01.14", "title": "С пълни каруци разграбват сградата на белодробната болница в Сливен"}
{"url": "https://news.bg/crime/sadyat-sina-na-josko-kostinbrodskiya-za-opit-za-ubiystvo-na-spetsprokurori.html", "text": "Специализираната прокуратура предала на съда обвинението срещу 18-те участници в групата на Иван Йосифов - синът на Йоско Йосифов.Групата е обвинена за подготвяне на убийство на прокурори и полицаи, като обвинението е и за производство и разпространение на наркотици, рекет, побои и поръчкови убийства.Освен Иван Йосифов, другият лидер е Петко Стоянов, съобщават от спецпрокуратурата.Припомняме, операцията по задържането им беше проведена на 27 юни 2018 година в София и Софийска област.Групата е действала от началото на януари 2018 година и са се нарекли \"Фирмата\". Според обвинението целта на Йосифов и Стоянов е била да овладеят наркопазара в София, именно затова са включили и силови действия - побоище, рекет, поръчкови убийства.Разпространявали са наркотици от цялата позната гама - марихуана, амфетамин, кокаин, хероин и екстази, като амфетамини и марихуана произвеждали сами. Те се снабдявали с дрогата както от България, така и от Турция предимно. Производството било дислоцирано в родния град на Иван Йосифов - Костинброд.Дилърите продавали 1 грам кокаин за 140 лева, ,1 г хероин за 100 лева, 1 г марихуана за 15-20 лева, 1 гр. амфетамин от 12 до 20 лв. според клиента и поръчаното количество. Наркотиците се предлагали под кодови наименования - марихуаната - като \"долари\" или \"коприва\", амфетамините - \"алфа ромео\" \"камък\", \"сиренце\" или \"ани\", кокаинът - \"левове\", екстазито - \"копчета\", \"бонбони\" или \"домино\", а хероинът - като \"кафе\". Групата обичайно продавала по 1 кг марихуана дневно и между половин и 1 килограм амфетамини. Рекордът бил 10 000 таблетки екстази за денонощие.Трети в йерархията на групата бил Стефан Гевгелийски, който давал указания и поръчки. От създаването на групата до днес той изтърпява присъда в Софийския затвор.Йосифов и Стоянов контролирали снабдяването с наркотици и прекурсори, както и собственото производство, определяли начините на разпространение, подбирали хората, които да бъдат вербувани като дилъри.Двамата нерядко участвали лично в разпространението на наркотици и в наказателни акции.Те решавали и кои лица да бъдат наказвани физически и как.През май 2018 г. Гевгелийски възложил на Иван Йосифов и Петко Стоянов задачата да организират убийствата на двама прокурори от специализираните прокуратури и двама разследващи полицаи.Ръководителите на групата свикали среща с част от участниците, както и с други неустановени лица, на която били обсъдени начините на покушенията, на кои доверени лица може да се възложи изпълнението, какви оръжия да бъдат използвани.Йосифов и Стоянов поръчали да се проследят ежедневния маршрут на придвижване на поръчаните за убийство, да установяват ежедневните и обичайните им навици, както и местата, където живеят, които посещават, където обичайно паркират личните си автомобили.За тази цел били ангажирани и лица, които не членували в групата им.Така, в условията на съучастие, като съизвършители, обвиняемите Петко Стоянов и Иван Йосифов извършили приготовление за убийство по поръчение на Стефан Гевгелийски (престъпления по чл. 117, ал.1 и ал.2, вр. чл. 20, ал.2, вр. ал.1 от НК).Предстои Специализираният наказателен съд да насрочи разпоредително заседание по делото.", "date": "2019.01.14", "title": "Съдят сина на Йоско Костинбродския за опит за убийство на спецпрокурори"}
{"url": "https://news.bg/regions/avtomagistrali-izgrazhda-134-km-ot-am-hemus.html", "text": "Държавно дружество \"Автомагистрали\" ще изгражда  134,14 км от автомагистрала \"Хемус\" в участъка от пътен възел \"Боаза\" до пресичането с пътя Русе - Велико Търново.В края на декември мината година е подписан договор между Агенция \"Пътна инфраструктура\" и \"Автомагистрали\" ЕАД за осъществяване на поръчката. Стойността му е 1 124 880 000 лв., като средствата са от републиканския бюджет.Изграждането на отсечката е разделено на 6 участъка. Целта е тя да бъде готова до 2023 г.Първият участък е с дължина 15,26 км. и започва от Боаза до пресичане с пътя Луковит - Угърчин, включително пътен възел \"Дерманци\". Връзката със съществуващата републиканска мрежа ще се осъществява чрез два пътни възела - п. в. \"Боаза\" при 88-ми км и п. в. \"Дерманци\" при 98-ми км.Вторият участък е 19,2 км. Той е от края на пътен възел \"Дерманци\" - при пресичане с пътя Луковит - Угърчин, до връзката с пътя Радювене - Катунец, включително пътен възел \"Каленик\".Следващият ще започва от края на пътен възел \"Каленик\" при пресичането с пътя Радовене - Катунец до връзката с пътя Плевен - Ловеч, включително и п. в. \"Плевен\". Участъкът е 17,08 км. Участък 4 е 26,8 км. Той е от края на п. в. \"Плевен\" при пресичане с пътя Плевен - Ловеч до път Летница - Ловеч, включително пътен възел \"Летница\".Петият е с дължина 23,2 км, като започва от края на пътен възел \"Летница\" при пресичането с път Бутово - Павликени.Последният участък е най-дълъг 32,6 км. Той започва от края на пътния възел на пътя Павликени - Левски до пътя Русе - Велико Търново, включително и пътния възел.Техническото проектиране на участъци 4, 5 и 6 ще бъде изпълнено през 2019 г. Целта е цялостното изграждане на АМ \"Хемус\" в участъка от Боаза до пресичането с пътя Русе - Велико Търново да приключи до 2023 г.Общата дължина на автомагистрала \"Хемус\" от София до Варна е около 420 км. Изградени са участъците между София и Ябланица и от Белокопитово до Варна, които са близо 170 км. В момента със средства от републиканския бюджет се строят 26 км от автомагистралата - 9,3 км в отсечката между Ябланица и Боаза и 16,32 км от п. в. \"Буховци\" до п. в. \"Белокопитово\".\"Автомагистрали\" ЕАД няма сключени договори с подизпълнители за строителство на възложените от АПИ 134,14 км на АМ \"Хемус\".В последните години \"Автомагистрали\" ЕАД е изпълнило редица обекти с висока обществена значимост като тунели, виадукти, мостове, асфалто-бетонови настилки на автомагистралите \"Хемус\", \"Тракия\", \"Люлин\", \"Струма\" и \"Марица\".МРРБ е едноличен собственик на 100% от капитала на \"Автомагистрали\" ЕАД и правата на държавата в дружеството се упражняват от министъра на регионалното развитие и благоустройството. АПИ е второстепенен разпоредител на бюджетни средства към министъра на регионалното развитие и благоустройството.", "date": "2019.01.14", "title": "\"Автомагистрали\" изгражда 134 км от АМ \"Хемус\""}
{"url": "https://news.bg/politics/bsp-iska-da-vidi-dogovora-za-stroitelstvoto-na-hemus.html", "text": "Социалистите внесоха искане в Агенция \"Пътна инфраструктура\"да им се предостави договора между \"Автомагистрали\" АД и агенцията за строителството на АМ \"Хемус\".В края на миналата година беше след . По-късно същите фирми получиха без търг и конкурс 1,3 млрд. лева за доизграждането на АМ \"Хемус\", припомни Елена Йончева.Тя заяви пред журналисти, че освен договора с дружеството, БСП изискват от МРРБ и рамковите споразумения между \"Автомагистрали\" АД и фирмите, които ще строят отсечките от АМ \"Хемус\".Йончева припомни и уверението на бившия директор на АПИ Светослав Глосов от 10 октомври 2018, че до края на годината ще бъдат обявени обществените поръчки. Малко след това строителството се възлага на фирми без обществени поръчки, критикува тя.По думите й държавната фирма \"Автомагистрали\" няма капацитет за изграждането на АМ \"Хемус\". Финансовите резултати за 2018 са влошени, а изпълнителният директор Стоян Беличев не е заставал пред медиите.Вярно ли е, че той е бивш съдружник с Гинка Върбакова, която е кандидат за закупуване на ЧЕЗ, питат социалистите.Според Йончева това е един пример за това как една държавна фирма, в случая \"Автомагистрали\" АД, се използва като черна кутия за разпределяне на милиарди.От БСП се надяват на бърз отговор.\"Не сме се отказали от извършването на проверка на пътищата от независими лаборатории\", увериха от партията. Очаква се договорът да бъде предоставен в рамките на днешния ден.Припомняме, депутатът от БСП Елена Йончева внесе  за качеството на изгражданите в момента и в последните години пътища. Повторното искане бе подкрепено с допълнителни подписи. Мотивът на вносителите на сигнала е, че .От Камарата на строителите няколко пъти публично поискаха помощ .Въпросът беше остро , в която загинаха .", "date": "2019.01.14", "title": "БСП иска да види договора за строителството на \"Хемус\""}
{"url": "https://news.bg/world/malak-shans-za-mey-da-prokara-sporazumenieto-za-brekzit.html", "text": "Премиерът на Великобритания Тереза Мей е малко вероятно да прокара споразумението си с ЕС за Брекзит.Това призна високопоставен британски министър, след като представители на съюза са предупредили, че писмо с уверения за защитния механизъм, което ще бъде публикувано по-късно днес, не съдържа нищо ново, пише \"Гардиън\".Днес следобед пред Камарата на общините Мей ще се опита да получи подкрепата на депутатите за договорената от нея сделка с ЕС с публикуването на кореспонденция с ръководителите на Общността.Премиерът обеща да осигури допълнителна \"юридическа и политическа гаранция\" от Брюксел.В писмото председателят на Европейския съвет  ще подчертаят, че не възнамеряват да задействат механизма за избягване на \"твърда\" граница между Северна Ирландия и Ирландия. Те ще добавят, че механизмът е временно решение и ЕС ще направи всичко възможно за намиране на алтернативи.Но представители на ЕС признаха, че писмото няма да предложи дата за прекратяване използването на защитния механизъм.Британското правителство също ще публикува писмо, когато Мей се яви пред депутатите. В него се очаква да бъдат представени дати за финализиране на търговско споразумение с ЕС, с което защитният механизъм ще отпадне.Министърът на международната търговия Лиъм Фокс призна, че премиерът е в слаба позиция преди речта й пред парламента в 15,30 часа местно време. Според него не е възможно правителството да получи подкрепата на депутатите.Фокс смята, че парламентът е \"доминиран от политици, които искат да останат в ЕС\" и добави, че \"това е основата на проблема, който имаме\". Министърът призова депутатите да покажат \"смиреност\" и да \"уважат\" резултатите от референдума. Той добави, че блокиране на Брекзит \"ще разклати основите на отношенията между парламента и гласоподавателите в страната\".По думите му Брекзит без споразумение може да се \"преживее\".\"Не мисля, че без споразумение е национално самоубийство. Това не е Дюнкерк, това е излизане от ЕС. Мисля, че без споразумение ще навреди на икономиката ни, да бъда честен, но мисля, че може да се преживее. Смятам, че спиране на Брекзит, политически, е катастрофа, от която може и да не се възстановим\", коментира той пред Би Би Си.Днес депутати от либералдемократите, лейбъристите, консерваторите и шотландските националисти внесоха два законопроекта за нов референдум. Единият от тях дава възможност на избирателите да гласуват за споразумението на Мей или за оставане в ЕС.", "date": "2019.01.14", "title": "Малък шанс за Мей да прокара споразумението за Брекзит"}
{"url": "https://news.bg/regions/uchenitsi-ot-ribnovo-uchat-v-mazeto-klasnite-stai-ne-stigat.html", "text": "Ученици от Рибново учат в коридорите и мазето поради липса на достатъчно класни стаи, предаде БНТ.Очаква се до два месеца да започне изграждането на допълнителна сграда към местното училище.В момента там се обучават повече от 460 деца. За тях обаче има само 16 класни стаи, а са нужни над 38, за да могат децата да учат в една смяна.От няколко години всички свободни пространства са обособени така, че учениците от различните класове да могат да се събират там.По думи на директора на Средно училище \"Йордан Йовков\" Манчо Джуркин шест от класовете не разполагат с класни стаи. Поради тази причина те са принудени да се местят ту в салона за физическо възпитание, ту в компютърния кабинет.Един от коридорите в сградата също е приспособен като класна стая. В него се побират общо 20 деца.Зам.-директорът Феим Османов посочи, че не е лесно да се провеждат учебни часове в стаи, които не са създадени за това.Той обаче увери, че от ръководството правят максималното, за да не спира учебният процес.Не се нарушава учебният процес, спазваме изискванията на здравната инспекция, заяви той.За изграждането на допълнителна сграда с модерни кабинети и класни стаи ще са необходими близо 6 млн. лева.Проектът вече е готов и включва обновяване и на сегашното училище. Вече са осигурени 300 000 лева за започване на изкупни работи.Директорът на училището обясни, че в двора няма много място.\"Мястото, с което разполагаме в двора на училището, зад училището е един голям баир. Над 10 000 кубически метра трябва да се изхвърли тази земя, за да се разшири. Това изключително много оскъпява проекта също.\", посочи той.Ремонт предстои и в училището в село Осиково.В неговата сграда ще се провеждат учебни занимания, когато времето е лошо, за да не пътуват децата от селото до Рибново.", "date": "2019.01.14", "title": "Ученици от Рибново учат в мазето, класните стаи не стигат"}
{"url": "https://news.bg/int-politics/italiya-iska-promyana-frantsiya-i-germaniya-upravlyavaha-es-tvarde-dalgo.html", "text": "Германия и Франция управляваха Европа в продължение на много дълго време и правителството в Италия иска да промени това. За това настоя италианският вицепремиер и вътрешен министър Матео Салвини.\"Франция и Германия диктуваха законодателната власт през последните 10 години, създавайки правила, скроени за тях\", изтъкна Салвини, добавяйки: \"Искаме да променим Европа, подкрепяйки труда, семейството и децата като основни ценности.\"По време на посещението си във Варшава през миналата седмица италианският министър заяви, че страната му и Полша могат да задействат \"европейска пролет\", която може да свали доминиращата \"ос Германия-Франция\".", "date": "2019.01.14", "title": "Италия иска промяна: Франция и Германия управляваха ЕС твърде дълго"}
{"url": "https://news.bg/politics/donchev-ima-izklyuchenie-v-zakona-za-obshtestvenite-porachki-po-kazusa-za-am-hemus.html", "text": "Има ясни правила кое е държавна помощ и кое не е. Това коментира вицепремиерът Томислав Дончев по-рано днес в отговор на данните, изнесени от БСП, че неправомерно е предоставена държавна помощ в размер на 1.3 млрд. лева на държавното дружество \"Автомагистрали\".Припомняме, вчера, 13 януари, лидерът на социалистите Корнелия Нинова обяви, че ще сезира Европейската комисия за неправомерно предоставяне на държавна помощ в размер на 1.3 млрд. лева на държавното дружество \"Автомагистрали\" за строителството на АМ \"Хемус\", без да има обявен търг.Има категоричен текст в Закона за обществените поръчки (ЗОП) и в приложимата директива, където детайлно е описана процедурата. Поръчката според закона е вътрешно възлагане между страни, които са на едно и също подчинение.\"Ако едно дружество е 100% собственост на възложителя и това е типичната му дейност, тогава може да не се прилага пълната процедура по Закона за обществените поръчки\", обясни Дончев. Следователно когато даденото дружество, което ще строи, е собственост на възложителя и се управлява от възложителя, може да не се прилага цялата процедура по ЗОП. Това е вид изключение в самия закон и е позволено да няма обществена поръчка, категоричен беше вицепремиерът.Междувременно от АПИ заявиха, че \"Автомагистрали\" ЕАД, което ще строи отсечката на магистралата,. ", "date": "2019.01.14", "title": "Дончев: Има изключение в Закона за обществените поръчки по казуса за АМ \"Хемус\""}
{"url": "https://news.bg/world/rusiya-pomaga-na-kitay-za-izgrazhdane-na-orbitalna-stantsiya-do-2022-g.html", "text": "Китайската национална космическа администрация обяви, че приветства помощта на Русия за строителството на бъдещата орбитална станция на Пекин, информира ТАСС.Според администрацията Пекин е готов да приеме помощта на Москва и други държави, които са работили върху подобни проекти, включително Германия и Франция.Русия е един от основните партньори на Китай в космическото сътрудничество, отбеляза Пекин и добави, че орбиталната станция ще бъде завършена до 2022 г.Китай планира да построи орбитална станция, която ще бъде съставена от три основни модула - две лаборатории и една база. Проектът се предвижда да започне тази година, а първият модул се очаква да бъде в експлоатация от 2022 г.", "date": "2019.01.14", "title": "Русия помага на Китай за изграждане на орбитална станция до 2022 г. "}
{"url": "https://news.bg/regions/v-starozagorsko-obyaviha-gripna-epidemiya.html", "text": "Регионалната здравна инспекция в Стара Загора обяви грипна епидемия за област Стара Загора, считано от 15 януари. Причината са високата заболеваемост през последната седмица и резултатите на изследваните проби на болни лица с остри респираторни заболявания.Засегнати от грипния вирус са всички възрастови групи.За да се прекъсне епидемичната верига в условията на грипна епидемия и да се ограничи заболеваемостта сред учениците, от РЗИ-Стара Загора ще предложат на Регионалното управление на образованието на МОН да се прекратят учебните занятия в област Стара Загора за периода 16.01.2019 - 18.01.2019 г.На лечебните заведения за болнична помощ се препоръчва да преустановят свижданията.На лечебните заведения за извънболнична помощ - медицинските, диагностично-консултативни центрове и центровете за спешна медицинска помощ се препоръчва:За да не се допускат усложнения на случаите на грип, от РЗИ-Стара Загора напомнят на всички лечебни заведения, че е важно своевременното започване на лечение с антивирусни препарати.РЗИ препоръчва на хората:Спазването на препоръките е въпрос на лична отговорност към себе си и към другите, тъй като най-добрата предпазна мярка е ограничаване на контактите с болни хора. Това е от особено значение за тези с хронични заболявания, бременни жени и деца, предупреждават от здравната инспекция.", "date": "2019.01.14", "title": "В Старозагорско обявиха грипна епидемия"}
{"url": "https://news.bg/crime/dvama-kriminalno-proyaveni-otkradnaha-ohranitelni-kameri-ot-detska-gradina.html", "text": "Полицаите в Карнобат задържаха двама мъже за кражба на камери за видеонаблюдение, монтирани на фасадата на детска градина в село Соколова.Задържаните са на 23 и 27-годишна възраст. И двете лица са криминално проявени, информират от пресцентъра на Областната дирекция на МВР в Бургас.Задържаните направили пълни самопризнания. Работата по случая продължава.", "date": "2019.01.14", "title": "Двама криминално проявени откраднаха охранителни камери от детска градина"}
{"url": "https://news.bg/int-politics/promyanata-na-imeto-na-makedoniya-ostavya-dalboki-politicheski-belezi.html", "text": "Решението на македонските депутати за промяна на името на страната я поставя на международната сцена, но съмнителният начин, по който е спечелен вотът, оставя дълбоки политически белези и съмнения относно върховенството на закона, пише \"Политико\" в своя статия.Парламентът на малката балканска държава гласува за смяна на името на страната в Република Северна Македония в петък вечерта в опит да пристъпи към присъединяване към НАТО и потенциално, към Европейския съюз.Въпреки че тази стъпка бе широко приветствана от международната общност, гласуването бе помрачено от твърдения за подкупи и политически мръсни трикове. Активистите от опозицията и гражданското общество твърдят, че страната трябва да пристъпи към промяна с акцент върху съдебните реформи, които ще са необходими за присъединяване към ЕС.Осемдесет и един депутати приеха измененията на конституцията след тридневни интензивни преговори. Министър-председателят Зоран Заев се нуждаеше от мнозинство от две трети, или 80 от 120-те депутати в страната, за да ратифицира сделката, която бе сключил през юни с гръцкия премиер Алексис Ципрас. Гърция блокира членството на Македония както в НАТО, така и в ЕС от началото на 90-те години на миналия век, като твърди, че името нарушава културно и териториално територията на нейния регион с името Македония.Решението да се промени името на страната е \"трудно\", обясни Заев , но \"по-добра сделка не може да бъде постигната и без споразумение с Гърция няма да има НАТО и Европейски съюз\" В събота Заев призова Гърция също да ратифицират сделката.\"В този процес не е имало нищо свободно и честно. Беше точно обратното. За мен това беше най-отвратителното нещо, което съм виждал в македонската или регионалната политика\", обясни Александър Николоски от ВМРО-ДПМНЕ.Външният министър Никола Димитров заяви, че страната е показала своята отдаденост към европейските ценности. \"Ние поехме отговорността върху нашата съдба. Ние правим история, като отваряме нашето бъдеще \", обясни той.Лидерите от държавите-членки на НАТО и ЕС поздравиха новата Република Северна Македония. Генералният секретар на НАТО Йенс Столтенберг приветства \"важния принос за стабилен и проспериращ регион\". Еврокомисарят по разширяването Йоханес Хан написа, че петъкът е исторически ден и се надява, че \"ще създаде положителна динамика за помирение в целия регион на Западните Балкани\".Министърът на външните работи на Великобритания Джеръми Хънт заяви, че гласуването \"доближава страната до по-сигурно, стабилно и проспериращо бъдеще в сърцето на евроатлантическата общност\".Повечето депутати са съгласни, че бързото присъединяване на страната към НАТО носи значителни ползи. Има надежда, че това ще гарантира защита срещу нарастващата намеса на Русия, както и предотвратяването на вътрешните заплахи в една държава, раздирана от 2015 г. чрез поредица от дълбоки политически кризи.\"В тази страна, всеки отделен аспект на държавността се оспорва от една или друга група. Основното постижение на завършването на процеса е стабилността,\" коментира Люпчо Петковски, изпълнителен директор на базирания в Скопие Център за европейски стратегии.Но през последните седмици се увеличават притесненията, че лошият път към мнозинство от две трети може да доведе до по-задълбочени раздори. Националистическата опозиционна партия ВМРО-ДПМНЕ бойкотира гласуването, заявявайки, че новото име заплашва македонската идентичност. Те също така обвиниха Заев, че използва \"изнудване и заплахи\", за да го прокара.Възраженията засягат независима парламентарна група от осем отстъпници на ВМРО-ДПМНЕ, които подкрепиха промяната на името. Твърди се, че правителството печели подкрепа, като подава спорна амнистия за привържениците на ВМРО, които са съдени за предполагаемо участие в нападение срещу парламента през април 2017 г., по време на което са ранени близо 100 души. Заев и неговата лявоцентристка партия отричат подобна сделка.\"Беше очевидно за всички, че това е търговия с върховенството на закона и съдебната система, за да получат гласовете\", каза Николоски.Има и други съмнения относно това как е спечелено гласуването. На 28 декември група от 17 македонски НПО обвини депутатите за прокарване на множество промени в наказателния кодекс, които позволяват намалени наказания или дати на изтичане на някои случаи в Специалната прокуратура, която разследва престъпленията, свързани със скандал за подслушване, с който Македония попадна в политическа криза през 2015 г.Трима от осемте дезертьори на ВМРО-ДПМНЕ, включително бившия министър на културата Елизабета Канческа-Милевска, са свързани с такива случаи. \"Безнаказаността е жива\", предупреждават неправителствените организации в отворено писмо.Фани Каранфилова-Пановска, изпълнителен директор на Фондация \"Отворено общество\" Македония, която подписа писмото на НПО, заяви, че промяната на името е \"много добро нещо\" за страната, \"имахме нужда от това ... но цената може да е била твърде висока по отношение на дерогацията на върховенството на закона.\"Пановска и други наблюдатели са загрижени, че ако Македония не предприеме съдебни реформи и не засили борбата с организираната престъпност и корупцията, държавите-членки на ЕС биха могли да забавят началото на преговорите за присъединяване - както направиха миналия юни.\"Съществуват сериозни опасения за начина на провеждане на процеса и че болезнените компромиси, направени в името на постигане на резултат, ще бъдат трудни за преодоляване, за да се възползват изцяло от новите възможности на евроатлантическата интеграция\", коментира анализаторът и Ерик Мантон.Не е ясно дали някои държави-членки на ЕС ще оценят стъпките, предприети в този процес като противоположни на ценностите на ЕС, и дали смятат, че това е пречка за стремежите на страната към ЕС, допълва Мантон.Флориан Бийбър, професор по история и политика в Югоизточна Европа в университета в Грац коментира, че борбата за промяна на името отразява реалностите на политическата динамика в региона. \"Това показва фундаменталната дилема да се опитваме да разрешим такъв важен политически спор. Каква е цената, която си струва да се плати по отношение на сключването на сделка, която не е точно прозрачна, но която по определен начин постига ратификация\", допълва той.\"Допреди няколко месеца никой не можеше да предскаже резултата от този процес. Страната се движи напред и това е процес, който не може да бъде спрян\", заяви Ивана Туфегджич, депутат от партията в Заев.", "date": "2019.01.14", "title": "Промяната на името на Македония оставя дълбоки политически белези"}
{"url": "https://news.bg/politics/patriotite-iztegliha-kasata-klechka-s-iztrebitelite-tvardi-doncheva.html", "text": "Не можем да правим от всяко село нова Катуница. Това заяви председателят на \"Движение 21\" Татяна Дончева пред bTV по повод ескалиращото напрежението във Войводиново.Според нея Патриотите са използвали случая като \"отдушник\" заради тежкия проблем с изтребителите, които са се паднали в тяхната \"къса клечка\".Какво предлагаме на ромите като работа, ангажименти към държавата и като възможности, запита Дончева и допълни, че е време някой да измисли работеща държавна политика по въпроса.Но не в контекста, че ние ще водим война с ромите и че \"или ние, или те\", подчерта политическият лидер.Относно въпроса с изтребителите Дончева изрази мнение, че заради тях може да се стигне до предсрочни избори.Патриотите са царе на \"България на три ракии\" или \"на три морета\", но темата с изтребителите е извън тази тема, заяви тя.Според нея за изтребителите има лобиране от страна на американците.\"Трябва да сме наясно, че всички стари и нови империи имат навика да лобират грубо. И докато не им купиш артикула, да не отстъпват\", посочи тя.Дончева подчерта, че \"лостове\" върху Веселин Марешки и Волен Сидеров държи и Русия, а това също може да доведе до сваляне на правителството.\"При \"Локхийд\" няма прошка, това означава да се оженим вечно. Общо взето, американци и руснаци работят по този начин. Вземаш моята техника и я вземаш до края на света и каквото и ново да излиза, пак ще дойдеш при мен\", обясни тя.По нейни думи третото правителство на ГЕРБ съществува и продължава да управлява заради удачната международна конюнктура, в която всички имат нужда от \"тамагочита\" - политици, които да им натискат копчето и да им вдигат ръчката.", "date": "2019.01.14", "title": "Патриотите изтеглиха \"късата клечка\" с изтребителите, твърди Дончева"}
{"url": "https://news.bg/politics/tryabva-da-se-napravi-sayuz-na-edinomishlenitsi-za-paketa-makron-ubeden-kurumbashev.html", "text": "\"Спечелихме малка междинна битка при гласуването на пакета \"Макрон\" в Европарламента. Отложихме взимането на решение.\" Това каза пред БТВ евродепутатът Петър Курумбашев.По думите му България трябва да влезе в такъв съюз на единомишленици заедно с Полша, Румъния, Финландия, Испания, Португалия и Ирландия, както и всички държави от Централна и Източна Европа.\"Преброихме преди гласуването, че има 24 на 17 гласа срещу нас. Имаше и 7-8 \"за\", които не беше ясно как ще гласуват. Тази прогноза показваше, че е почти сигурно, че ще загубим\", обясни Петър Курумбашев гласуването на пакета \"Макрон\" в транспортната комисия на Европарламента.По думите му е имало и евродепутати, които почти винаги гласуват против предложенията в комисия.Евродепутатът коментира, че не бива представителите на България в Брюксел да чакат до последния момент, за да защитят интересите на страната си, като даде пример с футбола, че не е добре да се чака да бъде свирен финалът на мача.\"Срещу нас стои коалиция от силни държави, наречена \"Пътен алианс\", сред които Германия и Франция\", поясни Курумбашев.Той посочи още, че предстои заседание на Конференцията на председателите на политическите групи, където ще бъде решено дали след гласуването в Транспортната комисия темата ще влезе в Пленарна зала на Европарламента или не.На въпрос, дали той ще бъде част от евролистата на БСП, Курумбашев заяви, че предстои да бъдат направени номинации в партията.\"Този процес за БСП започва от 1 февруари\", допълни той.", "date": "2019.01.14", "title": "Трябва да се направи съюз на единомишленици за пакета \"Макрон\", убеден Курумбашев"}
{"url": "https://news.bg/crime/sistemata-za-izdavane-na-dokumenti-sprya.html", "text": "Възникнал е технически проблем в информационната система за издаване на българските документи за самоличност, информираха от МВР. Проблемът е възникнал тази сутрин.Веднага са предприети действия за отстраняването на неизправността, уверяват от ведомството.Става дума за проблем с един от сървърите. Системата работи, но бавно, обясниха от МВР. В столичния КАТ обаче не се издават документи.Проблемът бил първи по рода си, досега не е имало проблем в такъв мащаб.Системата не работи в цялата страна. Документи не се издават.Временно не се извършват административни услуги, свързани с издаване на лични документи, в това число и свидетелства за управление на МПС.МВР се извинява на гражданите за неудобството, но не се посочва кога работата на системата ще бъде възобновена.Това е втори е-срив на система, която се поддържа от държавата от началото на годината. В самото начало на 2019 г. . Хаосът струваше 4-ри уволнения на шефове в АПИ.И до този момент обаче не е ясно точно какво се случи с , когато обясненията отново бяха за технически проблем. . ", "date": "2019.01.14", "title": "Системата за издаване на документи спря"}
{"url": "https://news.bg/regions/noviyat-asfalt-na-bul-konstantin-velichkov-veche-e-s-dupki.html", "text": "Новият асфалт на бул. \"Константин Величков\" вече е с дупки и пукнатини. За поредния некачествен ремонт в столицата алармираха от Гражданската организация \"Спаси София\".Активистите разпространиха снимки, които показват разпадащата се асфалтова настилка по споделеното трасе на булеварда, който беше пуснат в експлоатация само преди месец. Те посочват, че вече са се появили множество напуквания, пропадания и дупки, а шахтите са разбити.От организацията припомнят, че  след което срокът се измести за декември. След ремонта, продължил няколко месеца, обаче трасето се нуждае от повторно затваряне и преасфалтиране, посочват те.От \"Спаси София\" припомнят и че през октомври тогавашният зам.-кмет по транспорта Евгени Крусев отстрани фирма \"Амфисия\" заради некачествено строителство. Проектът беше възложен на общинското дружество \"Софинвест\", а на обекта се появиха техника и работници на \"Щрабаг\", които преасфалтираха целия участък, посочват те.\"Какви материали и строителни технологии са ползвали двете фирми, че настилката да се разпадне толкова бързо?\", пита Гергин Борисов от организацията и допълва, че активистите неколкократно са внасяли официални предложения до Столичната община как булевардът да бъде проектиран и ремонтиран, така че да създава минимални затруднения и да се гарантира безопасността на всички участници в движението.От \"Спаси София\" настояват кметът на София Йорданка Фандъкова да даде ясни отговори за това чия е отговорността за некачествения ремонт и с колко са глобени двете фирми.Според тях подобен \"безкраен\" ремонт показва пълното нехайство на столичната администрация. Те посочват, че осеяното с дупки трасе може да бъде опасно за пътуващите в градския транспорт и изисква незабавно вземане на мерки.От \"Спаси София\" се обръщат към зам.-кмета по транспорта Дончо Барбалов с призив напролет да бъдат осигурени необходимите средства за цялостен и качествен ремонт на споделеното трамвайно трасе. Той трябва да включва подмяна на старите релси и поставяне на виброизолация, за да се избегне повторното отваряне на дупките, смятат от организацията.", "date": "2019.01.14", "title": "Новият асфалт на бул. \"Константин Величков\" вече е с дупки"}
{"url": "https://news.bg/politics/evroizborite-opredelyat-kak-shte-sashtestvuva-evropa.html", "text": "\"Тези избори ще определят дали Европа ще съществува такава, каквато я познаваме или каква ще бъде нейната трансформация.\" Това заяви на форума на Милениум клуб България \"\"Бъдещето на Европа\".Според него Европа на статуквото е единият възможен сценарий за развитието на Съюза. Според Станишев в момента е налице Европа на нетърпимите неравенства, затова виждаме \"жълтите жилетки\" и други прояви на недоволство, коментира той.По думите му друг сценарий пред Европа би бил развитието на две скорости, който е крайно опасен за България.Станишев беше категоричен, че показването на жест на солидарност е от значение за насърчаването на Обединена Европа.Примамлив се оказва патриотизмът, защото всеки търси убежище при своите близки и в своята родина. При глобалните проблеми е пълна илюзия да кажеш ние ще ви обградим от тероризъм, миграция.Европейските и българските националисти обещават регресивен път, а това според Станишев е опасно, защото е път не към бъдещето, а към миналото и резултатът ще бъде катастрофален, прогнозира президентът на ПЕС.Той е убеден, че силата на Съюза досега е била да създава бъдеще.Според него Европа на възстановяване на изконните ценности е третата възможна стратегия пред ЕС.", "date": "2019.01.14", "title": "Евроизборите определят как ще съществува Европа "}
{"url": "https://news.bg/politics/donchev-prizovava-za-drazka-evropa-a-ne-evropa-na-chinovnitsite.html", "text": "Задълбочаващото се разслоение, което е знак за икономически и социални нестабилности, както и разединението са сред бъдещите предизвикателства, които стоят пред ЕС. С тези думи бе поставено началото на форум \"Бъдещето на Европа\" в НДК, организиран от Милениум клуб България. Една от целите на организацията е изграждането на активно гражданско общество от България и света.Вицепремиерът Томислав Дончев обясни, че сценариите за бъдещето на Европа не са безкрайни. Като структурни такива той посочи задълбочаването на интеграцията, тотална дезинтеграция с разпадане на ЕС и междинен сценарий, свързан с частична дезинтеграция.\"Няма политически или икономически аргументи защо ЕС не трябва да съществува\", изтъкна вицепремиерът и допълни, че не е българска специфика национални проблеми да се отнасят към европейски институции.Натискът на глобалния свят ни кара да се връщаме към традиционното, в рамките на националните граници, а това, по думите на Дончев, е пълен абсурд. Той смята, че няма проблем, който самостоятелно да се реши от националните държави.Необходима ни е пренастройка, когато говорим за социалните политики, изрази мнение Дончев.Категорично социалните проблеми не могат да бъдат решавани в национални мащаби, защото са паневропейски предизвикателства.Вицепремиерът се обяви за нова енергия и посока на Европа. По отношение на силен контрол, на външни граници и предложения в сферата на сигурността са изпуснати важни решения в рамките на разрастването на миграционната криза.Новата идея за Европа трябва да бъде дръзка, а не чиновническа, подчерта още Томислав Дончев.На форума присъстваха и президентът на ПЕС Сергей Станишев и председателят на Милениум клуб Румен Чолаков.", "date": "2019.01.14", "title": "Дончев призовава за дръзка Европа, а не Европа на чиновниците"}
{"url": "https://news.bg/disasters/samolet-na-iranskata-armiya-se-razbi-kray-teheran.html", "text": "Боинг 707 на иранската армия се разби край Техеран, предадоха местните медии.Товарният самолет, който е бил с 16 души на борда, е катастрофирал при тежки метеорологични условия.От Отдела за спешна помощ в страната съобщиха, че 15 от пътниците са загинали. Оцелял е само един от членовете на екипажа.По предварителна информация пилотът изгубил контрол над самолета и опитал да осъществи аварийно кацане на местно летище в град Карадж, на запад от иранската столица.Самолетът обаче не уцелил пистата, а се разбил в жилищна зона наблизо.Боингът пътувал от столицата на Киргизстан Бишкек към международното летище \"Пайман\" в Карадж.Самолетът - собственост на иранска авиокомпания, се възпламенил след сблъсъка.По данни на агенция Ройтерс боингът бил военен и пренасял месо.Местните власти незабавно изпратили хеликоптер и няколко линейки на мястото на инцидента.", "date": "2019.01.14", "title": "Самолет на иранската армия се разби край Техеран"}
{"url": "https://news.bg/world/v-rusiya-zasekretyavat-deloto-na-ukrainskite-moryatsi.html", "text": "Федералните служби за сигурност на Русия смятат, че заседанието по мерките на задържани на украинските моряци край Керченския пролив трябва да се проведе закрито.Това съобщава един от адвокатите на обвиняемите Николай Полозов, цитиран от агенция \"Новости\".Съдебното заседание трябва да се проведе утре, вторник 15 януари, и на него трябва да се реши дали има основания за продължаване на мярката задържани под стража с още три месеца.Прокуратурата вече е поискала от Лефортовския съд заседанието да се проведе в закрит режим с аргумент да се запази следствената тайна.Прокуратурата също така са поискали от адвокат Полозов да подпише документ, с който се задължава да не изнася като информация данни от предварителното следствие. Николай Полозов обаче е отказал да подпише такъв документ.На този етап руската агенция не разполага с коментар от самото следствие.Припомняме, на , три украински плавателни съда бяха арестувани в района на Керченския пролив. , въпреки че руските власти твърдят, че сблъсъкът се е случил в руски териториални води.Случаят предизвика  с участието на Русия, който стигна и до Съвета за сигурност на ООН. Международната общност настоя Русия незабавно да освобди украинските моряци - нещо, което не се е случило и до този момент.Украйна вече подаде в Европейския съд по правата на човека  заради задържането на 24-мата украински моряци", "date": "2019.01.14", "title": "В Русия засекретяват делото на украинските моряци"}
{"url": "https://news.bg/world/rekorden-targovski-izlishak-na-kitay-sas-sasht-ot-2006-g-na-fona-na-voynata.html", "text": "Търговският излишък на Китай със САЩ нарасна до 323,32 милиарда долара през миналата година - най-високият от 2006 г. Информацията съобщава \"Ройтерс\", позовавайки се на представените от китайските митнически власти данни.През 2017 г. са отчетени 275,81 милиарда долара.Китайският износ за САЩ е нараснал с 11,3 на сто през изминалата година, докато вносът от Съединените щати се е увеличил с 0,7%.Китай е изнесъл стоки за американския пазар на стойност 478 милиарда долара, а е внесъл американски стоки за 155 милиарда долара, съобщава ДПА, цитирайки данните на китайската митническа агенция.Търговският излишък на Китай със САЩ е в центъра на спора между двете най-големи икономики в света. Двете държави си наложиха мита върху стоки за стотици милиарди долари.Междувременно китайският износ по света се е увеличил с 9,9% (2,48 трилиона долара) през 2018 г., докато вносът е нараснала с 15,8% (2,14 трилиона долара).Общо през 2018 г. търговският обмен на Китай се е увеличил с 12,6% до рекордните 4,62 трилиона долара.", "date": "2019.01.14", "title": "Рекорден търговски излишък на Китай със САЩ от 2006 г. на фона на войната"}
{"url": "https://news.bg/crime/tsiganin-napadna-s-bradva-kursanti-na-nvu.html", "text": "Цигани нападнаха курсанти от Националния военен университет \"Васил Левски\" във Велико Търново, информираха от пресслужбата на Министерството на отбраната.Нападението е станало около 19 часа вчера, 13 януари.Курсантите пътували с автомобил от Сливен към село Гурково. Колата била засечена от друг автомобил, което наложило принудителното им спиране. Тогава нападателят излязъл от втората кола и започнал да нанася удари с брадва по предното стъкло на колата на курсантите.Курсантите веднага подали сигнал на телефон 112. Полицаите издирили извършителя и го задържали за срок до 24 часа в Районното управление в Казанлък.Името на нападателя също е ясно - Йордан Пенев, от ромски произход, уточняват от военното министерство.Същият имал над 20 криминални регистрации - множество кражби, сред които кражби с взлом, хулигански прояви и нанасяне на средна телесна повреда, възпрепятстване на органите на властта и други. Лицето имало и няколко влезли в сила присъди.Имало данни, че мъжът е извършител на още 11 престъпления, за които се очаква да му бъдат повдигнати обвинения.По случая е образувано досъдебно производство.", "date": "2019.01.14", "title": "Циганин нападна с брадва курсанти на НВУ "}
{"url": "https://news.bg/world/v-kazahstan-predotvratiha-atentat-podgotvyan-ot-islyamska-darzhava.html", "text": "В Казахстан разбиха терористична групировка, подготвяла бомбен атентат в град Алмати, предаде Sputnik по информация на Комитета за национална сигурност на Казахстан.\"На 10 януари при специализирана операция в Алмати служителите на реда задържаха група чужденци от Централна Азия заради подозрения, че подготвят терористични нападения в Казахстан\", гласи съобщението на Комитета.При обиск в домовете на задържаните били открити огнестрелни оръжия, муниции и материали за изработката на изключително мощни самоделни бомби.Според информация на полицията арестуваните следвали нарежданията на членове на \"Ислямска държава\".", "date": "2019.01.14", "title": "В Казахстан предотвратиха атентат, подготвян от \"Ислямска държава\""}
{"url": "https://news.bg/world/otkriha-vtorata-cherna-kutiya-na-padnaliya-patnicheski-samolet-na-lion-air.html", "text": "Индонезийските власти ще свалят съдържанието от втората \"черна кутия\" на падналия пътнически самолет Lion Air преди два месеца след откриването й в Яванско море до Джакарта, информира \"Ройтерс\".В кутията са записани разговорите в пилотската кабина на падналия пътнически самолет Boeing 737 MAX.При катастрофата вТова е първият инцидент с новия модел 737 MAX и най-голямата катастрофа през 2018 г.Властите обявиха, че имат лаборатория и екип, за да извлекат информацията от втората кутия. В миналото на индонезийските власти им е отнело три месеца да свалят, анализират и напишат съдържанието на записите.Контактът с полет JT610 беше изгубен 13 минути след излитането на пътническия самолет от столицата Джакарта към Пангкал Пинанг на 29 октомври 2018 г.Според предварителния доклад пътническият самолет на Lion Air не е бил годен за полет и е трябвало да бъде приземен.Група роднини на жертвите призова индонезийските власти да разкрият \"всичко, което е записано\" и да работят независимо.Сигналът от втората кутия е бил засечен преди няколко дни. Кутията е открита на около 30 метра дълбочина.Открити са и човешки останки до кутията, на около 50 метра разстояние от мястото на другата \"черна кутия\" с параметрите от полета, която беше намерена три дни след катастрофата.", "date": "2019.01.14", "title": "Откриха втората „черна кутия” на падналия пътнически самолет на Lion Air"}
{"url": "https://news.bg/regions/zhena-zapali-apartamenta-si-v-blagoevgrad.html", "text": "74-годишна жена пострада леко при пожар в жилищен блок в Благоевград, информира БГНЕС.По първоначална информация пожарът е възникнал около полунощ в апартамент в квартал \"Еленово\" в областния град. Сигналът към 112 е подаден малко след полунощ.Горял е апартамент на 3 етаж на блока. Вследствие на пожара 74-годишната обитателка е с обгоряла коса. Тя е отказала медицинска помощ.Към момента точната причина за пожара не е ясна. Пред органите на реда и пожарникарите жената обяснила, че сама е запалила жилището си.", "date": "2019.01.14", "title": "Жена запали апартамента си в Благоевград"}
{"url": "https://news.bg/crime/razpitvat-svideteli-po-deloto-sreshtu-bivshiya-shef-na-ndk-miroslav-borshosh.html", "text": "С разпит на свидетели продължи делото срещу бившия директор на НДК Мирослав Боршош. Той заедно с бившия председател на съвета на директорите Валентин Кръстев са подсъдими в нецелево изразходване на средства и в умишлена безстопанственост в особено големи размери, от която са последвали щети за НДК.По време на днешното съдебно заседание беше прочетен и обвинителният акт. Припомняме, , след като отхвърли искането на защитата за връщане на обвинението заради неясноти.Припомняме,  от длъжността изпълнителен директор на НДК в края на юни 2017 г. от вицепремиера Лиляна Павлова, но няколко дни по-късно премиерът Борисов го върна.Окончателното отстраняване на Боршош се случи едва след като  за нецелесъобразно изразходване на средства.", "date": "2019.01.14", "title": "Разпитват свидетели по делото срещу бившия шеф на НДК Мирослав Боршош"}
{"url": "https://news.bg/world/es-izprashta-pismo-na-london-s-uvereniya-za-zashtitniya-mehanizam.html", "text": "Европейският съюз днес ще изпрати писмо на Великобритания, в което дава уверения за спорната клауза за избягване на \"твърда\" граница между Северна Ирландия и Ирландия, информира RTE.Писмото ще бъде изпратено от председателя на Европейската комисия Жан-Клод Юнкер и председателя на Европейския съвет Доналд Туск.В документа двамата ще отбележат, че защитният механизъм не е предпочитаният от ЕС начин за избягване на \"твърда\" граница. В писмото ще има уверение, че ЕС не се опитва да подкопае Белфасткото споразумение чрез механизма, а също така, че Брюксел не иска да използва клаузата за тайно \"анексиране\" на Северна Ирландия.Писмото ще бъде изпратено един ден преди решаващото гласуване на споразумението за Брекзит в британския парламент. В него още веднъж се отхвърля вероятността за предоговаряне на споразумението или клаузата. Юнкер и Туск отказват да изпълнят искането на Лондон за ограничаване продължителността на клаузата до една година.По-късно днес премиерът на Обединеното кралство Тереза Мей ще се опита за последен път да убеди британските депутати да подкрепят договорената с ЕС сделка.", "date": "2019.01.14", "title": "ЕС изпраща писмо на Лондон с уверения за защитния механизъм"}
{"url": "https://news.bg/regions/plovdivski-firmi-na-protest-zaradi-po-skapiya-tok.html", "text": "Близо 200 представители на фирми протестираха тази сутрин в Пловдив, предаде БНР. Причината е предстоящото значително поскъпване на електроенергията.Сред протестиращите бяха както собственици на предприятия, така и работници. Те се събраха пред централата на EVN, за да се обявят против 37-процентното увеличение на цената на тока на борсата.За всички нас това е катастрофа, заявиха те.Работниците се опасяват, че заради повишението на електричеството в даден момент ще се наложи работодателите им да правят съкращения.\"Ние сме избрали да останем в България. Искаме да имаме работа тук!\", категорични са те.Според протестиращите управляващите и регулаторът трябва да се намесят.Те проведоха и шествие до сградата на Областната управа с плакати \"Да ударим шалтера на държавното безхаберие\" и \"Енергийната борса ни убива\".Протестът протече мирно и не създаде сериозни затруднения в трафика.", "date": "2019.01.14", "title": "Пловдивски фирми на протест заради по-скъпия ток"}
{"url": "https://news.bg/int-politics/razsledvaneto-na-fbr-sreshtu-tramp-vliza-v-kongresa.html", "text": "Правната комисия към Камарата на представителите в американския Конгрес ще се запознае с разследването на ФБР за връзките на Тръмп с Русия, съобщи в Туитър председателят на комисията Джералд Надлър.Той посочва, че през близките седмици комисията ще предприеме стъпки, за да разбере по-добре \"както действията на президента, така и ответните действия на ФБР във връзка с неговото поведение, както и да се увери, че ангажираните с разследването са защитени от все по-неадекватните атаки на президента Тръмп\".По-рано вестник The New York Times съобщи, че ФБР води разследване срещу Доналд Тръмп, за да установи дали той работил съзнателно или несъзнателно срещу собствената си страна. Това е станало след като през май 2017 г. президентът уволни Джеймс Коми като директор на ФБР.Надлър посочва, че от публикацията законодателите са научили, че дори през първите му дни в Белия дом, поведението на Тръмп е било толкова странно и будещо загриженост, че ФБР е сметнало за необходимо да предприеме нещо безпрецедентно - \"контраразузнавателно разследване срещу действащия президент и вероятния му сговор с враждебно чуждо правителство\".Той добавя, че няма основания да се оспорва професионализмът на ФБР.", "date": "2019.01.14", "title": " Разследването на ФБР срещу Тръмп влиза в Конгреса"}
{"url": "https://news.bg/weather/valezhi-na-zapad-3-oblasti-sa-s-zhalt-kod.html", "text": "Времето в първия ден от седмицата ще бъде променливо, температурите слабо се повишават, в три области е обявен жълт код за обилни валежи и поледици.През първата половина на деня се очаква намаляване и разкъсване на облачността и временно слънцето ще се показва зад облаците.Около обяд обаче се очаква ново заоблачаване и на някои места в западната част от страната ще завали слаб сняг. В северозападните райони снегът ще бъде примесен с дъжд и с наближаването на нощта има голяма вероятност да се образуват поледици.За областите Видин, Монтана и Враца е в сила жълт код за обилни валежи и заледявания.Вятърът ще бъде слаб до умерен, ориентиран от юг и югозапад.Температурите слабо ще се повишат, като максималните ще са в интервала 2-7 градуса.Минималните са предимно между -8 и -3 градуса. По Черноморието те са 1-2 градуса над нулата.", "date": "2019.01.14", "title": "Валежи на запад, 3 области са с жълт код"}
{"url": "https://news.bg/press/prokuraturata-se-samosezira-zaradi-dyunite-na-smokinya-tsvetanov-ochakva-ns-da-odobri-pregovorite-za-f-16-spirat-protestite-vav-voyvodinovo.html", "text": "Разораните дюни на къмпинг \"Смокиня\" са сред тематичните акценти във вестниците в понеделник.\"Окръжната прокуратура в Бургас се самосезира и изпрати на място служители на МВР, които да проверят случая с разораните дюни на къмпинг \"Смокиня\", съобщи \"Нова телевизия\". \"Колегите от МВР са на място, за да се установи статута дали са дюни по смисъла на Закона за устройството на Черноморието и дали има извършено престъпление, както и кой го е извършил. Наказанието е затвор до 3 години или глоба от 10 до 100 хиляди лева и обществено порицание\", каза говорителя на главния прокурор Румяна Арнаудова. Няма информация какво е установила проверката. Ако се установи, че законът е бил нарушен, прокуратурата ще започне разследване по същество. Информацията, че част от дюните в къмпинг \"Смокиня\" са разорани, се появи в събота, 12 януари в социалните мрежи. По-късно същия ден проверка на районната екоинспекция в Бургас установи, че увреденият имот е част от плаж \"Смокини\"- север, който е изключителна държавна собственост. Територията е от защитен вид и е част от крайбрежната плажна ивица, отдадена на концесия и под наем от Министерство на туризма. В понеделник сутрин се очаква да започне повторна проверка с участието и на експерти на Министерствата на туризма, която да определи точните координати от засегнатия имот. От управата на къмпинг \"Смокиня\" заявиха пред \"Нова телевизия\", че точно тази територия не е в тяхно владение.\" - в. \"Дневник\".\"Служители на полицията от Созопол започнаха проверка на разораните пясъчни дюни в къмпинг \"Смокиня\", видя екип на \"24 часа\". Стана ясно, че полицията се е самосезирала по публикации в медиите. Както \"24 часа\" по-рано писа става дума за унищожени пясъчни дюни на територията на къмпинга в близост до известния комплекс \"Грийн лайф\". На място се вижда, че някои от пясъчните дюни са издълбани, а около тях пясъкът е заравняван с помощта на верижна техника. Още вчера от РИОСВ Бургас обявиха, че действително става въпрос за унищожени пясъчни дюни, защитени от закона. Само на метри от разораната зона има поставена информационна табела, на която подробно е описано, че на територията на къмпинга има такива защитени дюни и какви са санкциите за нарушители. В понеделник предстои нова проверка на РИОСВ Бургас. Все още официално няма данни за нарушителя. - в. \"24 часа\".Предложението за започване на преговори за закупуване на Ф-16 за българските ВВС също е сред актуалните теми.\"Трябва да се инвестира в сигурност и тази българска армия, която изстрада и не беше финансирана толкова много години, да бъде подкрепена. Алтернативата е безвремие\". Това каза пред БНР ген. Константин Попов - председател на парламентарната комисия по отбрана и депутат от ГЕРБ. Следващата седмица за обсъждане в парламента влиза предложението на правителството - страната ни да започне преговори със САЩ за 8 изтребителя Ф-16. \"Националната сигурност би трябвало да е приоритет и би трябвало да се инвестира в нея. Това, че започваме преговори съвсем не означава, че има договор. Има последваща ратификация. За да се стигне до нея, правителството трябва да извърши огромна работа и в края на краищата да предложи нещо на парламента. Така че процесът изобщо не е завършил\", обясни той в предаването \"Неделя 150\". Според него \"драматизирането\" на темата може да доведе до отлагане на целия процес и може да има сериозен ефект не само върху този проект, но и върху всички останали проекти за модернизация на българската армия. Ген. Попов посочи какво предстои следващата седмица в парламента: \"Ще има дебати. Те ще са на политическо ниво. Политиците ще вземат решение, но то ще е на базата на експертизата, която е извършена\". Депутатът подчерта, че предложението може и да не мине в парламента, но ако се приеме, това ще даде увереност и единство на България за продължаване по пътя на модернизацията: \"Сигурен съм, че българското правителство, което трябва да бъде поздравено за смелостта и за това, че иска да продължи модернизацията, ще си свърши добре работата и няма да предаде националните интереси\". \"Ние не казваме, че отпадат основните изисквания. Казваме, че правителството - това, което е предложило и сме го приели, ще трябва да носи своята отговорност, когато дойде отново за ратификация на предложен договор или дойде с предложение за преговори със следващия кандидат. Ф-18 също участва с една много по-сериозна сума и това не ги отказва. Така че всеки, който имаше желание, можеше да участва\", отбеляза ген. Попов и подчерта, че има избор, а не конкурс. Щом няма конкурс, не виждам как ще бъде опорочен и защо точно опорочен, коментира той критиката на президента по темата. \"Параметрите, заложени в математическия модел, не са гласувани от депутатите - това е отговорност на правителството и по-специално на Министерството на отбраната. Ние връщаме отговорността в правителството. На МС няма да му е по-леко, ако с 5 лв. бъде надхвърлена максималната цена\". \"Основната цел е ние да придобием бойни способности, които обявявахме гръмогласно, че липсват. Трябва да се преследва целта. Трябва да има комплексен подход и България трябва да извлече максимална полза във всички възможни сфери - и в сферата на индустриалното сътрудничество\", категоричен е ген. Константин Попов. Той се надява в страната да има и повече работни места, свързани с високи технологии.\" - в. \"24 часа\".\"Според председателя на парламентарната група на ГЕРБ Цветан Цветанов предложението за започване на преговори със САЩ за купуване на 8 изтребителя Ф-16 ще получи подкрепа в парламента. Според Цветанов окончателното решение е политическо, но е много важно да се направи прозрачна процедура. \"С анкетната комисия в Народното събрание успяхме да покажем на световната общественост, че страната ни не е такава, която може да взима решенията на тъмно. Решенията ги взимаме дълбоко осъзнати при спазването на прозрачна процедура\", каза той и добави, че при тази оферта няма никакви скрити разходи. На България няма да й се налага да придобива каквото и да било чрез отделни договори с трети страни или лицензи от правителства, подчерта Цветанов...\" - в. \"Дневник\".Вестниците продължават да следят и ситуацията с превозвачите.\"Пакетът \"Мобилност\" разделя Европа чисто географски на периферни държави и на такива, които се намират в центъра. Това заяви министърът на външните работи Екатерина Захариева в интервю за \"Нова телевизия\". \"За съжаление, този пакет от законодателни мерки не помага за единението на Европа, дори нарушава основни принципи, с които толкова много се гордеем - за четирите свободи\" допълни тя...\" - в. \"24 часа\".\"Очевидно нашият транспортен сектор е много конкурентен. Той има доста сериозен дял от транспортния сектор\", заяви Захариева и коментира, че българската държава не се занимава с този казус само през последната седмица. \"За съжаление все още има различни позиции\", каза тя. Според нея интересите очевидно са много сериозни и в тях са замесени големите превозвачески компании в страните, които са най-големите поддръжници на пакета - Франция, Германия и Австрия. По темата с либийския танкер Захариева коментира, че става дума за частноправен спор, който трябва да се реши в съда. Въпреки това Министерството на външните работи по изясняването на казуса. Тя се надява той да бъде разрешен скоро и по никакъв начин да не повлияе на двустранните отношения между България и Либия, които тъкмо са започнали плавно да се подобряват след \"горчивия привкус\" от случая със задържането на медицинските сестри...\" - в. \"Дневник\".\"Бяхме обединени в името на кауза. Защото искаме да запазим един български бизнес, който дава хляб на 150 000 граждани. Бизнес, който дава добавена стойност на БВП - 17%. Затова с моите колеги направихме всичко възможно - и тактически, и стратегически, двата доклада по пакета \"Мобилност 1\" да не бъдат приети. Това каза евродепутатът от ДПС Илхан Кючюк в предаването \"Беновска пита\" на Канал 3 по повод успеха, който българските евродепутати постигнаха в Брюксел в защита на родните превозвачи. Кючюк и колегата му от ГЕРБ Андрей Новаков подариха на водещата Илияна Беновска жълта жилетка от протеста на българските превозвачи в Брюксел, която тя облече веднага. Работихме много интензивно с Илхан Кючюк, Петър Курумбашев и Ангел Джамбазки, каза и Андрай Новаков. Той заяви, че позицията на БСП не е била работеща и не е помогнала. Новаков изрази учудване колко много въпроси е получил, затова че евродепутати от различни групи работят заедно за решаването на национален проблем. Първо трябва да чуем оценката на партията и на хората, в ГЕРБ има много сложна процедура, каза Новаков по въпроса дали ще се кандидатира отново на евродепутат. Ако получа номинации по реда и правилата, ще бъда отговорен към тези номинации, каза по темата дали ще се кандидатира и Кючюк.\" - в. \"Стандарт\".Всекидневниците проследяват също и ситуацията във Войводиново.\"Последно протестно шествие до ромската махала на Войводиново направиха днес жителите на пловдивското село, съобщи Дарик. Около 100 души се събраха за седми път пред църквата и отново настояха за справедлив процес срещу двамата роми, пребили военнослужещия Валентин Димов на Йордановден. Протестиращите повториха исканията си за събаряне на всички незаконни ромски къщи в селото и за ефективни присъди за двамата братя, нанесли побой над военния. Справедливост към всекиго, независимо какъв е по народност, и да не съществува това гето. Съдът да си свърши работата и да осъди тези двама справедливо. Всички искаме децата ни спокойно да растат\", обобщиха исканията си протестиращи. Шествието на хората тръгна към ромската махала, която от няколко дни е безлюдна, където беше спряно от жандармерията. Кметът на селото Димитър Тосев ги призова да прекратят временно протестите. Те се съгласиха да дадат толеранс на управляващите до 23 януари, когато изтича 14-дневният законов срок за обжалване на заповедите за събаряне на незаконните къщи. Хората от Войводиново обаче са категорични, че остават в протестна готовност.\" - в. \"Сега\".\"Правозащитните организации внушиха на циганите, че са над закона - преди 1989 г. имаше задължително образование и задължителен труд, а сега живеят от социални помощи, от детски надбавки и ако откраднат нещо. В гетата няма българска държава. Това заяви в студиото пред БТВ историкът акад. Георги Марков. Той е един от интелектуалците, подписали писмо в подкрепа на вицепремиера Красимир Каракачанов след изказването на националиста, че \"циганите станаха много нагли\", дошло след нападение над командос. \"Това, което се случи, да се посегне на български войник, да бъде пребит, това означава, че и самият командос не е посмял да се защити. Толкова е смачкана държавата\", заяви акад. Марков. Той отбеляза, че купуването на гласове в махалите е станало \"нещо нормално\" и затова партиите не смеят да посегнат на контролирания вот. На въпрос защо тогава подкрепя намиращия се вече 2 години във властта Красимир Каракачанов, историкът посочи, че лидерът на ВМРО е \"надигнал глас\", който трябва да бъде чут в управляващата коалиция. Липсата на какъвто и да е коментар от страна на премиера акад. Марков си обяснява \"може би с оглед хелзинкските комитети\". Според него ромите в чужбина \"излагат България\" и \"цялата политика рухва само от един негодник\", като в крайна сметка българите са тези, които се чувстват дискриминирани. В същото време той подчерта, че съжалява за \"децата, които са затворени в тези гета - остават неграмотни и не виждат бъдеще...\" - в. \"Труд\".", "date": "2019.01.14", "title": "Прокуратурата се самосезира заради дюните на „Смокиня“, Цветанов очаква НС да одобри преговорите за F-16, спират протестите във Войводиново…"}
{"url": "https://news.bg/int-politics/tramp-shte-opustoshim-turtsiya-ikonomicheski-ako-posegne-na-kyurdite.html", "text": "Ще опустошим Турция икономически, ако нападне кюрдите, заплаши президентът на САЩ Доналд Тръмп в Туитър.\"Започвайки дългоочакваното изтегляне от Сирия, нанасяме тежък и многопосочен удар върху малкото останало от халифата на ИДИЛ. Ще атакуваме отново от съществуващата наблизо база, ако се реформира. Ще опустошим Турция икономически, ако нападнат кюрдите. Създайте зона за сигурност от 20 мили ...\" - пише Тръмп.Припомняме, първоначално Тръмп обяви, че ИДИЛ е унищожена и САЩ напълно и че изтеглянето започва веднага. Впоследствие той заяви, че никога не е обещавал бързо изтегляне на американските войски от арабската страна и промени позицията си за ИДИЛ, като призна, че организацията не е \"напълно унищожена\".\"Напускаме Сирия, но ще го направим по такъв начин, че да не излизаме напълно, докато ИДИЛ не е разгромена\", коригира се Доналд Тръмп.", "date": "2019.01.14", "title": "Тръмп: Ще опустошим Турция икономически, ако посегне на кюрдите"}
{"url": "https://news.bg/int-politics/nad-100-evrodeputati-prizovavat-britantsite-da-ostanat-v-es.html", "text": "Над 100 депутати от Европейския парламент се обърнаха с отворено писмо към гражданите на Великобритания, с което ги призовават да се откажат от Брекзит, предаде Дойче веле.\"Заради бъдещите поколения ви молим да преосмислите излизането от ЕС\", се казва в проекта на посланието, цитирано от медийната група Funke Mediengruppe.Предстои то да бъде публикувано във Великобритания непосредствено преди Евродепутатите уверяват, че при отмяна на решението за напускане на ЕС, те са готови да си партнират с британците за \"реформиране и подобряване на ЕС\".\"Искаме да изпратим сигнал към народа, също и към Камарата на общините и да им кажем: ако британците решат да останат, това ще бъде посрещнато с радост\", коментира евродепутатът от ХДС Петер Лизе, който е сред подписалите посланието. ", "date": "2019.01.14", "title": "Над 100 евродепутати призовават британците да останат в ЕС"}
{"url": "https://news.bg/int-politics/vav-venetsuela-zadarzhaha-predsedatelya-na-parlamenta.html", "text": "Спецслужбите на Венецуела задържаха, а след това освободиха председателя на парламента Хуан Гуаидо, предадоха информационните агенции. Новината беше съобщена от доминираната от опозицията Национална асамблея на страната, на страницата й в Twitter.Гуаидо е бил задържан докато е пътувал от националната столица Каракас към Ла Гуайра - столицата на щата Варгас.Председателят на Националната асамблея е бил освободен след разпит. По-късно той се е включил в антиправителствена демонстрация в щата Варгас.\"Режимът се опита да ме спре, но нищо и никой няма да ни спре. Продължаваме напред заради нашата Венецуела.\" - написа Гуаидо в Twitter.След като на 10 януари президентът Николас Мадуро встъпи във втория си мандат, на следващия ден - 11 януари, председателят на парламента заяви, че има готовност да поеме президентските функции и призова гражданите към масови протести.Припомняме, преизбирането на Мадуро беше обявено за нелегитимно от САЩ, ЕС, Организацията на американските държави, Групата от Лима. Държавите отправиха към него призиви да не встъпва в длъжност.На фона на тези призиви дойде изявлението на Гауидо.\"Конституцията ми дава право да поема правомощията на президента на републиката, за да насроча избори, но се нуждая от подкрепата на гражданите\", заяви той.Председателят на парламента, който беше обявен от Мадуро за нелегитимен, призова народа на масови протести на 23 януари. На този ден през 1958 г. във Венецуела е свален режимът на Маркос Перес Хименес.", "date": "2019.01.14", "title": "Във Венецуела задържаха председателя на парламента"}
{"url": "https://news.bg/world/kmetat-na-gdansk-e-ranen-tezhko-pri-napadenie-s-nozh.html", "text": "Кметът на полския Гданск - Павел Адамович, беше ранен тежко с нож по време на благотворителен концерт, съобщи Gazeta.pl.Той беше приет в болница в критично състояние и претърпя операция.\"Лекарите успяха да възстановят сърдечната дейност на Павел Адамович\", написа в Twitter президентът на Полша Анджей Дуда, който призова хората да се молят за здравето на кмета.След интервенцията състоянието му остава тежко.Съобщава се, че нападателят е задържан.Той е 27-годишен местен жител, криминално проявен - регистриран за кражби. По време на нападението той е крещял, че е бил в затвора за престъпление, което не бил извършил.", "date": "2019.01.14", "title": "Кметът на Гданск е ранен тежко при нападение с нож"}
{"url": "https://news.bg/disasters/gazova-eksploziya-v-zhilishtna-sgrada-v-rusiya-ubi-chovek-i-rani-8-dushi.html", "text": "Най-малко 1 човек е загинал при газова експлозия в жилищна сграда в руския град Шахти, област Ростов, информира РТ. Други 8 души са ранени.По данни на властите в града е възможно около 7 души да са затиснати под руините от сградата.Сградата е 9-етажна. Вследствие на експлозията 4 апартамента на 8 и 9 етаж са частично разрушени.Спасителните екипи са евакуирали близо 140 души от засегнатата жилищна сграда. Спасителните действия продължават.", "date": "2019.01.14", "title": "Газова експлозия в жилищна сграда в Русия уби човек и рани 8 души"}
{"url": "https://news.bg/int-politics/iran-smyata-otnovo-do-obogatyava-uran-do-opasno-visoko-nivo.html", "text": "Иран разработва нова технология за производство на високо обогатен уран, заяви вицепрезидентът на страната Али Акбар Салехи, цитиран от Дойче веле.Става дума за обогатяване на ниво 20 процента, уточнява той, като твърди, че уранът ще бъде използван изключително за медицински цели.Както е известно, високо обогатеният уран се използва и за създаване на ядрени оръжия.Засега не е известно дали Техеран е координирал действията си с Международната агенция за атомна енергия, която следи за изпълняването на условията по ядрената сделка, сключена от Иран с международните посредници през 2015 г.Подписаният тогава документ предвижда възможност Иран да обогатява уран до безопасно ниво - 4.5 процента. Ограничението беше наложено, за да се предотврати придобиването на ядрено оръжие от Техеран.През 2015 г. посредници при ядрената сделка на Иран с международната общност бяха САЩ, Германия, Франция, Великобритания, Китай и Русия. Споразумението предвижда ограничения върху иранската ядрена програма срещу отмяна на санкциите.От началото на инспекциите през януари 2016 г. досега МААЕ не е установила нарушения от страна на Техеран.", "date": "2019.01.14", "title": "Иран смята отново до обогатява уран до опасно високо ниво"}
{"url": "https://news.bg/regions/vremenno-prekratyavat-protestite-vav-voyvodinovo.html", "text": "Протестиращите жители на пловдивското село Войводиново временно прекратяват демонстрациите си, информира Нова.Хората спират с недоволството, за да изчакат да изтече законовият срок, в който собствениците на по-масивни незаконни постройки имат право да обжалват събарянето им.Припомняме, вчера, докато се събарят постройки, така че да се спести ресурс от охрана на недоволствата и охрана в ромската махала.Междувременно днес на протест пред Министерския съвет излизат ромски организации, които ще настояват за публично извинение и оставка на вицепремиера Красимир Каракачанов.Повод за протеста са думите на Каракачанов по казуса \"Войводиново\". Според организациите той всява етническа омраза.Припомняме и думите на  Той нарече циганите, извършители на побоя над военен във Войводиново, \"нагли\" и декларира, че ще постави на обсъждане в Министерски съвет програма от мерки за справяне с циганската престъпност.", "date": "2019.01.14", "title": "Временно прекратяват протестите във Войводиново"}
{"url": "https://news.bg/regions/zelenata-zona-v-sofiya-pogalna-dvor-na-kooperatsiya.html", "text": "Стара софийска кооперация влезе в зелената зона на столицата. Жителите са пропищели от битката с администрацията. Блокът се намира на ул. \"Богдан\" N20. Хората са собственици на вътрешния двор към сградата, в която има 96 апартамента. Дворът е в изключително лошо състояние и хората искат със собствени средства да го обновят. В момента са в процедура по издава е на скица за собственост.Заради разширяване на зелената зона в столицата и вътрешният им двор става платена зона за паркиране. От тук идват и проблемите на жителите, на които непрекъснато вдигат колите, въпреки че са собственици и би трябвало да имат право на паркиране. Една от живеещите се оказала с репатриран автомобил, защото той бил с регистрация на Софийска област. На служителите на Градска мобилност жената показала регистрацията си, че е собственик на апартамент в блока, но служителите не я признали. Военен също се оказал без кола. Заради дълг от Градска мобилност сметнали, че той не живее там. Баща на гимнастичка също бил лишен от автомобила си.Не може да определим вътрешен двор за зелена зона, оплакаха се пред news.bg част от обитателите. Те са съгласни улиците в района да са зелена зона и да се спазват правилата, но дворът е двор. Никой не е в състояние да се пребори с чиновниците, особено с тези от Столична община, коментират засегнатите.Блокът хората обитават от 1972 година. Сигнали са подадени до главния архитект Здравко Здравков и кмета Йорданка Фандъкова, които се произнасят в полза на хората. Спънките идват от администрацията на район \"Оборище\", която бави окончателното решение за собствеността на вътрешния двор.Сагата е от 2016 година, когато обитателите разбират, че през 2005 тайно община \"Оборище\" е присвоила парцела. Те искат Градска мобилност да не тормози собствениците на автомобили. Отказват да си плащат глобите за паркирането в тяхната \"зелена зона\" и очакват общината да се намеси.", "date": "2019.01.14", "title": "Зелената зона в София \"погълна\" двор на кооперация"}
{"url": "https://news.bg/crime/trima-zadarzhani-za-unishtozhenite-dyuni-na-smokinya.html", "text": "Трима души са арестувани заради унищожаването на дюните на къмпинг \"Смокиня\". Това заяви пред Нова говорителят на главния прокурор Румяна Арнаудова.Двама от задържаните са работници, които управлявали багера и изравнили терена. По думите им те са наети за това срещу сумата от 1 000 лева. След издирване е арестуван и поръчителят на нерегламентираните действия, който е собственик на терен зад заравнените дюни.И трите ареста са извършени през малките часове на денонощието и лицата ще останат в ареста за срок поне до 24 часа, ако срещу тях не бъде поискана по-тежка мярка за неотклонение.Между версиите на двамата работници и поръчителя има разминавания, обясни Арнаудова. Обстоятелствата и мотивите за нерегламентираните действия на плажа се установяват. Работниците заявили, че били наети, а мъжът, който посочили за поръчител, пък казал, че е собственик на имота, но не бил наемал хора.Багерът също е задържан. Машината била скрита в близост до плажа.\"При отиването на място полицаите са установили, че става въпрос за защитени дюни, защитена територия. Това е престъпление от общ характер. Още вчера Окръжната прокуратура в Бургас се самосезира\", обясни Арнаудова и допълни, че още след първите процесуални действия е образувано наказателно производство.Арнаудова не потвърди слуховете дали дюната е премахната, така че да се открие гледка от въпросния имот към морето. \"Със сигурност е собственик на имота, но твърди, че не е знаел, че някой е извършвал действия\", обясни тя.Багеристите също така казали пред полицаите, че мястото, което трябвало да изравнят, било очертано с колчета.Стана ясно още, че двамата работници са от село Варадиново, а поръчителят - от Бургас.Няма данни за извозване на пясък, а само за заравняване. Дюната е унищожена.Служител от Министерството на туризма заяви, че днес отново ще се правят измервания на плажа, които да покажат дали тази част от дюните попада в концесионните територии.Концесионерът на плажа пък заяви, че заравняването е станало през изминалата седмица. Последните проверки на плажа били по празниците и около Богоявление, 6 януари. Тогава нямало проблеми.", "date": "2019.01.14", "title": "Трима задържани за унищожените дюни на Смокиня"}
{"url": "https://news.bg/politics/provezhdame-vazmozhno-nay-prozrachnata-protsedura-za-iztrebitel-uveryava-tsvetanov.html", "text": "30 години има политика, която не води до реалната интеграция на ромите. Това заяви Цветан Цветанов пред Нова телевизия.Той подчерта, че управленската програма на сегашния кабинет \"Борисов 3\" дава възможност да се започне от най-важното - образованието и вкарването в образователната система на всички деца от ромски произход, които са изпаднали от нея.Цветанов обаче допълни, че ескалиращото напрежение води до невъзможност за осъществяването на тази програма.Той заяви, че в момента има села, където 80% от децата по училищата са роми, но след инцидента във Войводиново до 30 деца не са се върнали повече в училище.По-важно е да намаляваме ескалацията на напрежението и всички да участваме активно в решаване на проблемите, категоричен бе той.На въпрос защо кметът на община Марица Димитър Иванов не е узаконил или преместил гетото, при положение че заема поста от 2011 г., Цветанов заяви, че го смята за успешен кмет.Иванов е избиран с подкрепата на неговата политическа сила и на останалите политически формации, включително ГЕРБ и ВМРО, подчерта той.Проблем има и не трябва да го замитаме, продължи Цветанов относно въпроса с ромската интеграция.Той изтъкна, че в рамките на година и половина над 23 000 деца са били върнати в образователната система и увери, че целта на провежданата политика е тези хора да намерят своята професионална реализация, а не да се превръщат в поредните престъпници.Нека даваме и добрите примери, призова Цветанов и посочи Смилян.\"Там имаше прекрасни деца, които имаха своите мечти да се образоват и да намерят професионалната си реализация. Педагогическият състав беше много добре подготвен и нямаше никакви проблеми с тези деца и родителите им\", заяви той.Според него, когато ромите получат образование и започнат да се реализират в дадено населено място, те не се връщат там, откъдето са излезли.Цветанов упрекна всички, които се изказват по темата и прехвърлят вината само на една политическа сила, в несправедливост и некоректност. Той изтъкна, че много подобни изявления са били направени от бъдещи кандидати на БСП, които използват случая, за да стартират предизборната си кампания.На въпрос дали се притеснява, че ромите ще излязат на масов протест с искане на оставката на Каракачанов, Цветанов бе категоричен, че това няма да реши проблема.Той призова да се извадят добрите примери на роми, които са се интегрирали и които могат да бъдат основата, върху която трябва да се надгражда, а не да се създава хаос в държавата с протести.Запитан дали парламентът не става несъстоятелен, влизайки в противоречие с предишни свои решения за изтребителите, Цветанов заяви, че се провежда възможно най-прозрачната процедура - с работна група, доклад, решение на Министерския съвет и дебат в парламента.По негови думи целта е предложената от САЩ цена да бъде намалена.Той изтъкна, че именно прозрачната процедура е дала по-голяма увереност за взимането на правилното стратегическо решение.Всяко решение, което се взима за модернизацията на която и да е държава в ЕС или НАТО, винаги е политическо, допълни Цветанов и призова да се сложат на масата техническите параметри на двата самолета, предизвикали словесния сблъсък между президента и управляващите.За Ф-16 той обясни, че е напълно оборудван и може да се интегрира, за да подпомогне на отбранителните способности, както на националната сигурност на страната, така и на комплексния подход на НАТО.Цветанов изтъкна, че Ф-16 е на въоръжение в 10 държави членки на НАТО и ЕС, докато Грипен е само в Унгария и Чехия.Ако отидем в посока на Грипен, трябва да има трета страна, от която да се закупи съответното въоръжение и да се вземат съответните лицензи, обясни той.Цветанов бе категоричен, че няма външен политически натиск при избора на изтребител. Вместо това той обясни, че има сблъсък между прозрачността на процедурата, която провежда правителството и решението, взето на тъмно в служебния кабинет, назначен от Румен Радев.Той припомни, че намеренията за модернизация са от 2010 г., а самият Радев в интервюта от 2012 г. в качеството си на тогавашен главнокомандващ ВВС е заявил, че именно Ф-16 е най-добрият самолет.Как така той ще обяснява за лобизъм, упрекна го Цветанов.На въпрос кои ще бъдат кандидатите на ГЕРБ за кметове на София и Пловдив, както и кой ще оглави евролистите при предстоящите избори, той посочи, че това ще стане ясно до началото на месец март.", "date": "2019.01.14", "title": "Провеждаме възможно най-прозрачната процедура за изтребител, уверява Цветанов"}
{"url": "https://news.bg/regions/obshtinata-v-troyan-uchi-tsigani-da-kupuvat-partseli-i-da-stroyat-zakonno.html", "text": "Жители на Троян от години се оплакват от незаконни ромски постройки в града. Става въпрос за бараки, изградени без солидно строителство, които стоят в града от около 40 години, по думите на хората.Пред Нова жители обясниха, че от години хората протестират и подават сигнали към различните институции.От години в създалата се ромска махала царяло безвластие. \"Никой не взима отношение, всички страдаме, целият квартал, който се намира тук\", обясни Николай Тодоров, който представя местните жители. Според него кварталът някога е бил живописен.Хората се оплакват от силна миризма, която се носи в района на постройките. Непрекъснато се горели отпадъци и гуми. Шумът също бил проблемен - \"непрекъснато чалга\".Точният брой на ромите не е ясен дори на живеещите в квартала в Троян, защото ромите нараствали покрай избори, а после намалявали. Става въпрос за около 50-60 души постоянно пребиваващи. Те обаче имали и домашни животни, с които съжителствали в бараките.През 2017 година троянци събират 300 подписа срещу постройките, но от общината не предприели никакви конкретни действия. Областният управител на Ловеч също останал без отговор на молбите им, по думите на хората.Представител на Община Троян застана пред камера и обясни, че местните власти непрекъснато правили проверки на постройките. Търсели най-правилното и хуманно решение и затова миналата година провели няколко срещи с представители на гетата. Още миналата година били премахнати стопански постройки в рамките на технически план, разработен за казуса. Втората част на плана била общината да принуди циганите да закупят легално парцели, да проектират къщи и да строят регламентирано. Вече даже имало 1 проект за строеж на хора от постройките. Целта на общината била циганите да строят законно и да купуват земи, а не такива да им се подаряват.Областният управител на Ловеч от своя страна заяви, че е направил всичко възможно спрямо неговите компетенции - той свикал няколко беседи.Стана ясно и че се очаква служители на Българската агенция по безопасност на храните (БАБХ) скоро да чекират конете, които са собственост на ромите в постройките, защото те нямали ушни марки.", "date": "2019.01.14", "title": "Общината в Троян учи цигани да купуват парцели и да строят законно"}
{"url": "https://news.bg/world/es-se-podgotvya-da-otlozhi-brekzit-do-yuli.html", "text": "Европейският съюз се подготвя до отложи Брекзит най-малко до юли, ако премиерът на Великобритания Тереза Мей не успее да прокара споразумението в парламента, което ще бъде подложено на гласуване във вторник, 15 януари, пише \"Гардиън\".Крайният срок 29 март за излизане от ЕС сега се разглежда от Брюксел като малко вероятен заради опозицията в британския парламент и очаква молба от Лондон за удължаване на Член 50 от Лисабонския договор през следващите седмици.Специална среща на върха за отлагане на Брекзит се очаква да бъде организирана от председателя на Европейския съвет Доналд Туск след получаване на молба от Обединеното кралство.\"Техническо\" удължаване до юли вероятно ще даде допълнително време на Мей да измени и да ратифицира настоящото споразумение, след като \"Даунинг стрийт\" има ясна идея как ще събере необходимото мнозинство в Камарата на общините.\"\", каза представител на ЕС.Високопоставени източници от Общността обявиха, че по-голямо удължаване може да доведе до организиране на предсрочни избори или втори референдум, въпреки че изборите за Европейски парламент през май ще усложнят ситуацията.\"\", коментира дипломат от ЕС.Днес Европейската комисия ще публикува  ", "date": "2019.01.14", "title": "ЕС се подготвя да отложи Брекзит до юли"}
{"url": "https://news.bg/int-politics/germaniya-obyavi-za-provokatsiya-pisma-na-poslanika-na-sasht-za-severen-potok-2.html", "text": "Министерството на външните работи на Германия определи писмата на посланика на САЩ в страната Ричард Гренел до германски компании, участващи в проекта \"Северен поток-2\", като още една провокация, съобщава германският в. Handelsblatt, позовавайки се на източници.По-рано в медиите се появиха информации, че Гренел е изпратил писма до няколко германски компании и намекнал за възможността за налагане на санкции от страна на САЩ заради подкрепата за строителството на газопровода.Представител на посланика обясни, че това не трябва да се възприема като заплаха, а като \"ясен израз на политиката на САЩ\".Според изданието получилите писма компании са се обърнали към Министерството на външните работи на Германия за консултация. Оттам са ги посъветвали да се въздържат от отговор.По информация на сп. \"Шпигел\", днес федералното канцлерство и германското външно министерство възнамеряват да обсъдят дали да отговорят \"на Гренал и всички негови нови провокации\" и каква точно трябва да бъде реакцията.\"Северен поток-2\" предвижда изграждането на газопровод с капацитет от 55 млрд. куб. м газ годишно от бреговете на Русия, по дъното на Балтийско море до Германия.САЩ се противопоставят на този проект, като твърдят, че той \"ще направи Европа зависима от руските енергоносители\". Според Москва недоволството на Вашингтон се обяснява с интереса му да доставя втечнен природен газ на европейския пазар.", "date": "2019.01.14", "title": "Германия обяви за провокация писма на посланика на САЩ за \"Северен поток-2\" "}
{"url": "https://news.bg/politics/manolova-sezira-ks-za-edinnata-tsena-na-vodata.html", "text": "Омбудсманът Мая Манолова депозира жалба в Конституционния съд срещу текстовете за формирането на единна цена на водата от Закона за ВиК услугите.Според Манолова разпоредбата ВиК операторите прилагат принципа на единна цена на ВиК услуга на обособената територия противоречи на конституционните принципи на правовата държава и дължимата от законодателя защита на потребителя.Манолова смята възприетия подход за небалансиран и социално неоправдан. Текстовете също така не отчитали обществения интерес и правата на потребителите на услугите и не задоволявали изискването за справедливост, пише Манолова в жалбата до КС.Манолова вече не веднъж алармира, че увеличението на цената на водата е несправедливо, защото не води до подобрение нито на качеството на услугата, нито на качеството на водата. Гражданите, по думите ѝ, спонсорират ВиК дружествата, които могат да си позволят загуби и течове, защото потребителите са тези, които плащат сметката.", "date": "2019.01.14", "title": "Манолова сезира КС за единната цена на водата"}
{"url": "https://news.bg/politics/dbg-opredeliha-2018-g-kato-propilyana.html", "text": "\"От ДБГ оценяваме годината като пропиляна.\" Това заяви на пресконференция на Димитър Делчев - председател на ДБГ.Той определи 2018 г. като годината на скандали, но не и на решения.\"Станахме свидетели на огромни скандали като този с дружеството \"Олимпик\", отлагането на електронното гласуване, множество корупционни скандали, електронните винетки, сривът на търговския регистър и др.\", подчерта Делчев.По думите му правителството не е успяло да постигне нищо в посока на решаване на проблемите.Според председателя на ДБГ през тази година ще се мисли единствено за евроизборите и няма да се търси решение на основните проблеми в страната.Делчев уточни, че от ДБГ ще изпратят сигнал до европейската комисия, в който описват манипулациите, които се извършват на пазара на електроенергия в България.В сигнала си от движението са описват, че производителите на електроенергия манипулират пазара с цел създаване на изкуствено завишаване на цената. \"Между 15-20% от търговците на електроенергия са напуснали пазара\", поясни председателят на ДБГ.Делчев заяви още, че от движението предлагат да се изгради пълна прозрачност на българската енергийна борса, да се увеличат търговците на пазара и да се промени законодателството в посока на осигуряване на свободна конкуренция.Денислав Генчев, член на Изпълнителния съвет на партията коментира проблемите в София. Той разясни, че най-сериозен проблем има с мръсния въздух, тъй като се взимат мерки за подобряване на качеството, които обаче са неефективни по думите му.Той подчерта, че общият дълг на столична община надхвърля 600 млн. лв., като заяви,че липсва дългосрочна стратегия за развитието на града.Генчев увери, че от ДБГ търсят алтернатива за управлението на София.Виолета Донева пък обясни, че е необходимо да се изгради изцяло нова система на управление на държавата, която да е основана на стратегии, които позволяват упражняване на контрол.Тя коментира и последния като заяви, че от ДБГ ще изискат информация кои са собствениците на дюни в България, както и за собствеността на \"Юлен\"Зам.-председателят на партията Найден Зеленогорски коментира външната политика на страната, като я определи като хаотична.Според него с действията си изпадаме в тотално малцинство като членове на ЕС и НАТО, тъй като не спазваме ангажиментите, които сме поели към тези организации.\"Искаме България да бъде в ядрото на Европа, а не в периферията\", подчерта той.Според Зеленогорски трябва да се разбие статуквото в българския парламент и да се върнем на пътя към свободна пазарна икономика.Той е категоричен, че ГЕРБ са затънали в популизъм, а от ДБГ ще продължат да работят за широко дясно обединение.В тази връзка Димитър Делчев поясни, че бъдещето на неговата партия не зависи от това дали ще влезе в една коалиция или не.Той призова всички да бъдат по-активни в действията, а не в думите.На въпрос дали Меглена Кунева ще се включи в листата им за предстоящите евроизбори, председателят на партия заяви, че все още не може да се коментира кой ще влезе в листата и кой не.", "date": "2019.01.14", "title": "ДБГ определиха 2018 г. като пропиляна"}
{"url": "https://news.bg/crime/zadarzhaha-balgarin-obyaven-za-mezhdunarodno-izdirvane.html", "text": "Българин, обявен за международно издирване, беше задържан под стража в Плевен. Това реши днес съдът.За обвиняемия П.Н. има европейска заповед за арест, която е издадена от австрийския съд в Грац.Той е бил обявен за международно издирване по обвинение за злоупотреба с доверие и присвояване.На 8 януари мъжът е бил открит на територията на страната от полицейските служители, които го са задържали за 24 часа.С постановление на наблюдаващ прокурор той е бил задържан за 72 часа.Съдът в Плевен е взел мярка временно задържане под стража на издирваното лице, за да се осигури присъствието му в производството по екстрадиране.Предстои Окръжната прокуратура да внесе искане за образуване на съдебно производство, след което съдът да се произнесе по допускане на предаването на българския гражданин на искащата държава.", "date": "2019.01.14", "title": "Задържаха българин, обявен за международно издирване"}
{"url": "https://news.bg/world/riyad-se-angazhira-da-razsledva-ubiystvoto-na-kashogi-uveri-pompeo.html", "text": "Държавният секретар на САЩ Майк Помпео заяви, че Саудитска Арабия е потвърдила ангажимента си да разследва убийството на журналиста Джамал Кашоги и да подведе под отговорност извършителите на престъплението, информира АФП.Помпео направи коментара по време на обиколка в Близкия изток. Той обсъжда с арабските си колеги предимно конфликтите в Сирия и Йемен.Саудитска Арабия е последната спирка на държавния секретар от обиколката му. Той отменя посещението си в Кувейт, тъй като трябва да присъства на семейно погребение. Американският представител ще излети обратно към САЩ след визита в Оман.В Рияд Помпео се срещна със саудитския крал Салман и престолонаследника Мохамед бин Салман, където той подчерта важността да продължи разследването на Кашоги.В съобщение на Държавния департамент се казва, че Помпео \"подчерта важността Саудитска Арабия да продължи разследването на убийството на Джамал Кашоги, за да се установят фактите, да се оцени информацията и да се подведат под отговорност тези, които са извършили престъплението\".Саудитската прокуратура поиска смъртна присъда срещу най-малко петима от 11-те заподозрени за убийството на Кашоги. Прокуратурата също така поиска всички доказателства от турските власти.Кашоги често пишеше за американското издание \"Вашингтон пост\" и критикуваше принца. Дисидентът беше убит в саудитското консулство в Истанбул на 2 октомври 2018 г.", "date": "2019.01.14", "title": "Рияд се ангажира да разследва убийството на Кашоги, увери Помпео"}
{"url": "https://news.bg/society/srivat-na-sistemata-za-dokumenti-na-mvr-ne-bil-zaradi-hakerska-ataka.html", "text": "\"Не е хакерска атака сривът в системата за издаване на документи\", увери длъжност лице от КАТ София на извънреден брифинг. Установен е техническият проблем и се работи по неговото отстраняване. Очаква се към края на деня да има резултат и системата да бъде възстановена. От МВР обясниха, че с тази система се работи от 2010 г. и до този момент не е имало такъв проблем.Припомняме, че по-рано тази сутрин е Системата работи, но бавно, обясниха от МВР. В столичния КАТ обаче не се издават документи.", "date": "2019.01.14", "title": "Сривът на системата за документи на МВР не бил заради хакерска атака"}
{"url": "https://news.bg/int-politics/iran-es-e-nesposoben-da-zaobikoli-sanktsiite-na-sasht.html", "text": "Говорителят на външното министерство на Иран обяви, че Европейският съюз не разполага с необходимите механизми да замени финансовата система SWIFT, за да заобиколи санкциите срещу Иран, наложени от САЩ, съобщиха местните медии.По думите на говорителя, ЕС е изправен пред постоянен натиск от страна на Вашингтон, което прави ситуацията още по-сложна, тъй като \"американците правят всичко възможно, за да предотвратят такова сътрудничество\".\"По наше мнение европейците биха искали да завършат работата по механизма, но този процес драстично се забави. Европа показа, че не разполага с необходимата инфраструктура в достатъчно количество, за да стартира този финансов канал\", коментира иранският представител.През ноември беше съобщено, че Европейският съюз и Иран работят по създаване на нов междубанков канал за комуникация (SPV), за да заобиколят санкциите на САЩ.", "date": "2019.01.14", "title": "Иран: ЕС е неспособен да заобиколи санкциите на САЩ"}
{"url": "https://news.bg/regions/mazh-pochina-v-stolichniya-krizisen-tsentar.html", "text": "Мъж почина в Кризисния център за бездомни хора в столичния квартал \"Захарна фабрика\", предаде БНР.По информация на директора на центъра Йорданка Темелкова бездомникът е починал от естествена смърт. Той е бил около 50-годишен.Кметът на София Йорданка Фандъкова обясни, че мъжът е пристигнал в кризисния център преди няколко дни в тежко здравословно състояние.Тя беше категорична, че няма никакви следи от насилие и най-вероятно става дума за болест, която не е могла да бъде овладяна.По думи на Фандъкова понякога в кризисните центрове идват хора в много тежко здравословно състояние, на които веднага се осигуряват медицински прегледи.", "date": "2019.01.14", "title": "Мъж почина в столичния кризисен център"}
{"url": "https://news.bg/regions/treti-palezh-na-bivshiya-uchenicheski-tsentar-v-dobrich.html", "text": "За трети път неизвестни извършители запалиха сградата на бившия Център за ученическо техническо и научно творчество в Добрич, информира БНР.Само в рамките на 1 месец се налага пожарникарите 3 пъти да гасят горящата сграда. Извършителите на предишните палежи все още се издирват. Припомняме, при второто запалване на сградата стана ясно, че са запалени части от дървени бюра и хартии в две съседни стаи на втория етаж.При първия случай пламъците тръгнали от бившата учителска стая, която също е на втория етаж.По данни на служители в общината в Добрич сградата не се използва от 2013 година. В сградата често имало бездомници, които се отоплявали, палейки различни материали. Сградата е общинска собственост и не се охранявана.И по този случай е образувано досъдебно производство. Полицаите издирват извършителя.", "date": "2019.01.14", "title": "Трети палеж на бившия ученически център в Добрич"}
{"url": "https://news.bg/world/nova-ostavka-ot-kabineta-na-mey-1.html", "text": "Британският консервативен политик Гарет Джонсън напусна правителството. Той подава оставка, тъй като е против споразумението за Брекзит, пише \"Гардиън\".Джонсън беше парламентарен секретар към Министерството за Брекзит.Той отбелязва, че не може да подкрепи споразумението на Тереза Мей, защото ще попречи на Лондон да си върне контрола и точно обратното - може да остави Великобритания под правилата на ЕС.", "date": "2019.01.14", "title": "Нова оставка от кабинета на Мей "}
{"url": "https://news.bg/int-politics/raznoglasiya-mezhdu-rusiya-i-yaponiya-vse-oshte-prechat-na-mirnite-pregovori.html", "text": "Външният министър на Русия Сергей Лавров заяви, че все още има значителни разногласия с Япония, които възпрепятстват подписването на мирен договор за прекратяване на териториалния спор, който продължава от Втората световна война насам, съобщава \"Ройтерс\".Говорейки пред журналисти в Москва след разговори с японския външен министър Таро Коно, Лавров изтъкна, че е трудно да се очаква напредък в мирните преговори, без Япония първо да признае суверенитета на Москва над оспорваните островни територии.Русия и Япония имат териториален спор в продължение на повече от 7 десетилетия във връзка с островите, които в Русия са известни като Южните Курилски острови, а в Япония като Северните територии.Двете страни все още формално са във война, тъй като все още не са сключили мирен договор след края на Втората световна война преди повече от 73 години. ", "date": "2019.01.14", "title": "Разногласия между Русия и Япония все още пречат на мирните преговори"}
{"url": "https://news.bg/society/babh-napravi-nad-10-000-proverki-za-mesets.html", "text": "Инспектори на БАБХ направиха общо 10 528 проверки в цялата страна през декември. 2 836 кг храни от животински и неживотински произход и 45 600 яйца са изтеглени и насочени за унищожаване.Количеството е конфискувано от производствени обекти, складове и магазини за търговия на едро и дребно, и заведения за обществено хранене.Част от иззетите храни са били неправилно съхранявани, некоректно етикетирани и с изтекъл срок на годност, а други - без документи за произход и без здравна и идентификационна маркировка.За установени нарушения са издадени 376 предписания и са съставени 86 акта. Затворените обекти в страната с временно преустановена дейност са два.", "date": "2019.01.14", "title": "БАБХ направи над 10 000 проверки за месец"}
{"url": "https://news.bg/crime/osadiha-huligani-napadnali-politsai-v-haskovo.html", "text": "Двама мъже са осъдени за хулиганство и за причиняване на лека телесна повреда на полицейски служител по обвинителен акт на Районна прокуратура-Хасково.21-годишният обвиняем с инициали В.К. е осъден за това, че на 1 август миналата година причинил на младши инспектор от Хасково лека телесна повреда, изразяваща се в кръвонасядане с травматичен оток в дясната слепоочна област на главата. В същия ден подсъдимият отправил заплахи и обиди към полицейски служители и замахнал с парче ламарина към тях, като деянието се отличава с изключителна дързост.33-годишният обвиняем с инициали В.Г. е осъден за това, че използвал заканително земеделска вила към полицейски служители от Хасково, като деянието се отличава с изключителна дързост.Днес по споразумение, одобрено от Районен съд-Хасково, на В.К. е наложено наказание \"лишаване от свобода\" за срок от три години с изпитателен срок от пет години, а на В.Г. е определено наказание \"Пробация\" със следните пробационни мерки: \"Задължителна регистрация по настоящ адрес\" с продължителност две години и два месеца с периодичност на явяване и подписване пред пробационен служител два пъти седмично, както и \"Задължителни периодични срещи с пробационен служител\" с продължителност две години и два месеца.Решението на Районен съд-Хасково е окончателно и не подлежи на обжалване и протест.", "date": "2019.01.14", "title": "Осъдиха хулигани, нападнали полицаи в Хасково"}
{"url": "https://news.bg/world/pochina-kmetat-na-gdansk-pavel-adamovich.html", "text": "Кметът на полския град Гданск Павел Адамович е починал, съобщават Би Би Си и \"Гардиън\". Адамович беше тежко ранен с нож в гърдите по време на благотворителен концерт в неделя вечерта.\"Не можахме да спечелим\", каза полският здравен министър Лукаш Шумовски. Министърът съобщи, че лекарите, които са се борили за живота на кмета, са го информирали, че Адамович е починал.По-рано \"Гардиън\" писа, че жители на полския град Гданск се редят на опашка, за да дарят кръв в помощ на кмета си.53-годишният Адамович заемаше поста на кмет от 1998 г. След нападението той претърпя операция, продължила повече от пет часа.Според лекарите кметът е относително млад и здрав, но е изгубил много кръв след атаката.Полски медии съобщават, че нападателят е 27-годишният жител на Гданск Стефан В., който е с криминално минало. 27-годишният е излязъл от затвора през миналия месец. След атаката нападателят казал пред тълпата, че обвинява бившата управляваща партия \"Гражданска платформа\", подкрепила кмета, за влизането си в затвора по обвинения в насилие през 2014 г.Адамович е мразена фигура от крайнодесните кръгове, тъй като защитава мигрантите, бежанците и ЛГБТ общността, но няма доказателства до момента, че атаката е политически мотивирана.Стана ясно, че Магдалена, съпругата на кмета, е била във Великобритания по време на атаката. Полското правителство изпрати самолет до Лондон, за да я върне в Полша.", "date": "2019.01.14", "title": "Почина кметът на Гданск Павел Адамович"}
{"url": "https://news.bg/int-politics/tramp-iskal-ot-pentagona-plan-za-vzrivyavane-na-barzite-lodki-na-iran.html", "text": "Президентът на САЩ Доналд Тръмп неколкократно е поискал от екипа си по национална сигурност по време първата си година в Белия дом да изготви план за взривяване на иранските \"бързи лодки\", съобщава американският сайт Axios.Допълва се, че Тръмп е попитал тогавашния министър на отбраната Джеймс Матис, имайки предвид ирански плавателни съдове в Персийския залив: \"Защо не ги потопим?\"Axios цитира два източника, които твърдят, че те пряко са чули исканията на Тръмп, а трима бивши високопоставени служители в американската администрация са били информирани за тях. \"Така че тези лодки, те влизат, идват много бързо, идват много близо... и може да имат експлозиви на тях, а ние дори не знаем\", коментирал Тръмп пред подчинените си, допълвайки: \"Можете ли да повярвате? И не правим нищо?\"Въпреки това източниците са казали пред Axios, че такъв \"непропорционален\" отговор в момент, когато ирански кораби са тормозили американския военен флот по-малко в сравнение с предишни години, може бързо да доведе до избухването на война. Матис, който по-късно подаде оставка в знак на протест срещу политиката на Тръмп в Сирия, никога не е предоставил такъв план на американския държавен глава.В информацията се добавя, че когато Тръмп е попитал след това тогавашния си съветник по националната сигурност Хърбърт Макмастър за това по време на ежедневния доклад, последният отговорил: \"Г-н президент, това се е случвало в миналото, но Министерството на отбраната ни казва, че не се е случвало напоследък... така че те не са толкова загрижени за това.\"Иранската революционна гвардия обяви в началото на януари, че планират да модернизират бързите си лодки в Персийския залив със стелт технология, която избягва радарите и нови ракетни установки, докато нараства напрежението между Техеран и Вашингтон по най-важния петролен маршрут в света.Приключвайки дългото отсъствие на американски самолетоносачи в региона, самолетоносачът \"Джон Стенис\" влезе в Персийския залив в края на декември и беше следен от скоростните лодки на Революционната гвардия.", "date": "2019.01.14", "title": "Тръмп искал от Пентагона план за взривяване на \"бързите лодки\" на Иран"}
{"url": "https://news.bg/world/nikol-pashinyan-poe-upravlenieto-v-armeniya.html", "text": "Президентът на Армения назначи бившия протестен лидер Никол Пашинян за премиер на страната след конституирането на новоизбрания парламент, информира АФП.През миналия месец държавата проведе исторически избори. Предсрочният вот беше спечелен от партията на Пашинян, който пое властта след мирна революция през изминалата година.Пред парламента президентът Армен Саркисян заяви, че изборите са дали на този парламент голяма легитимност.Само партии, които подкрепиха така наречената \"Нежна революция\" на Пашинян, успяха да влязат в парламента. Вотът е приветстван от международните наблюдатели като демократичен.\"Граждански договор\" на Пашинян спечели 70,4% от вота.43-годишният бивш журналист обеща да изкорени корупцията и да се бори за преодоляване на бедността.Мирните антиправителствени протести под ръководството на Пашинян доведоха до падането на Серж Саркисян. Но през октомври Пашинян подаде оставка заради блокиране на реформите от Републиканската партия на Саркисян. Решението му предизвика организиране на предсрочен вот.Републиканската партия не успя да премине прага от 5% за влизане в парламента.Докато се стреми към реформи у дома, Пашинян обяви, че ще води балансирана външна политика. Той увери президента на Русия Владимир Путин, че Армения ще остане лоялен съюзник на Москва.", "date": "2019.01.14", "title": "Никол Пашинян пое управлението в Армения"}
{"url": "https://news.bg/regions/otkriha-uchebna-granata-do-konteyner-v-yambol.html", "text": "Учебна граната е открита до контейнер в ямболския квартал \"Възраждане\", съобщи БНР. Сигналът е подаден тази сутрин от служители на сметоизвозващата фирма.Няколко часа районът беше отцепен от полицията.Гранатата е иззета от специализирана военна част и ще бъде унищожена чрез контролиран взрив.", "date": "2019.01.14", "title": "Откриха учебна граната до контейнер в Ямбол"}
{"url": "https://news.bg/politics/nankov-preporacha-bsp-da-si-smeni-informatorite.html", "text": "\"Автомагистрали\" ЕАД нямат сключени договори с фирми подизпълнители за изграждането на АМ \"Хемус\". Това обяви на регионалният министър Петя Аврамова на брифинг пред журналисти.Припомняме, по-рано днес Според Елена Йончева \"Автомагристрали\" нямат необходимия капацитет за изграждането на \"Хемус\".Аврамова обясни, че има подписани рамкови споразумения от \"Автомагистрали\" ЕАД и те са за доставка на материали и наем на механизация.\"Средствата са по сметка на Регионалното министерство и Българска народна банка. Те са целеви и няма изплащане на дейности\", стана ясно от думите й.Аврамова заяви, за да няма спекулации по темата АМ \"Хемус\", АПИ и \"Автомагистрали\" ЕАД, информират, че те имат договор за изграждане на 134 км от автомагистралата.\"Автомагистрали\" ЕАД няма сключени договори с подизпълнители за \"Хемус\", подчерта регионалният министър и повтори, че няма изплатени аванси.\"Лидерът на БСП Корнелия Нинова да си смени информаторите, защото прави изключително неверни твърдения, които пуска сред обществото\", атакува в коментар и зам.-министърът Николай Нанков.Той отрече твърдението на Елена Йончева управителят на \"Автомагистрали\" ЕАД да е бил съдружник с Гинка Върбакова.\"Ние много пъти сме се вслушвали в опозицията и затова решихме да вкараме държавна компания. Управителят не е бил съдружник с Гинка Върбакова, каквото внушение чухме. Напротив, парите стоят по сметка на МРРБ и ще бъдат изплатени след изграждането\", изтъкна Нанков.Аврамова отбеляза, че договорът между АПИ и \"Автомагистрали\" ЕАД ще бъде изпратен на БСП, както и на Агенцията за обществените поръчки за контрол.Тя обясни, че е изключително неприятно да се фабрикуват фалшиви новини и да се пускат в общественото пространство.\"БСП се опитват да атакуват точно там, където има важни решения, взети от държавата, както е строителството на АМ \"Хемус\". Там, където има добри решения, точно там атакува опозицията. Вероятно това ѝ е работата, но не трябва да го прави с фалшиви внушения\", захапа тя опозицията.На въпрос има ли избран нов председател на УС на АПИ, Аврамова отбеляза, че все още няма такъв.\"Цяла листа има една неправителствена организация, които са активни. В последно време и БСП са активни пътни експерти. Така че имаме голям избор, няма да ни е трудно\", пошегува се регионалният министър.Бившият регионален министър увери, че дружеството ще се превърне в една от най-стабилните строителни компании с настоящия Управителен съвет.По думите му тепърва ще се осъществява необходимия надзор на държавата по темата.", "date": "2019.01.14", "title": "Нанков препоръча БСП да си смени информаторите"}
{"url": "https://news.bg/comments/za-stenata-na-tramp-5-7-mlrd-dolara-sa-malko.html", "text": "Едва ли има нещо друго, при това толкова веществено и материално, което да олицетворява доктрината \"Тръмп\" по-добре от желанието на президента на САЩ за издигане на стена по границата на Щатите с Мексико.В такъв случай стената спира да бъде бетон, стомана и сензори и се превръща в знаме: флаг на идеология. Ще се превърне ли тази стена, ако види бял свят, в най-големия транспарант на идеологията на Доналд Тръмп? И, което е много по-важно, на какво би била референция тази стена?Ако знаем нещо за републиканците в САЩ, включително и за излъчения от тях президент Тръмп, то то е, че те не обичат да надуват бюджетите на федералните структури. Но с едно важно изключение: онези правителствени звена, които отговарят за сигурността. Затова харчовете, свързани с Департамента по вътрешна сигурност и Департамента по отбрана, са по-скоро толерирани от американските десни, за разлика от плащания, които касаят социалните услуги (като здравеопазването, да речем).Казано по-пряко, републиканците и Доналд Тръмп няма да \"хвърлят\" едни 5.7 млрд. долара от събрани данъци за построяване на стена, в чиято потребност те да не са убедени.И тук дори не става дума само за това, че за 2018-та година е регистрирано увеличение с 23% на задържани субекти по южната граница с Мексико, които са се опитали да влязат в САЩ незаконно (521 хил. човека за миналата година спрямо 416 хил. за 2017-та).Оставяме настрана и друго: че явно емигрантите, които едва ли харесват американския президент, изградил последната изборна кампания на партията си за Конгреса в реторика срещу същите тези емигранти, нямат нищо против да живеят в страната, която той управлява.Проблемът тук е, че преминалият незаконно дадена граница вече нарушава законите и суверенитета на тази държава. Ако първият контакт между даден емигрант и приемащата го държава се изразява в нарушаването на закона й от него, то в каква посока може да се очаква, че ще се развива неговата дейност в рамките на тази държава след това? Да не говорим, че разглеждането на трафика на хора и наркотици по южната граница на САЩ с Мексико е невъзможно без отчитането именно на тези нелегални канали.Независимо какъв шум срещу въпросната стена вдигат демократите, то проблемът с нелегалната имиграция по южната граница е вече разпознат. Иначе нямаше да има изградени защитни съоръжения на около 1/3 от границата с Мексико (около 654 мили от почти 2000 мили).Но евентуалното построяване на въпросната стена, заради която продължава да има частичен шътдаун на федералното правителство на САЩ, не е просто бюджетно разногласие между Доналд Тръмп и демократите, а нещо много повече - това е ценностно ангажиране в диаметрално-различни политически вектори.Затова този казус със стената е важен, без значение дали тя ще бъде построена в крайна сметка. Стената на Тръмп е вече символен монумент, бележещ ревизията, която се случва спрямо пространството, което наричаме трансатлантическо.Именно трансатлантическата повърхност бе наметната последните три десетилетия с килима на една идеология - тази на екстровертния либерализъм.Екстровертен, тъй като той разрушаваше точно стени и граници: тази на индивида, тази на семейството и тази на държавите. Разпиленият Аз, относителното семейство и споделените държави - това бе глобалният проект на либерализма. За целта, екстровертният либерализъм трябваше да разбие всички пасионарни ядра - етнос, култура, религия - понеже на същите се гледаше като на носители на диференциации и оттук - на конфликти.Но това бе все едно да слееш \"Левски\" и ЦСКА в трето нещо, надявайки се, че вместо с юмруци, феновете на двата отбора ще се адресират с езици. Колкото и благородно да е дадено нещо, когато е просто глупаво, то може да причини повече щети, отколкото ползи. Знаете с какво е постлан пътят към ада.Но пасионарните ядра са източник и на нещо друго: на идентичност. Човекът в крайна сметка е комплект от компоненти, които не се поддават на преформатиране.Да, разбира се, всеки може да придобие един или друг навик. Да, разбира се, разширяването на културния хоризонт е винаги полезно. Но не можеш да възпиташ в себе си друга идентичност.Въпреки това, екстровертният либерализъм си помисли, че ще създаде един обемен и широк човек, който ще е социално и културно промискуитетен, ерго, ще бъде един и същ навсякъде, защото навсякъде ще е едно и също. И ако има криза на идентичността днес, то това е реакция именно срещу опита за програмиране на нов човек, може би, на нов ариец.Но ако човек е гражданин на света, то той значи е гражданин на нищо, каза не толкова отдавна британският министър-председател Тереза Мей.Затова днес се стигна отново до разговора за стените. Екстровертният либерализъм е посрещан от ревизията на интровертния консерватизъм. За последния човекът не е еднакъв, а е уникален, защото е създаден от Бога. Семейството не е нещо относително, а лодката, с която бори вълните на живота. И държавата не е просто бюрократичен апарат, а композиция от културни и исторически пластове.Аз-ът, семейството и държавата са три частни територии (респективно, на индивида, на роднините и на съгражданите), чиито граници не трябва да бъдат пресичани незаконно. Ако това се случва, на границите се появяват стени.5.7 млрд. долара иначе могат да бъдат много пари, но не и в този случай.", "date": "2019.01.14", "title": "За стената на Тръмп 5.7 млрд. долара са малко"}
{"url": "https://news.bg/world/tramp-i-erdogan-obsadiha-satrudnichestvoto-v-siriya.html", "text": "Президентите на САЩ и Турция Доналд Тръмп и Реджеп Ердоган обсъдиха в телефонен разговор днес сътрудничеството в Сирия след започналото изтегляне на американските войски.Това се казва в изявление на Белия дом, цитирано от \"Ройтерс\".Въпреки по-ранното си остро изявление за Турция, Тръмп е заявил желание двустранното сътрудничество да продължи. Двамата са обсъдили създаването на зона за сигурност в Северна Сирия. Американският генерал и шеф на Съвета на обединените началник-щабове с турския си колега, за да обсъдят бъдещите съвместни действия в Сирия, е заявил говорителят на Белия дом Сара Сандърс. От своя страна Ердоган е изразил подкрепа за изтеглянето на американските войски от Сирия. Двамата са обсъдили и други въпроси, сред които икономическото сътрудничество между САЩ и Турция. Ще опустошим Турция икономически, ако нападне кюрдите, заплаши Тръмп в Туитър.\"Започвайки дългоочакваното изтегляне от Сирия, нанасяме тежък и многопосочен удар върху малкото останало от халифата на ИДИЛ. Ще атакуваме отново от съществуващата наблизо база, ако се реформира. Ще опустошим Турция икономически, ако нападнат кюрдите. Създайте зона за сигурност от 20 мили ...\" - написа Тръмп.Припомняме, първоначално Тръмп обяви, че ИДИЛ е унищожена и САЩ напълно и че изтеглянето започва веднага. Впоследствие той заяви, че никога не е обещавал бързо изтегляне на американските войски от арабската страна и промени позицията си за ИДИЛ, като призна, че организацията не е \"напълно унищожена\".\"Напускаме Сирия, но ще го направим по такъв начин, че да не излизаме напълно, докато ИДИЛ не е разгромена\", коригира се Доналд Тръмп.", "date": "2019.01.14", "title": "Тръмп и Ердоган обсъдиха сътрудничеството в Сирия "}
{"url": "https://news.bg/world/iran-preporacha-na-sasht-da-se-uchat-ot-provalite-si-v-blizkiya-iztok.html", "text": "САЩ трябва да се учат от провалите си в Близкия изток през последните десетилетия. Това заяви говорителят на иранското външно министерство Бахрам Касеми, цитиран от IRNA. Изявлението му  на американския държавен секретар Майк Помпео, направени по време на обиколката му в региона.Касеми подчерта, че Техеран не отдава никакво значение на тези забележки и няма да бъде засегнат от тях. Политиката на Вашингтон е да дестабилизира региона, но няма да успее. Иран продължава политиката си на добросъседство и сътрудничество, потвърди говорителят. САЩ удвояват усилията си срещу Ислямската република. Ще видите това още през следващите седмици заяви Помпео като уточни, че мерките ще бъдат икономически и дипломатически.Така натискът върху Техеран продължава да се засилва. След като през май месец , през август президентът на САЩ Доналд Тръмп подписа , което предизвика неочаквано остра реакция от страна на Европейския съюз, който обеща да създаде специалния механизъм, с който да бъдат заобиколени санкциите.Военноморските сили на Иран ще разположат бойни кораби в западната част на Атлантическия океан от март,  топ командир на Ислямската република.Техеран се опитва да увеличи оперативния обхват на Военноморските сили до задния двор на САЩ. на американските санкции и забавянето на спациалния механизъм.През ноември беше съобщено, че Европейският съюз и Иран работят по създаване на нов междубанков канал за комуникация (SPV), за да заобиколят санкциите на САЩ.", "date": "2019.01.14", "title": "Иран \"препоръча\" на САЩ да се учат от провалите си в Близкия изток "}
{"url": "https://news.bg/weather/tsyalata-strana-v-zhalto-zaradi-buren-vyatar.html", "text": "Жълт код е обявен за цялата страна за вторник заради очакван бурен вятър. Това съобщават от НИМХ. Ще духа силен и временно бурен северозападен вятър с пориви до 20-24 м/с, като на места се очакват превалявания от сняг и виелици. Слаби снеговалежи се очакват в Източна България и над планинските райони. Очаква се променлива облачност. Минималните температури ще са между -6 и -1 градуса, а максималните - между -2 и 3 градуса. Атмосферното налягане е по-ниско от средното за месеца. ", "date": "2019.01.14", "title": "Цялата страна в жълто заради бурен вятър "}
{"url": "https://news.bg/regions/katastrofa-ogranichi-dvizhenieto-po-am-trakiya-v-posoka-sofiya.html", "text": "Катастрофа ограничи движението по АМ \"Тракия\". Това съобщиха от АПИ. Временно е ограничено движението по изпреварващата ленти при км 98 на АМ \"Тракия\" в посока София.Движението се извършва в активната лента и се регулира от пътна полиция.", "date": "2019.01.14", "title": "Катастрофа ограничи движението по АМ \"Тракия\" в посока София "}
