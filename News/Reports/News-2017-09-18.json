{"url": "https://news.bg/crime/pozhar-v-stara-zagora-zastrashi-zhivota-na-170-detsa.html", "text": "Пожар, избухнал днес в борова гора над ромската махала \"Лозенец\" в Стара Загора, застраши живота на 170 деца, предаде bTV.Огънят лумва около 19:30 ч. на метри от дом, където се отглеждат деца с увреждания.Вятърът спомага за разрастването на стихията.Само своевременната намеса на персонала и пожарната предотврати евакуацията на децата.Около 21 часа огънят вече е овладян и ситуацията е спокойна. Разследват се причините за пожара.  ", "date": "2017.09.18", "title": "Пожар в Стара Загора застраши живота на 170 деца"}
{"url": "https://news.bg/bulgaria/hvanaha-dvama-brakonieri-kray-stolitsata.html", "text": "Горски инспектори от Регионална дирекция по горите - София са заловили двама нарушители на Закона за лова и опазване на дивеча по време на проверка в землището на кв. Ботунец, Столична Община.След получен сигнал е била направена инспекция. Проверката е констатирала, че двама души са ловували, без да притежават разрешително за индивидуален лов.Служителите на дирекцията са изготвили констативни протоколи, с които са задържани общо 22 ловни боеприпаси, две ловни оръжия и две яребици. Оръжията и боеприпасите са предадени на служители на РУ на СДРВ.Нарушителите ще получат актове.От началото на ловния сезон до момента са проверени повече от 4000 ловци. При проверките са съставрени общо 8 акта за нарушения на Закона за лова и опазване на дивеча. Задържани са 50 ловни боеприпаси, три ловни оръжия и три броя дребен дивеч.", "date": "2017.09.18", "title": "Хванаха двама бракониери край столицата"}
{"url": "https://news.bg/int-politics/sasht-i-iran-sporyat-za-yadrenite-inspektsii.html", "text": "САЩ и Иран спорят, как ядрената дейност на Техеран трябва да бъде контролирана, на среща в Ню Йорк, предизвикана от Вашингтон във връзка с исканите от тях повече инспекции, съобщава Ройтерс.Ключови американски съюзници са обезпокоени от възможността Вашингтон да се откаже от ядрената сделка от 2015 г., според която Иран се съгласи да ограничи ядрената си програма.Посланикът на САЩ в ООН Ники Хейли призова миналия месец Международната агенция за атомна енергия (МААЕ) да инспектира по-широк кръг от обекти в Иран, включително и военни, за да се увери, че не нарушава ядрената сделка със световните сили. Забележките й бяха отхвърлени яростно Техеран.\"Ние няма да приемем слабо наложена или недостатъчно наблюдавана сделка\", каза министърът на енергетиката на САЩ Рик Пери пред Генералната конференция на МААЕ - годишната среща на държавите-членки на агенцията, започна днес.\"Съединените щати ... силно насърчават МААЕ да упражнява пълните си правомощия, за да провери спазването от страна на Иран на всеки ангажимент, свързан с ядрената енергетика, в рамките на JCPOA\", добави Пери, като се позова на сделката.Франция от своя страна категорично защитава ядрената сделка с Иран, което предполага, че може да има преговори за укрепване и за периода след 2025 г. Ако се позволи тя да се провали, това може да доведе съседите на Иран да търсят атомни оръжия.\"От съществено значение е да се поддържа, за да се избегне разпространението на ядреното оръжие. В този период, когато виждаме рисковете със Северна Корея, трябва да поддържаме тази линия \", заявява френският външен министър Жан-Ив Ле Дриан пред репортери.\"Франция ще се опита да убеди президента Доналд Тръмп за уместността на този избор (ако се спази съгласието), дори ако може да се работи за допълване на споразумението (след 2025 г.)\", допълва той.", "date": "2017.09.18", "title": "САЩ и Иран спорят за ядрените инспекции"}
{"url": "https://news.bg/int-politics/sasht-sa-dovolni-128-darzhavi-podpisvat-predlozhenieto-za-reformi-na-oon.html", "text": "Почти 130 държави са подписали декларацията на САЩ за реформа на Организацията на обединените нации. Това заяви постоянния представител на САЩ в световната организация Ники Хейли, откривайки срещата на високо равнище по реформата на ООН, цитирана от ТАСС.\"128 държави подписаха декларацията тази сутрин и ние продължаваме да броим\", казва дипломатът. В същото време тя отбелязва, че 70 страни не са подписали документа и изразява намерението САЩ да потърсят единодушна подкрепа за инициативата.По информация към този момент Русия, Китай и Франция, които са и постоянни членове на Съвета за сигурност на ООН, са сред страните, които не са подписали декларацията.", "date": "2017.09.18", "title": "САЩ са доволни, 128 държави подписват предложението за реформи на ООН"}
{"url": "https://news.bg/economics/proveryavat-dali-emko-sahranyavat-pravilno-boepripasite.html", "text": "Главна дирекция \"Национална полиция\" извършва проверка дали във фирма \"Емко\" се съхраняват правилно боеприпасите. Проверката е насочена към това дали са отстранени нередностите за съхранение на боеприпаси, а самато проверка е инспирирана от обществения интерес.Това стана ясно на днешното заседание на Междуведомствения съвет по отбранителна индустрия и сигурност на доставките за резултатите. Една от темите на заседанието е била именно състоянието и отнетия лиценз на фирма \"Емко\", които миналата седмица провокираха както , така и спекулации за интереси във военнопромишления ни комплекс.Казусът беше включен в дневния ред по инициатива на двамата съпредседатели на Съвета - вицепремиера и министър на отбраната Красимир Каракачанов и .Проверяващите органи са се ангажирали до 25 септември да приключат проверките и да уведомят Междуведомствения съвет по отбранителна индустрия и сигурност на доставките за резултатите.Съветът взе решение с пълно единодушие, че при получаване на констатациите, ще бъде свикано извънредно заседание.Припомняме, скандалите около \"Емко\" избухнаха отново на 8-и септември, когато стана ясно, че държавната компания \"Кинтекс\"  на \"Емко\" за износ на боеприпаси за Индия, а щетата е за около 60 милиона долара, твърди Славчо Димиев. Заради неясноти икономическият министър министър Емил Караниколов на . ", "date": "2017.09.18", "title": "Проверяват дали \"Емко\" съхраняват правилно боеприпасите"}
{"url": "https://news.bg/bulgaria/tsatsarov-se-sreshtna-s-chayka-shte-si-satrudnichat-za-terorizma.html", "text": "Главният прокурор на България Сотир Цацаров се срещна с генералния прокурор на Руската федерация Юрий Чайка.На срещата днес беше подписана Програма за сътрудничество между двете институции за периода 2017 - 2019 г. Темите, по които прокурорите на двете държави ще обменят практически опит са противодействие на тероризма, борба с радикализацията и насилствения екстремизъм, както и противодействие на транснационалната организирана престъпност.Юрий Чайка е на двудневно официално посещение в страната ни, съгласно подписаното между него и главния прокурор проф. Борис Велчев през октомври 2008 г. споразумение за сътрудничество между прокуратурите на България и Русия.В рамките на това споразумение ежегодно се осъществяват визити на български прокурори в Русия и на руски прокурори у нас. Целта на тези визити е обсъждането на практически въпроси като борбата с организираната престъпност и тероризма, както и законодателните инициативи, свързани с тези теми.Юрий Яковлевич Чайка е роден през 1951 г. От 1976 г. започва стаж в прокуратурата. От 1999 до 2006 г. е министър на правосъдието на Руската федерация. През 2006 г. с постановление на Съвета на Федерацията на Федералното събрание на Русия, Юрий Чайка е назначен за Генерален прокурор на Руската федерация. Чайка притежава ранг на държавен съветник по правосъдие.", "date": "2017.09.18", "title": "Цацаров се срещна с Чайка, ще си сътрудничат за тероризма  "}
{"url": "https://news.bg/world/shest-dushi-zaginaha-ot-bomba-postavena-na-pat-v-afganistan.html", "text": "Бомба поставена на път в южната провинция Кандахар в Афганистан уби поне 6 цивилни, пътуващи с кола, която минала през устройството, съобщава Ройтерс.\"Това беше бомба, която е сложена от талибаните, за да ударят афганистанските сили, но през нея е преминала цивилна кола\", съобщава Фезел Бари Барилаели, говорител на губернатора на провинцията, като добавя: \"Всички убити в колата са млади хора от района.\"Инцидентът показва голямата заплахата от импровизирани взривни устройства като крайпътни бомби, една от най-смъртоносните заплахи за цивилното население в Афганистан.През първата половина на годината, според данни на Обединените нации, 252 цивилни са убити и 295 са ранени от взривни устройства, които обикновено експлодират, когато има превозно средство.", "date": "2017.09.18", "title": "Шест души загинаха от бомба, поставена на път в Афганистан"}
{"url": "https://news.bg/world/siriyskata-vazdushna-baza-deir-al-zor-otnovo-funktsionira.html", "text": "Военното летище Деир ал-Зор в източната част на Сирия, което сирийската армия си върна този месец от ИДИЛ функционира отново от понеделник за първи път от близо година, съобщават сирийските държавни медии, цитирани от Ройтерс. Военната база се разглежда като ценно предимство за сирийската армия.Два самолета са излетели от базата днес, съобщават от държавната телевизия - първата подобна дейност там от септември 2016 г., коментират и наблюдатели от Сирийската обсерватория за правата на човека.В неделя Организацията на обединените нации заяви, че е спряла скъпите въздушни доставки в града, тъй като вече има наземен коридор.Според изчисленията на ООН 93 000 души живеят в \"изключително трудни\" условия откакто ИДИЛ обсади града и са снабдявани с въздушни доставки.Сирийските правителствени сили и техните съюзници разбиха тригодишната обсада по-рано този месец, достигайки държания от правителството анклав в града и прилежащата му въздушна база.Сирийската армия и подкрепяните от САЩ милиции се борят срещу отделни офанзиви на ИДИЛ в провинцията, последната крепост на джихадистката група в Сирия.", "date": "2017.09.18", "title": "Сирийската въздушна база Деир ал-Зор отново функционира"}
{"url": "https://news.bg/crime/inspektoratat-iska-po-dalag-srok-za-proverka-na-imushtestvenite-deklaratsii.html", "text": "Да се удължи срокът от 3 месеца на 6 месеца за проверка на имуществените декларации на магистратите. Такава промяна в Закона за съдебната власт е предложила главната инспекторка Теодора Точкова в писмо до министъра на правосъдието Цецка Цачева.Според мнението на инспектората срокът от три месеца не е достатъчен.Броят на магистратите, задължени да подадат пред Инспектората към ВСС ежегодна декларация за имущество и интереси, е 4199 към 1 януари 2017 г. Проверките включват разкриването на банкова и застрахователна тайна, разпростират се не само по отношение на съпрузите и непълнолетните деца на деклараторите, а и на лицата, с които фактически съжителстват на съпружески начала.Освен това Инспекторатът към ВСС има правомощията по проверка на декларациите за имущество и интереси на съдии, прокурори и следователи от 1 януари 2017 г., поради която причина проверките се извършват без наличието на нарочен софтуерен продукт.На административно наказване за неподаване на имуществена декларация да подлежат и вече бивши съдии, прокурори и следователи - загубили статута си на магистрати към момента на изтичане на срока за подаването на декларациите, предлагат още от Инспектората.Според сегашната редакция на чл. 408а, ал. 1 от ЗСВ на административно наказване подлежат само действащите магистрати, които не са подали имуществени декларации в срок, се казва в съобщение на ИВСС.От органа дават още някои предложения за ремонт на съдебния закон с цел преодоляване на пропуски. Една от тях е магистратите да могат да дават съгласие за достъп на ИВСС до банковата им тайна.Целта е да се преодолеят част от проблемите, породени от прилагането на действащите от 1 януари 2017 г. текстове на раздел Iа \"Проверка на имуществените декларации на съдиите, прокурорите и следователите\" на глава девета от ЗСВ, се уточнява в съобщението от ИВСС.", "date": "2017.09.18", "title": "Инспекторатът иска по-дълъг срок за проверка на имуществените декларации"}
{"url": "https://news.bg/int-politics/15-zaginali-i-40-raneni-pri-samoubiystven-atentat-v-nigeriya.html", "text": "Най-малко 15 души са загинали при самоубийствен атентат в Нигерия, предадоха световните информационни агенции.Други 40 са били ранени. Атентаторите са били най-малко трима. Атаката е била извършена в североизточния щат Борно. В размирния щат само от 1 юни насам при нападения са загинали 200 души. Както е известно, та действа активно групировката \"Боко Харам\", дала клетва за вярност на \"Ислямска държава\".Джихадистите са отговорни за серия атентати и отвличания на територията на няколко държави в региона.Те се сражават обединено срещу нея. ", "date": "2017.09.18", "title": "15 загинали и 40 ранени при самоубийствен атентат в Нигерия"}
{"url": "https://news.bg/disasters/uraganat-mariya-dostigna-treta-kategoriya.html", "text": "Ураганът \"Мария\", който приближава и се очаква днес да удари острови в Карибския басейн, е достигнал трета категория, предадоха световните информационни агенции. \"Мария\" се движи приблизително по същия път като урагана \"Ирма\", който опустоши региона по-рано този месец.Предупреждения за задаващата се стихия са издадени за Гваделупа, Доминика, Сейнт Китс и Невис, Монсерат и Мартиника.Движението на урагана вече се следи и в САЩ и Британските Вирджински острови, островите Свети Мартин, Сейнт Бартс, Саба и Ангила.Някои от тези острови все още се възстановяват, след като бяха ударени от \"Ирма\", който беше от петата най-висока категория и който остави след себе си най-малко 37 жертви и предизвика щети за милиарди долари.Метеоролог от AccuWeather заяви, че надеждите са бедствието да промени курса си, преди да достигне Флорида, но това едва ли ще се случи. ", "date": "2017.09.18", "title": "Ураганът \"Мария\" достигна трета категория"}
{"url": "https://news.bg/bulgaria/api-oprovergavat-da-e-izbran-izpalnitel-na-tol-sistemata.html", "text": "Няма избран изпълнител в обществената поръчка за тол системата, съобщават от Агенция \"Пътна инфраструктура\".От АПИ са категорични, че разпространената по-рано днес до медиите информация, че една от кандидатствалите фирми е избрана за изпълнител на обществената поръчка, е фалшива.В опровержението се обяснява, че по-рано изпратеният \"документ\" е с фалшива информация, фалшив подпис и печат.Утре председателят на Управителния Съвет на АПИ инж. Дончо Атанасов ще сезира ДАНС и останалите компетентни институции за разпространените фалшиви документи от негово име.Към този момент работата на тръжната комисия продължава и изпълнител на тол системата не е избран.Припомняме, в началото на годината като едно от първите си действия като новоизбран президент Румен Радев се обяви против възобновяване на процедурата за възлагане на обществена поръчка за тол таксите.В профила си във фейсбук Радев информира, че от съобщение на  от 29 декември 2016 г. става ясно, че е възобновена процедурата за възлагане на обществена поръчка за проектиране, изграждане и въвеждане на електронна система за събиране на тол такси от автомобилите над 3,5 т. Това беше и едно от На 18 май обществената поръчка бе , за да бъде прекратена отново само дни по-късно - на 22 май заради подадени на .", "date": "2017.09.18", "title": "АПИ опровергават да е избран изпълнител на тол системата"}
{"url": "https://news.bg/int-politics/za-4-minuti-tramp-prizova-oon-da-se-reformira.html", "text": "Президентът на САЩ Доналд Тръмп разкритикува ООН за бюрокрацията и лошото управление, по време на първото си посещение в централата в Ню Йорк, призовавайки за \"наистина смели реформи\" и сила за постигане на световен мир, съобщава Ройтерс.В сграда, където дългите изявления са нещо обичайно, Тръмп говори само за четири минути. Повече от 120 страни са поканени да присъстват на срещата за реформата, след като се включиха в 10-точкова политическа декларация, подписана от САЩ, за подкрепа на усилията на генералния секретар на ООН Антонио Гутериш \"да инициираме ефективна, смислена реформа\".\"През последните години Организацията на обединените нации не е достигнала пълния си потенциал поради бюрокрация и лошо управление, докато бюджетът на ООН се е увеличил със 140%, а персоналът ѝ повече от два пъти е нараснал от 2000 г. насам\", коментира Тръмп.\"Организацията на обединените нации трябва да държи всички нива на управление отговорни, да се фокусира върху резултатите, а не върху процеса\", допълва Тръмп.\"Убеден съм, че ако работим заедно и подкрепим наистина смели реформи, ООН ще е по-силна, по-ефективна, по-справедлива и по-голяма сила за мир и хармония в света\", смята Тръмп.Гутериш, който встъпи в длъжност през януари, коментира на срещата: \"За да служим на хората, които подкрепяме, и на хората, които ни подкрепят, трябва да сме пъргави, гъвкави и ефективни\".Той се съгласи, че бюрокрацията в ООН е проблем, който го държи буден нощем.\"Нашата обща цел е 21-ви век, е фокус повече върху хората и по-малко върху процеса\", допълва Гутериш.Тръмп заявява, че всички мироопазващи мисии трябва \"да имат ясно определени цели и показатели за оценка на успеха\".В неделя вечерта държавният секретар на САЩ Рекс Тилерсън се срещна с върховния комисар за бежанците Филипо Гранди.На въпроса дали агенцията за бежанците в Норвегия може да изпълнява настоящите си мисии, ако Съединените щати намалят доброволните си вноски в бюджета, според доклад на групата, Гранди отговори: \"Бих казал, че не\".\"Помощта на САЩ е жизненоважна за това, което правим, за да подкрепяме бежанците по света и да намерим решения за тяхното положение \", коментира Гранди.", "date": "2017.09.18", "title": "За 4 минути Тръмп призова ООН да се реформира"}
{"url": "https://news.bg/crime/chetirima-arestuvani-za-vaorazhen-grabezh-v-sofiya.html", "text": "Полицията е задържала в столицата четирима души са въоръжен грабеж, предаде БНР.Те са били арестувани около 17 часа днес. Обирът е бил извършен тази сутрин в квартал \"Илиянци\". Четиримата са нападнали мъж и са му отнели пари и ценности.Трима от тях са известни с прякорите \"Турчина\", \"Испанеца\" и \"Коня\".Те са стари познайници на полицията, задържани и преди за подобни престъпления. ", "date": "2017.09.18", "title": "Четирима арестувани за въоръжен грабеж в София "}
{"url": "https://news.bg/int-politics/balgariya-podkrepya-v-oon-priziva-na-tramp-za-reforma.html", "text": "Заместник министър-председателят по правосъдната реформа и министър на външните работи Екатерина Захариева участва в Ню Йорк в Срещата на високо равнище по реформата на Организацията на Обединените нации (ООН), организирана и председателствана от президента на САЩ Доналд Тръмп.\"От години се говори за реформа в ООН, но най-после сме близо поне до административната част. Над 120 държави са подписали декларацията за подкрепа на реформите - изтъкна министър Захариева. - Подкрепям призива на президента Тръмп и на генералния секретар Антонио Гутериш за по-малко бюрокрация, повече ефективност и близост до хората. От 2000 г. бюджетът се е увеличил два пъти.\"Срещата се организира по инициатива на САЩ. На нея бе подкрепена политическата декларация, изработена от група държави, поканени от САЩ - Канада, Китай, Германия, Индия, Индонезия, Япония, Йордания, Нигер, Руанда, Сенегал, Словакия, Тайланд, Великобритания и Уругвай.Държавите са селектирани да представляват всички заинтересовани групи по реформата на ООН, което е положителна индикация за консенсус около очакванията за реформи от генералния секретар на ООН.По време на срещата на високо равнище вицепремиерът Захариева разговаря с премиерите на Албания и Република Македония - Еди Рама и Зоран Заев, както и с колегите си от региона Никос Кодзиас (Гърция), Никола Димитров (Република Македония), Теодор Мелешкану (Румъния), Мария Пейчинович Бурич (Хърватия), както и с първия дипломат на Кралство Нидерландия Берт Кундерс.", "date": "2017.09.18", "title": "България подкрепя в ООН призива на Тръмп за реформа"}
{"url": "https://news.bg/society/stabiliziran-e-tezhko-postradal-pri-padane-ruski-paraplanerist.html", "text": "Руският парапланерист, който пострада тежко при падане в района над Сопот, близо до х. Незабравка е стабилизиран в СО на УМБАЛ\"Св. Анна\" - София.Това съобщиха от пресцентъра на болницата. Приет е в ортопедията с множество счупвания на долните крайници, включително открита фрактура на глезена.Има съмнения за счупени ребра и фрактура на гръбначни прешлени.", "date": "2017.09.18", "title": "Стабилизиран е тежко пострадал при падане руски парапланерист "}
{"url": "https://news.bg/weather/predimno-slanchev-vtornik-s-kratkotrayni-valezhi.html", "text": "Очаква ни предимно слънчево време с краткотрайни валежи на отделни места. Това съобщават от НИМХ на БАН. Очаква се временно увеличение на облачността - по-значителни над северните, а след обяд и над западните райони. Ще духа до умерен вятър от изток-югоизток. Максималните температури ще са между 29 и 31 градуса. Атмосферното налягане ще е по-ниско за средното за месеца и ще продължи да се понижава. ", "date": "2017.09.18", "title": "Предимно слънчев вторник с краткотрайни валежи "}
{"url": "https://news.bg/crime/i-mitnitsite-uchastvali-v-spetsaktsiyata-v-sofiya.html", "text": "И Агенция \"Митници\" e участвала в разследването на МВР от края на миналата седмица, когато в София беше разбита престъпна група. Това съобщи главният секретар на МВР Младен Маринов пред БНР. Той добави, че акцията продължава и през днешния ден.Припомняме, от събота вечерта - 16 септември започна и в други градове. До момента по официална информация от МВР са арестувани 8 души. В операцията участват тежковъоръжени полицаи и служители на звеното на СДВР \"Кобра\".Три служби работят по разследването на престъпната група, разбита през събота и неделя, обясни още главен комисар Младен Маринов. Едното досъдебно производство е в Главната дирекция за борба с организираната престъпност.Второто разследване се води в СДВР и в Софийската градска прокуратура. Агенция \"Митници\" се включили на финала на акцията. Това се е наложило, тъй като част от престъпната група е заподозряна в извършването на престъпления, които разследва Агенция \"Митници\", допълни още Младен Маринов.Той разясни, че групата се е занимавала с разнородна престъпна дейност, но не уточни кои са осемте души, задържани по случая. Младен Маринов каза, че повече информация по тази тема ще има след приключването на разследването в следващите дни.Главният секретар на МВР коментира и друг инцидент, станал вчера, когато мъж, представящ се за полицай, извадил пистолет на автомагистрала \"Тракия\" след засичане с автомобили. Младен Маринов заяви, че по случая е назначена проверка в МВР, резултатите от която се чакат до броени часове.", "date": "2017.09.18", "title": "И Митниците участвали в спецакцията в София"}
{"url": "https://news.bg/int-politics/varhovniyat-sad-na-irak-otmeni-referenduma-za-nezavisimost-na-irakski-kyurdistan.html", "text": "Върховният съд на Ирак постанови отмяната на референдума за независимост на Иракски Кюрдистан, насрочен за 25 септември, за да проучи дали подобно допитване ще бъде конституционно, съобщава \"Франс прес\".\"Върховният съд издаде заповед за спирането на организирането на референдума, насрочен за 25 септември... докато не разгледа жалбите, които получи във връзка с този пребисцит, че е противоконституционен\", се посочва в изявление на съда.Съдът е взел решението, след като \"разгледа исканията за спиране на референдума\".По думите на говорителя на съда, \"ние получихме няколко жалби и затова решихме да отменим референдума\".Източник в иракския парламент заяви, че поне трима депутати са подали жалби срещу допитването.Съседните Турция и Иран, както и САЩ и Организацията на обединените нации (ООН), призоваха автономната кюрдска област в Северен Ирак да уреди различията си с Багдад чрез преговори, а не чрез сепаратистки действия.Лидерът на Иракски Кюрдистан Масуд Барзани заяви, че гласуването с опцията \"да\" няма да доведе до незабавно обявяване на независимост, а по-скоро ще даде началото на \"сериозни дискусии\" с Багдад.Решението на съда идва, след като турската армия обяви по-рано днес, че е започнала военно учение на границата на Турция с Ирак.Преди два дни турският премиер Бинали Йълдъръм определи референдума като проблем на националната сигурност и добави, че той може да доведе до нов конфликт.", "date": "2017.09.18", "title": "Върховният съд на Ирак отмени референдума за независимост на Иракски Кюрдистан"}
{"url": "https://news.bg/bulgaria/razbiha-sklad-s-chasti-ot-kradeni-koli.html", "text": "30- годишен мъж е задържан за съхранение на части от крадени коли. В началото на месеца постъпил сигнал в столичното Второ РУ, че в склад в града се рзглобяват крадени коли.Полицаите незабавно проверили складът, за който бил подаден сигнал.В рамките на разследването били извършени огледи и претърсвания. Криминалистите открили части от купета от \"Шкода Октавия\" и \"Фолцваген Шаран\". Колите били крадени и пуснати за международно издирване. Освен купетата в склада били намерени двигатели с изтрити или частично видими номера, девет скоростни кутии, еърбеци и регистрационни талони за МПС.Намерени са и пет кашона марихуана, общото количество на наркотикът е 1, 790 кг.На 12 септември полицията задържала 30-годишен, осъждан мъж. Мъжът е вкаран в ареста за 72 часа и е повдигнато обвинение срещу него във връзка със склада с разглобени крадени коли. ", "date": "2017.09.18", "title": "Разбиха склад с части от крадени коли"}
{"url": "https://news.bg/comments/informatsionnata-dzhungla-i-falshivite-novini-v-neya.html", "text": "Миналата седмица Европейската комисия стартира  и руската пропаганда на територията на ЕС. Платформата има за цел да оборва фалшиви новини и да разобличава техните разпространители. Сред посочените източници на \"фейк нюз\" и про-кремълска пропаганда фигурират и осем български сайта.Това действие на ЕК е елемент от правилната, макар и много закъсняла реакция спрямо хибридните интервенции на Москва. На Еврокомисията й трябваха почти две години, за да установи наличието на такъв проблем - нещо, което по-будните граждани усетиха за има-няма два месеца. До момента противодействието е доста хилаво (ако изключим действията на отделни държави от бившия източен блок, където на руската заплаха се гледа много по-сериозно) и се ограничава само до тревожни констатации и не особено успешни опити за контра пропаганда.А какво би следвало да се направи? Ако нашите европейски държави и общества са си на мястото, трябва да последва закриване на въпросните източници на дезинформация, а отговорните лица да бъдат осъдени на дълги срокове затвор за тероризъм и антидържавна дейност. (Конкретно в България, по същото време бе оповестен доклад на Министерски съвет, в който Русия е обявена за основна заплаха.) Дали и къде това ще се случи, предстои да видим...Да се смята обаче, че Русия е главен виновник за разпространението на феномена \"фейк нюз\", би било огромна грешка. Не всички фалшиви новини идват от \"тролската фабрика\" в Санкт Петербург. И това е така, защото първопричината за това явление не е геополитическата доктрина на Кремъл, а нещо съвсем друго.Нека да се върнем няколко десетилетия назад. Нямаше интернет, а телевизиите, радиостанциите и печатните издания бяха по-малко в сравнение със сега. Достъпът до медийна трибуна беше изключително труден, като процесът на селекция филтрираше информацията и така медийното пространство бе общо взето чисто от безумия. Да, имаше цензура (особено в комунистическия лагер), но на видяното/чутото/прочетеното можеше да се вярва. Телевизията, радиото, вестникът и списанието бяха безспорни авторитети.Докато сега живеем в информационна джунгла. Бумът на информационните технологии доведе до експлозия и на медийния плурализъм. Днес медийната среда е практически неограничена и практически без ограничения върху достъпа, а евентуалният контрол върху достоверността на публикуваната информация - изключително труден. Днес всеки може да твърди всичко и ако го твърди достатъчно убедително, аудиторията ще му повярва, без значение колко е далеч от истината. И резултатите са налице: Земята е плоска, ваксините са опасни, самолетите ръсят кемтрейлс, американците контролират климата чрез ХААРП, консумацията на животински продукти (включително мед) е в разрез с природата и т.н. Все неща, които преди едно поколение биха били отхвърлени като абсурди, а днес се споделят от немалко хора.В миналото поради по-ниската степен на информираност, мнозинството от хората са си давали сметка за своето невежество и затова са делегирали решения на елитите (информираните и ерудирани хора). Сега обаче информационната джунгла кара всеки да се чувства ерудит, без реално той да е такъв. Авторитетите се сринаха, защото всеки интернет потребител претендира да е авторитет.В същото време не бива да си въобразяваме, че таргетът на фалшивите новини се състои само от нискообразовани. Хора с образование, кариера и добро обществено положение също попадат в капаните на информационната джунгла и неволно се превръщат в разпространители на дезинформация. Особено ако са по-възрастни и помнят времената, когато публикуваната информация не подлежеше на съмнение.Съвременната реалност изисква адаптиране към нея. В случая това означава у потребителите на информация да се култивират навици и умения за разпознаване на фалшивите новини. Това обаче е дълъг и труден процес. А докато той даде плодове, са нужни крути мерки - спиране на сайтове и блогове, многоцифрени глоби и затвор.Защо лекарските грешки подлежат на наказателна отговорност, а журналистическите - не? И не е ли редно, както лекарите полагат Хипократова клетва, в която първо правило е \"Не вреди!\", то и всички ние, които сме свързани с медиите (собственици, журналисти, репортери, редактори, външни автори) да полагаме подобна клетва, в която първо правило да бъде: \"Не заблуждавай!\"?", "date": "2017.09.18", "title": "Информационната джунгла и фалшивите новини в нея"}
{"url": "https://news.bg/politics/rusiya-e-vazmozhnost-a-ne-zaplaha-za-balgariya-pishe-ninova-vav-feysbuk.html", "text": "Русия не е заплаха, а стратегическа възможност за Европейска България. Това пише лидерът на БСП Корнелия Нинова в социалната мрежа Фейсбук.Повод за думите й са споровете около Доклада за състоянието на националната сигурност за 2016 г., изготвен от правителството на Бойко Борисов дали Русия е заплаха за България и изявлението от тази сутрин на премиера, който се аргументира с доктрината НАТО - \"Щом си член на НАТО, значи Русия е опасност\".Да поразсъждаваме, призовава Нинова. Тя дава следния пример - Германия е член на НАТО от 1955г. Но на среща между Владимир Путин и Ангела Меркел през 2017г., г-жа Меркел заявява: \"Русия е важен наш партньор.\"Франция е от държавите, основали НАТО, но на среща през 2017 г. с г-н Путин, г-н Макрон казва: \"Нито един важен проблем в света не може да бъде решен без Русия. Бих искал сътрудничеството между двете държави да бъде засилено.\"Унгария е член на НАТО от 1999г. На среща в Москва с г-н Путин, г-н Орбан прави следното изявление: \"Русия по никакъв начин не е заплаха, нито враг на Унгария.\"Гърция е член на НАТО от 1952г. На среща между г-н Путин и г-н Ципрас, последният заявява: \"Гърция и Русия имат голямо бъдеще. Наш стратегически избор е да укрепваме връзките с Русия-.\"Кое е общото и кое е различното между тези държави с техните лидери и нашата с министър-председател Борисов, пита Нинова.Общото е, че всички са членове на НАТО и споделят доктрината му. Различното - това са лидери, които знаят какво е национален интерес и как се брани той. Изводите са за вас. Моят е: Русия не е заплаха, а стратегическа възможност за Европейска България, пише Нинова.", "date": "2017.09.18", "title": "Русия е възможност, а не заплаха за България, пише Нинова във Фейсбук"}
{"url": "https://news.bg/int-politics/prezidentat-na-litva-se-oplaka-na-genseka-na-oon-ot-ruskite-ucheniya-zapad.html", "text": "Президентът на Литва Далия Грибаускайте се е оплакала на генералния секретар на ООН Антониу Гутериш от руско-беларуските военни учения \"Запад-2017\", съобщават от пресслужбата на литовското президентство.Според Грибаускайте военните маневри моделират истински конфликт със страните от НАТО. Също така литовският президент е разкритикувала \"скритите мащаби и сценарии на ученията\". По думите ѝ, всички това говори \"за агресивния и нападателен характер на ученията \"Запад\".Освен това Грибаускайте изразила подкрепата си за реформата на ООН и обвинила организацията в \"недостатъчна реакция при нарушаване на международното право\".\"Организацията не изпълнява напълно своята мисия\", добави държавният глава на Литва.Ученията \"Запад-2017\" започнаха на 14 септември и е планирано да приключат на 20 септември. Извършват се на територията на 9 полигона в Русия и Беларус.Според руснаците в ученията участват 12 700 военнослужещи (7 200 души от Беларус и 5 500 - от Русия), 70 самолета и хеликоптера, 680 единици бойна техника, в това число 250 танка, 200 оръдия, реактивни системи за залпов огън и минохвъргачки и около 10 военни кораба.Според Запада и НАТО обаче в ученията взимат участие над 100 хил. военнослужещи.", "date": "2017.09.18", "title": "Президентът на Литва се оплака на генсека на ООН от руските учения \"Запад\" "}
{"url": "https://news.bg/crime/sadyat-nepalnoletni-bili-i-vzeli-stotinki-ot-mazh-v-ugarchin.html", "text": "Районна прокуратура - Ловеч внесе в съда обвинителен акт срещу двама непълнолетни, извършили грабеж.Обвинението срещу 17-годишните Тихомир А. и Тихомир Т е за това, че на 23 март около 2 часа в Угърчин обл. Ловеч, ул. \"Г. Бенковски\", откраднали монети на обща стойност 1,70 лв. от Стефан Б., като употребили за това сила - ритане, блъскане и замерване с цепеници и камъни и заплахи - \"ако не ни дадеш ще ти режем главата.\"Двамата обвиняеми били на гости в свой познат, където пили бира. Вечерта тръгнали да се прибират и по пътя решили да влязат в дома на пострадалия, за да вземат пари за пиене. Познавали собственика, защото единият обвиняем му помагал преди време - чистил му двора, носил му дърва.Влезли в двора като прескочили през оградата. Тихомир А. отвил бушоните и осветлението в къщата изгаснало. Двамата започнали да тропат и блъскат по входната врата на къщата. След това Тихомир А. натиснал единия прозорец, отворил го и влязъл в стаята и от една кутия взел някакви монети.През това време обвиняемият Тихомир Т. успял да отвори с ритане вратата и влизайки вътре се сбил с пострадалия, като му казал: \"дай ми 5 лева, дай ми хляб, дай ми ракия, ако не ни дадеш ще ти режем главата.\"Докато се борил с едното момче пострадалият видял, че през прозореца е влязло друго момче и тръгнал към него. В това време Тихомир Т. влязъл в стаята и взел една кутия с лекарства, тъй като мислел, че в нея има пари. След това двамата обвиняеми излезли навън, взели от наредените пред входната врата цепеници и започнали да замерят пострадалия с тях.С откраднатите монети си взели кафе от кафе-автомат и го изпили.Предстои насрочване на делото за разглеждане от съда.", "date": "2017.09.18", "title": "Съдят непълнолетни, били и взели стотинки от мъж в Угърчин"}
{"url": "https://news.bg/society/pochina-vidinskiyat-mitropolit-dometian.html", "text": "Почина Видинският митрополит Дометиан, съобщиха от Светия Синод. Светското име на митрополит Дометиан е Димитър Попвасилев Топузлиев. Роден е на 11.11.1932 г. в село Хасовица, Смолянско. През 1947 г. е приет за ученик в Пловдивската духовна семинария, обединена от есента на 1950 г. със Софийската и преместена при гара Черепиш. Завършва я през 1952 г. От края на същата година е студент в Духовната академия \"Св. Климент Охридски\" в София, която завършва през 1956 г.На 14.01.1959 г. в мъглижкия манастир \"Св. Николай\" Димитър Топузлиев е постриган в монашество с името Дометиан от Старозагорския митрополит Климент под духовото старчество на архимандрит Панкратий (по-късно Старозагорски митрополит). На 10.03. с. г. в старозагорския катедрален храм \"Св. Димитър\" е ръкоположен в йеродяконски чин от митрополит Климент и е назначен за епархийски дякон, проповедник и певец при храм \"Св. Богородица\" в гр. Стара Загора.От началото на септември 1959 г. до 1962 г. йеродякон Дометиан е на богословска специализация в Московската духовна академия. Там на 18.07.1962 г., в академичния храм е ръкоположен в йеромонашески чин от Руския патриарх Алексий (по време на съслужението му с Българския патриарх Кирил).От 10.03.1967 г. архимандрит Дометиан е на научна специализация в Монашеския център в Тезе, Франция, а от м. октомври същата година и в Икуменическия институт при ССЦ в Босей, Швейцария.От м. февруари до м. август 1968 г. слуша лекции в Богословския факултет в Лозана, а от м. август 1968 г. до м. август 1969 г. е на стаж и езикова специализация в Лондон и Оксфорд, а заедно с това слуша лекции и в колежа \"Кадестън\".От 01 ноември 1970 г. до 1 март 1979 г. е главен секретар на Св. Синод. От 01.03.1979 г. епископ Дометиан е управляващ българската Акронска епархия в САЩ, който пост заема до м. март 1983 г. От 02 август 1987 г. утвърден за Видински митрополит, пишат от патриаршеския сайт.", "date": "2017.09.18", "title": "Почина Видинският митрополит Дометиан"}
{"url": "https://news.bg/int-politics/putin-nyama-da-hodi-na-obshtoto-sabranie-na-oon-zashtoto-bil-zaet.html", "text": "Руският президент Владимир Путин няма да присъства на тазгодишното заседание на Общото събрание на ООН, защото натовареният му график не му позволявал. Това обяви говорителят на Кремъл Дмитрий Песков.\"Вярно е, че графикът на президента през тази година е твърде натоварен, за да може да присъства на сесията на Общото събрание на ООН. Той не го прави всяка година така или иначе, така че няма нищо необичайно в това\", увери Песков.Говорителят на Путин допълни, че руският външен министър Сергей Лавров ще ръководи делегацията на страната на срещата на ООН, добавяйки, че \"както обикновено той ще осъществява много интензивни контакти в кулоарите на Общото събрание\".Песков обаче заяви, че отсъствието на Путин от срещата не означава промяна в отношението на Русия към най-голямата международна организация в света.\"Позицията на Русия относно водещата и насочващата роля на ООН и Съвета за сигурност на ООН в световните дела е добре известна. Президентът Путин отново потвърди ангажимента на Русия към тази политика повече от веднъж\", коментира още говорителят на Кремъл.", "date": "2017.09.18", "title": "Путин няма да ходи на Общото събрание на ООН, защото бил зает"}
{"url": "https://news.bg/int-politics/duterte-kani-oon-i-pravozashtitnitsi-slaga-i-kameri-na-vseki-politsay.html", "text": "Филипинският президент Родриго Дутерте покани наблюдатели по правата на човека на ООН да отворят офис в страната и да се присъединят към всяка една анти-наркотична операция, съобщава Ройтерс.\"Аз лично по официални канали ще поканя комисията по правата на човека да създаде офис тук\", коментира Дутерте пред репортери, във връзка с комисията на ООН по правата на човека OHCHR.\"Ще кажа на командирите на полицията, няма да работя без представител на комисията за правата на човека в ООН и всички трябва да носят камера, така че всичко да е прозрачно\", допълва филипинският президент.От ООН няма коментар относно изказването на Дутерте.Дутерте прави и публичен дебат с пратеници на ООН във връзка с кампанията и борбата му срещу наркотиците.Неговото обръщане към Обединените нации е в момент, в който Филипинската национална полиция ​​е подложена на тежка критика за смъртта през август на двама тийнейджъри. Полицията твърди, че са били убити в самозащита, но активисти и политически опоненти заявиха, че това е хладнокръвно убийство. Дутерте също така коментира, че е предложен бюджет от 678 млн. песо за закупуване на камери за полицията, които да се ползват по време на операции за борба с наркотиците, за да се покаже прозрачност.", "date": "2017.09.18", "title": "Дутерте кани ООН и правозащитници, слага и камери на всеки полицай"}
{"url": "https://news.bg/int-politics/sanktsiite-na-oon-sa-vrazhdeben-akt-zadushavasht-obiknovenite-hora-skochi-severna-koreya.html", "text": "Северна Корея обяви, че затягането на санкциите на ООН срещу страната е \"враждебен акт, целящ да задуши живота на обикновените хора\", като добави, че санкциите само и единствено ще накарат Пхенян да ускори завършването на ядрената си програма, съобщава официозната държавна новинарска агенция на изолирания комунистически режим.През миналата седмица ООН наложи нови санкции срещу Северна Корея в отговор на шестия ядрен опит, извършен от Пхенян. Тоталитарният режим разкритикува действията на Съвета за сигурност, който прие с единодушие засилването на санкциите, като обяви, че ядрената му програма е достигнала \"финалния си етап\". В петък Северна Корея извърши поредно изпитание на балистична ракета, която прелетя над Япония и падна в Тихия океан.По-рано днес посланикът на САЩ в ООН Ники Хейли заяви, че ООН е изчерпало всички възможности да убеди Северна Корея да се откаже от ядрената и ракетната си програма и настоя, че въпросът може да бъде предаден за разрешаване от Пентагона, като шефът му разполагал с множество възможности да изпълни заканата на американския президент за \"огън и ярост\" срещу Пхенян.От своя страна президентът на Южна Корея Мун Дже-ин настоя, че е необходимо налагането на \"строго наказание\" на Северна Корея и добави, че сигурността на Корейския полуостров трябва да бъде постигната чрез \"диалог и сътрудничество\".", "date": "2017.09.18", "title": "Санкциите на ООН са враждебен акт, задушаващ обикновените хора, скочи Северна Корея"}
{"url": "https://news.bg/bulgaria/tableti-prevezhdat-na-ezika-na-gluhonemite-na-tsentralna-gara.html", "text": "Централна гара в София вече има таблети за жестов превод. На Централна гара в столицата от днес са инсталирани специални таблети за видео жестов превод.Демонстрация на новите услуги за превод на езика на глухонемите ще има на 19 септември от 11 часа в сградата на жп гарата.За събитието е изработен и клип с видео жестов превод.", "date": "2017.09.18", "title": "Таблети превеждат на езика на глухонемите на Централна гара"}
{"url": "https://news.bg/politics/evropa-polzva-borisov-no-ne-vyarva-che-toy-bori-koruptsiyata-ubeden-hristo-ivanov.html", "text": "В Европа може да ползват Бойко Борисов когато им е удобен за дребни поръчки, но нямат никакви илюзии за борбата с корупцията у нас. Промяна може да се очаква чак когато депутатът от ДПС, бизнесмен и крупен медиен собственик Делян Пеевски спре да бъде недосегаем. Това заяви пред bTV лидерът на \"Да, България\" и бивш правосъден министър Христо Иванов.Той коментира речта на председателя на ЕК Жан-Клод Юнкер, в която бе заявено, че България и Румъния трябва да получат членство в Шенген. \"Германия каза: \"Не, трябва да се свърши много работа\" - никой не вярва на Борисов, че се бори с корупцията\", посочи Иванов.Според бившия правосъден министър в кабинета \"Борисов-2\" премиерът е зависим от Пеевски: \"Зависим е от неговата медийната машина, изпълнява неговите поръчки, виждаме открито рейдърство в отбранителния бизнес (битката за собствеността на \"Дунарит\", заради която компанията \"Емко\" остана без лиценз-б.р.)\".Иванов подчерта, че за по-сериозно доказателство за връзката между двамата трябва реформирана прокуратурата. \"Тя минава през избора на нов главен прокурор, а това ще се случи през мандата на новия Висш съдебен съвет\", каза Иванов. Припомняме, мандатът на Сотир Цацаров изтича в края на 2019 година.А очакването на Христо Иванов е кадровият орган да е съпътстван от същите проблеми и в новия си състав: \"В парламента не виждаме никаква воля за промяна по същество, те проведоха по-лоша процедура от \". Така в правителството на съдебната власт са влезли хора, за които има съмнения за корупционно поведение, отбеляза бившият ресорен министър.Според Иванов, решението на президента Румен Радев да остави следващия ВСС да препотвърди избора на Георги Чолаков за шеф на Върховния административен съд е половинчато. \"Президентът не просто не трябва да издаде указ (за назначаването на магистрата на поста-б.р.), президентът трябва много ясно да мотивира защо не трябва да издаде указ\", каза Христо Иванов.Той се мотивира с думите, че Чолаков не е минал през достатъчна проверка на интегритета - в случая, по отношение на странни имотни сделки. \"Чолаков не беше най-добрият кандидат в тази надпревара\", подчерта Иванов.Припомняме, от партията на Иванов категорично оспорват предстоящата визита на руския главен прокурор Юрий Чайка. Според Иванов Чайка вероятно идва с послание. Случващото се в нашия оръжеен бизнес няма как да не е свързано с руски интереси, смята бившият правосъден министър. На този фон, програмата на руския главен прокурор у нас остава тайна.", "date": "2017.09.18", "title": "Европа ползва Борисов, но не вярва, че той бори корупцията, убеден Христо Иванов"}
{"url": "https://news.bg/int-politics/kitay-othvarlya-nastoyavaniyata-na-sasht-za-natisk-varhu-severna-koreya.html", "text": "Печатният официоз на Китайската комунистическа партия разкритикува САЩ, че настояват Пекин да окаже по-сериозен натиск върху Северна Корея, за да спре оръжейните си програми, съобщава \"Асошиейтед прес\".Подчертава се, че Пекин \"никога няма да приеме \"отговорността\", наложена от САЩ\".Около 90 процента от търговията на Северна Корея е с Китай.Официозът също така изтъква, че санкциите не трябва да пречат на законната търговия между Северна Корея и външния свят или да навредят на обикновените хора. Санкциите не са \"средство за задушаване на режима\", допълва вестникът.По-късно говорителят на китайското външно министерство заяви пред журналисти, че \"някои свързани страни\" - отпратка към САЩ и Южна Корея - \"продължават да изпращат заплашителни послания както с думи, така и с дела, които включват предупреждения за военни действия\".\"Този вид действия не спомагат за разрешаването на проблема, а само допълнително усложняват положението\", предупреди говорителят на китайското външно ведомство.Северна Корея изстреля ракета над Япония в петък като протест срещу тежките нови санкции на ООН заради шестия ѝ ядрен опит, извършен на 3 септември.", "date": "2017.09.18", "title": "Китай отхвърля настояванията на САЩ за натиск върху Северна Корея"}
{"url": "https://news.bg/int-politics/turtsiya-privika-germanskiya-poslanik.html", "text": "Турция призова германския посланик в своето външно министерство, съобщават от Берлин, цитирани от Ройтерс.Списание \"Шпигел\" заяви, че Анкара остро отхвърля отправено миналата година германско парламентарно изявление, в което е обявено, че масовото убийство на арменците от османските сили през 1915 г. е геноцид.Германското външно министерство заявява, че това е 17-и път, когато посланик Мартин Ердман е призоваван, подчертавайки момента, когато европейските сили разчитат на Турция да спомогне за задържането на миграционните потоци и да се справя с бойци на ИДИЛ на границите си с Ирак и Сирия.Германия критикува масовите арести, извършени в Турция след неуспешния преврат миналата година срещу президента Тайип Ердоган и поиска освобождаването на около дузина германски или турско-германски граждани, арестувани през последните месеци.Канцлерът Ангела , призова присъединяването на Турция към ЕС да бъде отменено. Германия също така заявява, че ограничава продажбите на оръжие за Турция.Турция твърди, че Германия е пренебрегнала исканията на Анкара за екстрадиране на заподозрени, които смята, че са свързани с преврата и обвини Берлин в използването на нацистки тактики, като забранява митинги в защита на Ердоган на германска територия.Турция, според която убийствата на християни арменци по време на Първата световна война не са геноцид, вече отзова посланика си в Германия, след като парламентът прие резолюцията миналата година.", "date": "2017.09.18", "title": "Турция привика германския посланик"}
{"url": "https://news.bg/bulgaria/arestuvaha-bashta-ostavil-deteto-si-v-parka.html", "text": "Арестуван е баща, оставил детето си само в парка. На 15 септември 27-годишен мъж оставил детето си само без надзор и грижи, съобщава Нова телевизия.Около 18 часа в петък бащата завел 6-годишния си син на разходка в парк \"Простор\" в Кърджали и си тръгнал.6-годишното момченце прекарало само няколко часа, докато в полицията получили сигнал за случая.След подадения сигнал детето е прибрано и ще бъде настанено в Център от семеен тип. Разследването по случая продължава. ", "date": "2017.09.18", "title": "Арестуваха баща, оставил детето си в парка "}
{"url": "https://news.bg/regions/nad-1-mlrd-leva-vlagame-vav-vik-infrastruktura.html", "text": "Над 1 млрд. лева влагаме във ВиК инфраструктура. Това стана ясно от думите на регионалния министър Николай Нанков, който откри международен семинар за водната сигурност.Той акцентира на влиянието на климатичните промени. Измененията на климата се проявяват в различна степен у нас. Техните проявления имат социално влияние и въздействат върху икономиката.Според министъра управлението на риска в сферата е важно. Строим два язовира за питейни нужди, похвали се Нанков. Това ще реши проблема с водата в Панагюрище, например. Проектът е финансиран от Световната банка.При устойчива политика, по думите му, може да има резултати. С иновативни методи пък ще се ремонтира язовир \"Перник\", като с 50 години ще се удължи животът му.Трябва да отговорим на големите обществени очаквания, подчерта строителният министър.Над 90 000 километра е линейната ВиК мрежа, което е колкото 233 магистрали \"Тракия\", както обясни Николай Нанков. Тази ВиК линейна инфраструктура трябва да се поддържа.Над 1 милиард лева ще се инвестират във ВиК. След 2020 г. ще се минава към нов вид финансиране. Ще се търси най-подходящият начин за нашите условия.Няма да има драстично повишаване на цената на водата, категоричен е Николай Нанков. Скокът щял да става плавно. Българските граждани трябва да са спокойни, увери регионалният министър. В същото време българските граждани трябва да получат качествена питейна вода.", "date": "2017.09.18", "title": "Над 1 млрд. лева влагаме във ВиК инфраструктура"}
{"url": "https://news.bg/crime/predi-remonta-sgradata-na-srs-bila-komprometiran-obekt-prizna-premierat.html", "text": "Новата сграда на Софийския районен съд и Софийска районна прокуратура бе тържествено открита. Наказателното отделение на съда се намира на ул.\"Ген.М.Д.Скобелев\" 23, където преди беше Националния военноисторически музей, а после изградиха т.нар. Военно НДК. Очаква се да заработи от 2 октомври.На откриването представляващият Висшия съдебен съвет (ВСС) Димитър Узунов пожела на колегите си от СРС и СРП  в дом на справедливостта. сподели, че сградата е модерна, оборудвана с последните достояния, които малко магистрати биха имали като дом и работно място. По думите й само материално добрите условия не са гаранция за справедлив и бърз процес.\"Изисква се постоянно обучение и повишаване на квалификацията\", добави Цачева. По думите на премиера Бойко Борисов преди да се ремонтира сградата тя е била \"един изцяло компрометиран обект\". \"Не знам дали има осъдени за това нещо зад мен и за корупционната компрометирана схема\", уточни Борисов.", "date": "2017.09.18", "title": "Преди ремонта сградата на СРС била \"компрометиран обект\", призна премиерът"}
{"url": "https://news.bg/crime/mazh-vadi-pistolet-sled-zabelezhka-za-nepravilno-shofirane.html", "text": "Мъж е размахвал пистолет след забележка за неправилно шофиране, съобщава Нова телевизия.Инцидентът е станал в вчера следобед в София, до светофара на \"Цариградско шосе\" и \"Горубляне\".Димитър Бояджиев и семейството му се прибирали по магистрала \"Тракия\" към София.\"В района на Ихтиман изпреварвахме колона в лявата лента, движехме се със 140 км/ч. При приключване на изпреварването тръгнах да се прибирам в дясната лента, когато видях в огледалото си, че автомобил изпреварва в дясната лента. Затова реших да остана в най-лявата лента, за да не попреча на неговото движение. В момента, в който колата се изравни с мен, започна да навлиза в моята лента, опитвайки се да ме избута към мантинелата. Аз намалих, пропуснах го и продължих след него с идеята да заснемем номера му и да подам жалба\", обясни Бояджиев.По думите му, автомобилът обаче продължил да се движи агресивно на пътя. \"След като продължих да се движа след него, той притискаше и колите пред него. Когато виждаше, че не може да изпревари от ляво, изпреварваше от дясно и дори в аварийната лента\", допълни той.След като видял, че автомобилът прави серия от нарушения, Димитър Бояджиев решил да спре своята кола и да разговаря с другия шофьор. Последвало размахване на оръжие.\"В момента, в който започнахме да викаме на водача защо засича хората по пътя си, той извади пистолет, слезе от автомобила и го насочи срещу нас. Човекът, който беше слязъл с мен, го попита какво прави и му каза, че е полицай. Той му отговори, че също е полицай, но до края така и не се легитимира. Стана суматоха, съпругата ми снимаше. Той прибра оръжието\", разказа Бояджиев.", "date": "2017.09.18", "title": "Мъж вади пистолет след забележка за неправилно шофиране"}
{"url": "https://news.bg/crime/tsatsarov-ne-iska-prokuraturata-da-se-samosezira-sled-vsyaka-rech.html", "text": "Вчерашната спецакция не е свързана с отвличането на Адриан Златков. Това стана ясно от думите на главния прокурор Сотир Цацаров, който присъстваше на откриването на новата сграда на Софийския районен съд и Софийската районна прокуратура.Той не пожела да отговори на въпроси, свързани с разследването за какво точно е била акцията. Главният прокурор пестеливо отговори дали се отнася за наркотици: \"И за това, но не само\".Относно думите на премиера Бойко Борисов, че преди ремонта новата сграда на СРС и СРП е била корупционно компрометирана, главният прокурор Сотир Цацаров каза, че ако има съответни факти прокуратурата ще се задейства, но да не очакват след всяка реч държавното обвинение да се самосезира.По отношение на избора на председател на ВАС, който Румен Радев трябва да потвърди с указ или да наложи вето, Цацаров каза: \"Не ме карайте да предричам ходовете на държавния глава, нито това, което той смята. Процедурата е такава. Негово пълно право е да реши всичко онова, което е в пълномощията му по конституция\". Според главния прокурор изборът на председател на ВАС - Георги Чолаков, е легитимен.", "date": "2017.09.18", "title": "Цацаров не иска прокуратурата да се самосезира след всяка реч"}
{"url": "https://news.bg/int-politics/severna-koreya-e-blizo-do-razrabotvaneto-na-mezhdukontinentalna-balistichna-raketa.html", "text": "Северна Корея е близо до последната фаза на разработването на междуконтинентална балистична ракета. Това обявиха от военното министерство на Южна Корея.От ведомството добавят, че е налице възможност за още провокации от страна на комунистическия режим, които ще имат за цел напредък в ядрената програма на Северна Корея.Изявлението на южнокорейските военни идва три дни, след като Пхенян изстреля балистична ракета със среден обсег на действие над Япония за втори път този месец. В тази връзка Съветът за сигурност на ООН затегна санкциите срещу тоталитарната държава. ", "date": "2017.09.18", "title": "Северна Корея е близо до разработването на междуконтинентална балистична ракета"}
{"url": "https://news.bg/society/obuvki-drehi-i-tetradki-sa-nuzhni-na-detsata-priyuteni-ot-otets-ivan.html", "text": "Крадци три пъти са влизали от месец май в дома, където се складират тетрадки и помощи за децата от приюта на отец Иван в село Якимово, съобщи Нова телевизия. Откраднати са тетрадки, атласи, ученически пособия и помагала за училище. Отецът помага на над 70 деца в селата Якимово и Нови хан, които ходят на училище.Трябват ни тетрадки, помагала, ще видим кои имат учебници, каза свещеникът, който организира приют първо в софийското село Нови хан, а по-късно и в село Якимово.А отецът разчита основно на дарители, за да може да изпрати на училище всички деца, на които помага. Децата имат нужда от тетрадки, учебни пособия, обувки и дрехи.", "date": "2017.09.18", "title": "Обувки, дрехи и тетрадки са нужни на децата, приютени от отец Иван"}
{"url": "https://news.bg/int-politics/turtsiya-izprashta-tankove-i-tezhko-oborudvane-kam-granitsata-sas-siriya.html", "text": "Турция е изпратила 80 военни превозни средства, включително танкове, на югозападната си граница със Сирия, съобщи Анадолската агенция, позовавайки се на военен източник.Уточнява се, че изпращането на силите е част от подкреплението за войските, разположени по границата.По-рано Анадолската агенция съобщи, че турската армия е изпратила първите камиони с хуманитарна помощ и военни превозни средства към същото място, заедно с тежко оборудване.Трети конвой от бронирани автомобили е бил изпратен до района Рейханли,, където се намира ГКПП със Сирия.В петък стана ясно, че Русия, Иран и Турция са се разбрали да разположат наблюдатели около \"зоната за деескалация\" в северната сирийска провинция Идлиб, която в по-голямата си част е контролирана от екстремисти от Фронт \"Ал Нусра\", който сега има друго име.Наблюдателите ще следят за предотвратяването на сблъсъци между силите на сирийската армия и опозицията, както и за нарушения на примирието.", "date": "2017.09.18", "title": "Турция изпраща танкове и тежко оборудване към границата със Сирия"}
{"url": "https://news.bg/int-politics/amerikanski-boyni-samoleti-simulirat-bombardirovki-nad-koreyskiya-poluostrov.html", "text": "Четири американски стелт изтребителя F-35B и два стратегически бомбардировача B-1B са прелетели над Корейския полуостров по-рано днес с цел учения за извършване на бомбардировки, замислени като предупреждение срещу Северна Корея, съобщават южнокорейски медии, позовавайки се на южнокорейски правителствени източници.Американските самолети са провели учението заедно с 4 южнокорейски изтребителя F-15K и са се завърнали в базите си в Япония и на остров Гуам (американска територия в Тихия океан). Военното учение идва три дни, след като Пхенян изстреля поредна балистична ракета със среден обсег над Япония и по-малко от месец, след като проведе шестия си ядрен опит.По-рано днес посланикът на САЩ в ООН Ники Хейли предупреди, че ако дипломатическите средства за възпиране на агресивните действия на Пхенян бъдат изчерпани, САЩ имат готовност да унищожат Северна Корея.По думите ѝ, предупреждението на президента Доналд Тръмп за \"огън и ярост\" не е празна заплаха. Хейли допълни, че военният министър Джеймс Матис разполагал с множество възможности да изпълни заканата.", "date": "2017.09.18", "title": "Американски бойни самолети симулират бомбардировки над Корейския полуостров"}
{"url": "https://news.bg/int-politics/turtsiya-dranka-orazhie-na-granitsata-s-irak.html", "text": "Турската армия обяви, че е започнала военно учение на турската граница с Ирак. Учението се провежда само седмица преди референдума за независимост на Иракски Кюрдистан от Ирак, който Анкара поиска да бъде отменен, съобщават турските медии.Преди два дни турският премиер Бинали Йълдъръм определи референдума като проблем на националната сигурност и добави, че той може да доведе до нов конфликт.\"Ние заявихме, че това е прекомерно решение. Те (кюрдското регионално правителство) трябва да се откажат от това зло, докато все още имат време\", предупреди Йълдъръм.", "date": "2017.09.18", "title": "Турция дрънка оръжие на границата с Ирак"}
{"url": "https://news.bg/bulgaria/detsa-risuvat-kosmicheski-lift-ot-tsentara-na-sofiya-do-vitosha.html", "text": "В третия ден от Европейската седмица на мобилността малчугани показаха чрез рисунки с тебешир върху асфалта как си представят транспорта на бъдещето.Христиан Петров, изпълнителен директор на ЦГМ, разказа, че всички дечица, които обичат да рисуват са били поканени на събитието. Локалното платно пред ЦГМ на бул. \"Мария Луиза\" е изпълнено с детски рисунки. Впечатление му е направила рисунката на дете, което смята, че в бъдеще ще има космически лифт, който свързва центъра на София с Витоша.Освен тази инициатива в рамките на днешния ден всички желаещи могат да надникнат какво се случва в контролната диспечерска зала на ЦГМ на бул. \"Тодор Александров\" 42. Там всеки ще може да разбере как ежедневно се управлява градският транспорт в столицата.Днес от 11 до 15 ч. от пл. \"Възраждане\" до пл. \"Журналист\" ще се движи и ретро-трамвай. Този път организаторите предлагат да разменим книга с непознат.Методи Аврамов, директор на дирекция в ЦГМ, смята, че целта на инициативата \"Изрисувай платното\" е и най-малките да се научат кое е трамвай и кое тролейбус.Аврамов каза, че Столична община ще се включи и в инициативата Ден без автомобили. На 22 септември столицата ще бъде затворена за моторни превозни средства. От общината са организирали зелен велосипеден поход, който тръгва от Борисовата градина и ще премине през 3 големи столични парка.", "date": "2017.09.18", "title": "Деца рисуват космически лифт от центъра на София до Витоша"}
{"url": "https://news.bg/int-politics/yuzhna-koreya-se-stremi-kam-tezhko-nakazanie-za-severna-koreya.html", "text": "Президентът на Южна Корея Мун Дже-ин обяви, че страната му ще се стреми към \"тежко наказание\" за Северна Корея след последното ракетно изпитание от страна на Пхенян.\"По този начин няма да оставим друг път за Северна Корея, освен да се откаже от ядрените и ракетните оръжия\", добави южнокорейският държавен глава, цитиран от местни медии.Мун призова Северна Корея да се откаже от ядрената и ракетната си програма и отбеляза, че сигурността в региона може да бъде гарантирана само чрез \"диалог и сътрудничество\", а не чрез \"ракети и атомни бомби\".През миналата седмица Пхенян извърши последното си ракетно изпитание, като балистичната ракета със среден обсег прелетя над японския остров Хокайдо и падна в Тихия океан.В първоначалната си реакция на ракетния тест Мун Дже-ин предупреди, че Южна Корея има военната мощ да разруши Северна Корея, без да има след това възможности да се възстанови, докато съветникът по националната сигурност на американския президент Доналд Тръмп - Хърбърт Макмастър, настоя, че Вашингтон предпочита да избегне военната опция в региона.", "date": "2017.09.18", "title": "Южна Корея се стреми към \"тежко наказание\" за Северна Корея"}
{"url": "https://news.bg/finance/premierat-ochakva-mnogo-ot-ofisa-na-eib-v-sofiya.html", "text": "\"Финансов динозавър\" открива филиал в България. Откриването на офис на Европейската инвестиционна банка (ЕИБ) в България ще даде възможност на българския бизнес. Това заяви премиерът Бойко Борисов, който определи институцията като огромен финансов динозавър.Вернер Хойер, президент на Европейската Инвестиционна Банка и Бойко Борисов, министър-председател на България официално откриха офис на ЕИБ в София. Министърът на финансите Владислав Горанов и вицепрезидентът на ЕИБ Вазил Худак също участваха в церемонията.Очакваме много, посочи Бойко Борисов. Имаме много проекти по плана Юнкер. Иначе бизнесът ни ще е максимално улеснен в представянето на проектите си. Борисов даде висока оценка за работата на ЕИБ. Банката ще ни консултира и за бъдещи концесии.Премиерът изпрати президента на ЕИБ на разходка с кмета Йорданка Фандъкова да види как се строи метрото. Според него много сме напреднали в тези проекти.Големите проекти, които сме замислили, ще имат нужда и от финансиране, заяви Бойко Борисов. Амбицията му е страните на Балканите да са свързани и тук той вижда ролята на ЕИБ. И в бъдеще, по мнението му, ще може да се говори за Балканите като добро място за живеене.Хората от Балканите се нуждаят от перспектива, категоричен бе министър-председателят. Президентът на ЕИБ Хойер си спомня строителството на нашето метро, в което са вложени средства от финансовата институция. По думите му, банката помага на страните членки да се справят с предизвикателствата.ЕИБ подпомага основни сектори в България, подчерта Хойер. През 2016 отпуснатите от ЕИБ заеми в България възлизат на 467 милиона евро. За изминалите пет години банката (2012-2016) банката е осигурила средства в размер на 1,6 милиарда евро за инвестиционни проекти, важни за икономическото развитие на България. Вложенията на ЕИБ у нас са на високо ниво и вземат сериозен процент в БВП. Откриването на офис на ЕИБ в София е навременно, според Хойер.", "date": "2017.09.18", "title": "Премиерът очаква много от офиса на ЕИБ в София"}
{"url": "https://news.bg/bulgaria/sadyat-varnenets-za-razprostranenie-na-porno-s-detsa.html", "text": "Прокуратурата във Варна предаде на съд 38-годишния Огнян за държане на порнографски материали и за разпространение чрез интернет на филми и клипове, съдържащи сексуални извращения с деца, ненавършили 18 години.IP - адресът на варненеца бил засечен при европейска спецоперация на Интерпол в 96 държави. Операцията проследила потребителите на мрежа за разпространение и споделяне на порнографски материали с деца.По сигнал на Интерпол от германския град Висбаден било образувано досъдебното производство срещу 38-годишния мъж за извършени продължавани престъпления.Огнян е обвинен в това, че между 15 септември и 25 ноември 2015 г. той е държал компютър с два твърди диска и преносим твърд диск с филми и клипове, на които имало сексуални сцени между деца от един и същ и различен пол.В периода между 4 и 23 ноември Огнян разпространил тези видео материали чрез интернет в приложение за обмен на файлове порнографски материали с деца.Когато властите във Варна получили сигнала от Интерпол веднага претърсили жилището на Огнян. Оттам иззели материалите с порнографско съдържание.Освен компютърно-техническа, по делото била назначена и аудиовизуално-художествена експертиза, която установява възрастта на участниците в порнографските филми и клипове по физическото развитие на децата като съвкупност от морфологични и функционални признаци.Предстои делото срещу Огнян да бъде насрочено за разглеждане във Варненския районен съд.", "date": "2017.09.18", "title": "Съдят варненец за разпространение на порно с деца"}
{"url": "https://news.bg/int-politics/rusiya-i-kitay-sas-savmestni-voennomorski-ucheniya-blizo-do-severna-koreya.html", "text": "Китай и Русия са започнали съвместни военноморски учения в близост до Северна Корея на фона на драстично ескалиралото напрежение на Корейския полуостров, породено от последните изпитания на оръжия от страна на Пхенян, съобщава \"Ройтерс\".Съвместните учения започнаха в навечерието на общополитическите дебати, които ще се проведат на годишната сесия на Общото събрание на ООН, в които се очаква темата за Северна Корея да е централна.Уточнява се, че военните игри се провеждат недалеч от руско-севернокорейската граница, и в южната част на Охотско море, на север от Япония.Това са вторите съвместни военноморски учения между Русия и Китай за тази година. Първите бяха в Балтийско море през юли.Китай и Русия неведнъж призоваха за директни преговори със Северна Корея за мирно разрешаване на кризата.", "date": "2017.09.18", "title": "Русия и Китай със съвместни военноморски учения близо до Северна Корея"}
{"url": "https://news.bg/int-politics/velikobritaniya-predlaga-nov-dogovor-za-sigurnost-s-es-sled-brekzit.html", "text": "Великобритания предлага да се подпише нов договор за сигурност с Европейския съюз, след Брекзит и ще засили сътрудничеството за осуетяване на \"все по-нарастващите и многобройно трансгранични заплахи\", съобщава \"Ройтерс\".Предложението идва само  което и петата атака тази година.\"Вече имаме сериозно сътрудничество с ЕС по въпросите на сигурността и е в наш интерес да намерим начини да го поддържаме\", коментира Дейвид Дейвис. \"Новият договор за сигурност с ЕС ще бъде подкрепен от нашите общи принципи и трябва да гарантира, че нашето партньорство има гъвкавостта да реагира на постоянно променящите се заплахи, пред които сме изправени\", допълва той.Амбър Ръд, министър на вътрешните работи коментира, че Великобритания е един от водещите европейски участници в редица мерки за споделяне на данни и доказателства, мерки за екстрадиция и Европол.\"Неотдавнашните събития в Обединеното кралство и в цяла Европа показаха, че криминалните и терористични заплахи, пред които сме изправени, са разнообразни и международни. Дългогодишното сътрудничество, което имаме с нашите европейски партньори, ни позволява да се справим съвместно с тези заплахи и да защитим нашите граждани\", допълва Ръд.\"Тъй като се подготвяме да напуснем ЕС, е от жизненоважно значение да се съгласим с нов начин за осигуряване на непрекъснато сътрудничество в областта на сигурността, правоприлагането и наказателното правосъдие\", смята Амбър Ръд.", "date": "2017.09.18", "title": "Великобритания предлага нов договор за сигурност с ЕС след Брекзит"}
{"url": "https://news.bg/society/sled-10-chasovo-izdirvane-spasiha-37-godishen-mazh-v-stara-planina.html", "text": "Екипи от полицаи, пожарникари, граничари, планински спасители и горски проведоха успешна спасителна операция.След близо 10-часово нощно издирване, жив и здрав е открит 37-годишен мъж, изгубил се в планински район, в близост до котленското село Седларево.На 16 септември, към 21.00 часа, помощ в полицията потърсила 68-годишна жена от селото, която била много разстроена и обяснила, че синът й не се е прибрал след разходка в планинска местност.Майката допълнила, че за последен път провела разговор с него около 18.30 часа, когато връзката прекъснала. Веднага стартирали незабавни спасителни действия. В операцията по издирване и спасяване на мъжа се включили полицейски служители на РУ - Сливен, РУ - Котел, РСПБЗН - Сливен, РДГП - Елхово, оборудвани с автомобили, техника, термокамери и две следови кучета, планински спасители от БЧК и служители на ДГС - Котел.Уведомена била и военна полиция за предприемане на действие от тяхна страна, предвид близостта на военна база Ново село.След упорито претърсване на района, продължило 10 часа в нощта, около 8 и 10 часа вчера, изгубилият се мъж бил открит в добро здравословно състояние. Човекът обяснил, че се е объркал и не е могъл да намери в тъмнината обратния път към Седларево.Благодарение на професионалните и навременни действия на спасителните екипи той вече е в дома си жив и невредим.", "date": "2017.09.18", "title": "След 10-часово издирване спасиха 37-годишен мъж в Стара планина"}
{"url": "https://news.bg/world/novi-evakuatsii-v-moskva-zaradi-falshivi-signali-za-bombi.html", "text": "Над 10 търговски центъра в Москва бяха евакуирани заради фалшиви сигнали за взривни устройства, съобщи агенция \"Новости\".\"Интерфакс\" съобщи, че евакуации е имало и в градовете Сургут и Ханти-Мансийск.Вълната от подобни сигнали продължава повече от седмица, а евакуираните са десетки хиляди.На 13 септември беше съобщено за 85 хиляди евакуирани в 19 руски града.Сега обаче властите не разкриват какъв е броят на евакуираните.В нито един от случаите не е открито взривно устройство. В руските медии се появиха информации, че по случая са задържани тийнейджъри.", "date": "2017.09.18", "title": "Нови евакуации в Русия заради фалшиви сигнали за бомби  "}
{"url": "https://news.bg/press/da-balgariya-prizova-darzhavnite-lideri-da-ne-priemat-ruskiya-glaven-prokuror-razbiha-prestapna-grupa-merki-sreshtu-falshivite-lekarstva.html", "text": "Международното позициониране на България е сред актуалните теми на вестниците в понеделник.\"Вицепрезидентът Илияна Йотова посрещна група студенти в Деня на отворените врати на президентската институция. Студентите от специалността...Студентите от специалността Информационни ресурси на туризма са разговаряли с вицепрезидента Йотова за възможностите за рекламиране на България като туристическа дестинация, особено в контекста на предстоящото за страната ни председателство на Съвета на Европейския съюз. Бъдещите бакалаври са изразили пред Илияна Йотова очакването си държавните институции да бъдат по-отзивчиви към проблемите на младите хора, се посочва в съобщението.\" - в. \"Стандарт\".\"Да, България\" се противопостави остро на посещението на генералния прокурор на Руската федерация Юрий Чайка в България, който ще гостува на главния прокурор Сотир Цацаров следващата седмица. Според формацията визитата заобикаля българското обществено мнение и няма легитимност, става ясно от становище по темата, публикувано на сайта им.\"Това е позорен акт, на който трябва да се противопоставим\", заявяват от формацията и призовават всички представители на българската държава, на които предстои да се срещат с Юрий Чайка, да откажат. Срещата с Юрий Чайка не е част от регулярните и необходими двустранни отношения в протокола, изтъкват те. Като министър на правосъдието и после генерален прокурор Чайка е централно действащо лице в изграждането на авторитарния режим на Путин в Русия, пишат на сайта си от \"Да, България\". Според тях той е лицето на погазването на върховенството на правото и човешките свободи, репресията срещу медиите и опозицията, толерирането на корупцията и злоупотребата с власт и на задушаването на руската демокрация. \"Той е сред основните отговорни за актове на международна агресия и нарушения на международното право, държавно допустителство на политически убийства, замитане на следите на огромен брой политически и държавно организирани престъпления на Путиновия режим. Срещу г-н Чайка и неговото семейство има подозрения за корупция, чието разследване се спира от него самия\", посочват от политическата формация. Според тях става дума за персонално предпочитание от страна на главния прокурор Сотир Цацаров. \"Тук не говорим за инцидентен дипломатически конфуз, а за нагла демонстрация на това с кого настоящото ръководство на прокуратурата на страната намира организационно и ценностно сродство\", смятат от \"Да, България\" и допълват, че българската прокуратура под ръководството на Цацаров също е превърната в инструмент за потъпкване на върховенството на правото и свободата в страната ни. Тази визита е емблематична за протичащия в страната ни процес на засилваща се ерозия на демократичните институции, укрепване на корупционна държава и консолидиране на авторитарни властови практики.\" - в. \"Дневник\".В. \"Труд\" съобщава за мерки на ЕС срещу фалшивите лекарства: \"Европейският съюз взима мерки срещу фалшивите лекарства. Всяка опаковка ще има собствен уникален код, информира БТВ. Своебразното \"ЕГН\" за лекарствата с рецепта става задължително от февруари 2019 г. У нас до няколко месеца започват тестовете на системата. Между 1% и 4% са фалшивите лекарства в Европа, а в сайтовете, където всъщност продажбата им е забранена, процентът стига 60 Новата система има за цел да предпази пациентите, като поне в легалната мрежа, т.е. в аптеките, да не стигат фалшификати. За последните 4 години у нас е открит само един фалшив продукт в аптека. В Германия вече са готови със системата. Върху всяка опаковка производителите поставят уникален код. Всички кодове се въвеждат в единна европейска информационна система. Фармацевтът в аптеката маркира кода, преди да отпусне медикамента на пациента, а системата му показва цялата информация...\"Вестниците информират и за разбита престъпна група.\"Банда от най-малко 8 души бе задържана при среднощна акция на ГДБОП, в която участваха барети с автомати и командоси от отряд \"Кобра\" на столичната полиция. Тежко въоръжените ченгета блокираха 4 района в София около 22 ч. в събота и предизвикаха вълна от догадки...\" - в. \"Труд\".\"Пpетъpcени cа 4 адpеcа, където cа задъpжани тpима дyши. Те cа били зaкопчани от cпецполицаи от отpяд \"Кобpа\" на СДВР и баpетите. Минyти cлед 22,30 в cъбота на вxода на София откъм автомагиcтpала \"Тpaкия\" били cпpени два автомобила. Пътyващите в тяx петима дyши cа аpеcтyвани от полицията. Те cа чаcт от пpеcтъпната гpyпа, по която МВР pаботеше eт меcец. По cлyчая са използвани и СРС. Разpаботкaта е на Главната диpеĸция за боpба c оpганизиpаната пpеcтъпноcт...\" - в. \"24 часа\".\"Задържаните при операция на барети и ГДБОП в София вече са осем Разбита е група, която се занимава с различни престъпления... Това съобщи БНР, като цитира главния секретар на МВР Младен Маринов. Откъм магистрала \"Тракия\" са спрени два автомобила, а пътуващите в тях петима души са арестувани. Те са част от престъпна група, по която МВР работи от месец. Разработката по случая е на Главната дирекция за борба с организираната престъпност. В акцията са взели участие и екипи на Специализирания отряд за борба с тероризма и спецзвеното \"Кобра\" към СДВР. В същото време на четири адреса в София тежко въоръжени и маскирани полицаи са извършили претърсвания.Акцията на полицията няма нищо общо с отвличането на 25-годишния Адриан Златков, са заявили криминалисти пред държавното радио. Става дума за престъпна банда, занимаваща се с широк спектър от престъпления. Сред тях разпространение на наркотици, грабежи, измами и обири.\" - в. \"Сега\".\"Полицията натръшка млади мъже по земята и блокира движението по ключови булеварди. Шестима са задържани. Спецакцията продължава... Досега има 8 арестувани. Предполагаемата цел на акцията първоначално бяха похитителите на Адриан, впоследствие се появи предположение, че става дума за наркодилъри... Престъпната група, за която има данни, че е наблюдавана от известен период - най-малко от месец, от ГДБОП, е свързана с тежки престъпления като разпространение на наркотици, измами и грабежи. Конкретното престъпление, за което са задържани 8-те заподозрени при сегашната акция, не е свързано с наркотрафик, според източници от МВР.\" - в. \"Стандарт\".Екологичните теми също са във фокуса на всекидневниците.\"След няколко десетилетия отсъствие, един рядък вид сокол се завърна в България като гнездящ вид. Благодарение на усилия на природозащитниците от \"Зелени Балкани\", които от години полагат системни усилия това да се случи. Завръщането на белошипата ветрушка се случва след десетилетия, в които се считаше, че видът не се размножава у нас...\" - в. \"Дневник\".\"Групата \"Запазете Бедечка\" започва нетрадиционен мирен протест със своеобразен ироничен фестивал с игри и забавни демонстрации. Акцията е преди сесията на Общинския съвет в края на септември, на която трябва да бъде приет новия Общ устройствен правилник на града. Въпреки че с него предстои да бъде гласувано запазването на парка, не малка част от зелените площи остават застрашени. В централната му част вече са построени нови кооперации, има апетити и за нови. Няма гаранция, че общинската администрация няма да отреди отново мястото за застрояване, опасяват се природозащитниците. Те се готвят да прекарат нощта на палатки, разпънати пред сградата на общината в Стара Загора. Организаторите са подготвили за 18 ч. на 18-ти септември и огнено шоу, за да подскажат, че в парка няма място за огън. Преди няколко дни пожар едва не изпепели кипарисовата гора в Бедечка.\" - в. \"Сега\".", "date": "2017.09.18", "title": "„Да, България” призова държавните лидери да не приемат руския главен прокурор, разбиха престъпна група, мерки срещу фалшивите лекарства... "}
{"url": "https://news.bg/world/4-amerikanski-studentki-sa-napadnati-s-kiselina-v-marsiliya.html", "text": "Четири американски студентки са били нападнати в Марсилия от жена, която е плиснала срещу тях солна киселина, предаде АВС.Това е станало около 11 ч. в неделния ден.Две от момичетата са с повърхностни изгаряния по лицата и очите, а другите две нямат поражения от киселината, но са в шок.Според полицията, нападението не е терористичен акт.По случая е задържана 41-годишна жена психични отклонения.Четирите студентки са възпитанички на Boston College. Три от тях се обучават по програма на колежа в Париж, а четвъртата - в бизнес школа в Копенхаген.", "date": "2017.09.18", "title": "4 американски студентки са нападнати с киселина в Марсилия  "}
{"url": "https://news.bg/bulgaria/es-vavezhda-sistema-sreshtu-falshivite-lekarstva.html", "text": "Европейският съюз предприема мерки срещу фалшивите лекарства - всяка опаковка ще има собствен уникален код, предаде bTV.Своебразното \"ЕГН\" за лекарствата с рецепта става задължително от февруари 2019 г.У нас до няколко месеца започват тестовете на системата.Тя има за цел да предпази пациентите, като поне в легалната мрежа - в аптеките, да не стигат фалшификати.Между 1% и 4% от лекарствата в Европа са фалшиви, а в сайтовете, където всъщност продажбата им е забранена, процентът достига 60.За последните 4 години у нас е открит само един фалшив продукт в аптека.В Германия вече са готови със системата.Върху всяка опаковка производителите поставят уникален код. Всички кодове се въвеждат в единна европейска информационна система. Фармацевтът в аптеката маркира кода, преди да отпусне медикамента на пациента, а системата му показва цялата информация.\"Ако лекарството е пътувало по законния път и е стигнало законно до аптеката, този код ще бъде валиден\", обясни Илиана Паунова, изпълнителен директор на Българска организация за верификация на лекарствата.У нас тестовете на системата започват в началото на следващата година, а през есента тя ще е готова. Най-голяма инвестиция ще направят производителите. Аптеките трябва да се снабдят с четци и с компютри и интернет, ако досега не са имали.За пациентите, които купуват лекарства с рецепта от сайт, рискът остава. Освен че е незаконно, това може да е опасно за здравето заради високия процент фалшификати там.С новата система при отпускане на лекарството в аптеката кодът ще се деактивира.Това вероятно ще реши и друг голям проблем у нас - периодичното изчезване на скъпоструващи хапчета от аптечната мрежа, защото ще бъде затруднено нелегалното изкупуване на медикаменти от аптеки с цел износ.Системата ще погълне много средства на производителите, които обаче са категорични, че това няма да доведе до увеличение на цените на лекарствата.", "date": "2017.09.18", "title": "ЕС въвежда система срещу фалшивите лекарства "}
{"url": "https://news.bg/disasters/silna-burya-ubi-8-dushi-v-rumaniya.html", "text": "Силна буря отне живота на 8 души в западната част на Румъния, предаде Би Би Си. Ранените са най-малко 57, според информация на властите.Повечето от загиналите са се намирали в района на Тимишоара, където вятърът, със скорост над 100 километра в час, събаряше дървета и покриви.Има прекъсвания в снабдяването с вода и електричество.\"Не бяхме предупредени за това. В прогнозата за времето се казваше само за дъжд\", заяви кметът на Тимишоара Николае Робу пред телевизионния канал \"Digi 24\".Властите предупреждават гражданите да търсят убежище на закрито и да избягват да се движат близо до дървета и електропроводи.", "date": "2017.09.18", "title": "Силна буря уби 8 души в Румъния"}
{"url": "https://news.bg/disasters/v-london-8-dushi-se-otroviha-s-neizvesten-gaz.html", "text": "В Лондон са хоспитализирани 8 души, пострадали от отравяне с неизвестен газ, предадоха информационните агенции.Други 12 души са били евакуирани.На мястото на инцидента са пристигнали 5 пожарни, коли на спешната помощ и полиция.Огнеборци и специалисти по химическа защита са се заели с проучване на причината за инцидента.Според властите, отравянето не е резултат от злонамерени действия.Напомняме, на 15 септември в лондонското метро избухна бомба. Властите определиха случая като терористичен акт. Отговорността беше поета от джихадистите от ИДИЛ.", "date": "2017.09.18", "title": "В Лондон 8 души се отровиха с неизвестен газ"}
{"url": "https://news.bg/int-politics/sasht-ako-tryabva-da-zashtitim-sebe-si-ili-sayuznitsite-severna-koreya-shte-bade-unishtozhena.html", "text": "Ако дипломатическите средства за възпиране на агресивните действия на Пхенян бъдат изчерпани, САЩ имат готовност да унищожат Северна Корея.Това заяви пред CNN представителката на САЩ в ООН Ники Хейли, като подчерта, че предупреждението на президента Доналд Тръмп за \"огън и ярост\" не е празна заплаха.Хейли допълни, че секретарят по отбраната Джеймс Матис разполага с множество възможности да изпълни заканата.Ако дипломатическите усилия не дадат резултат, американските въоръжени сили ще се погрижат за това, каза още посланичката на САЩ в ООН.\"Ние искаме да сме отговорни и прилагаме всички дипломатически средства\", посочи тя.\"Но ако Северна Корея продължи с безразсъдното си поведение и се наложи Съединените щати да защитят себе си или съюзниците си, Северна Корея ще бъде унищожена.\" - подчерта Хейли.\"Наясно сме, че никой не иска това.\" - каза още тя.", "date": "2017.09.18", "title": "САЩ: Ако трябва да защитим себе си или съюзниците, Северна Корея ще бъде унищожена"}
{"url": "https://news.bg/bulgaria/otravyaneto-s-fipronil-porazyava-mozaka-cherniya-drob-babretsite.html", "text": "Надвишаването на допустимите нива фипронил не означава, че ще настъпи отравяне за човека, приел храна със съдържание на този препарат, заяви пред БНТ д-р Светла Цолова от Центъра по обществено хранене.Тя допълни, че допустимите стойности са в пъти под опасните.Фипронилът е известно отдавна вещество. Той е инстекицид, който унищожава насекоми и кърлежи и който се използва се в медицински продукти за защита от насекоми и паразити, заяви д-р Цолова.По думите й, фипронилът е токсичен и може да окаже вредни ефекти, но всичко зависи от дозата, както при повечето химични вещества, добави д-р Цолова.\"Във връзка с употребата на фипронила като продукт за растителна защита са разработени стойности, които може да се съдържат в храните. Дали ще окаже вредно въздействие зависи от дозата, която ще постъпи в организма, както и от продължителността на въздействието. Фипронилът е вещество с остра токсичност. При сравнително ниски дози може да настъпи отравяне и смърт. Може да постъпи по всички пътища. Полуживотът му в организма може да достигне десет дни. Когато допустимите стойности се превишат, това не означава, че ще настъпи отравяне.\" - коментира тя.Д-р Цолова допълни, че при отравяне с фипронил страда централната нервна система, като симптомите за отравяне са гърчове, тремори, нарушения в походката и равновесието. Може да бъдат засегнати черният дроб, бъбреците и щитовидната жлеза.", "date": "2017.09.18", "title": "Отравянето с фипронил поразява мозъка, черния дроб, бъбреците"}
{"url": "https://news.bg/world/zadarzhanite-za-atentata-v-londonskoto-metro-bili-bezhantsi-ot-irak-i-siriya.html", "text": "Задържаните по подозрение за участие в терористичната атака в лондонското метро най-вероятно са бежанци от Ирак и Сирия, съобщават британски медии.В събота в пристанищния град Дувър британската полиция арестува във връзка с атентата 18-годишен младеж. В неделя беше съобщено, че служителите на реда в Лондон са задържали 21-годишен мъж в района на западното лондонско предградие Ханслоу.Уточнява се, че арестуваният 18-годишен младеж, чието име не се споменава, е пристигнал във Великобритания от Ирак преди няколко години. Другият задържан, 21-годишният, който се казва Яхя Фарух, е родом от Сирия.И двамата задържани са били осиновени от приемно възрастно британско семейство. Семейството е известно във Великобритания с това, че в голяма част от живота си се е грижило за стотици други чужди деца. През 2009 г. кралица Елизабет II е наградила семейството с орден \"Кавалери на Британската империя\".21-годишният заподозрян преди известно време се е преместил при друго семейство, а 18-годишният е продължил да живее със семейството. Той е бил разпитван от полицията няколко пъти, а членове на семейството са докладвали на властите за трудности във възпитанието на тийнейджъра.В петък в час пик сутринта в метростанция \"Парсънс Грийн\" в Западен Лондон избухна взрив. Пострадаха общо 30 души, като за никой от тях няма опасност за живота.", "date": "2017.09.18", "title": "Задържаните за атентата в лондонското метро били бежанци от Ирак и Сирия"}
{"url": "https://news.bg/disasters/uraganat-mariya-se-prevrashta-v-golyama-burya-na-karibite.html", "text": "\"Мария\" се очаква да се превърне в опасен голям ураган, докато се приближава към островите Лийуърд в Карибския басейн, съобщават световните осведомителни агенции.Ураганът от първа категория ще се засили бързо през следващите 48 часа и ще удари островите късно в понеделник, уточниха от Националния център за ураганите на САЩ.\"Мария\" се движи приблизително по същия път като урагана \"Ирма\", който опустоши региона по-рано този месец.Предупреждения за задаващата се стихия са издадени за Гваделупа, Доминика, Сейнт Китс и Невис, Монсерат и Мартиника.Движението на урагана вече се следи и в САЩ и Британските Вирджински острови, островите Свети Мартин, Сейнт Бартс, Саба и Ангила.Някои от тези острови все още се възстановяват, след като бяха ударени от \"Ирма\", който беше от петата най-висока категория и който остави след себе си най-малко 37 жертви и предизвика щети за милиарди долари.Максималната сила на вятъра на урагана \"Мария\" засега е 137 км/ч.Окото на бурята в момента е на 200 км североизточно от Барбадос, като \"Мария\" се придвижва в посока запад-северозапад.", "date": "2017.09.18", "title": "Ураганът \"Мария\" се превръща в голяма буря на Карибите"}
{"url": "https://news.bg/disasters/9-zaginali-i-4-izcheznali-vav-vietnam-sled-tayfuna-doksuri.html", "text": "Най-малко 9 души са загинали, а четирима души са изчезнали, след като тайфунът \"Доксури\" удари Виетнам миналата седмица, съобщиха властите, цитирани от \"Асошиейтед прес\".112 души бяха ранени вследствие на стихията, която помете централното крайбрежие на страната в петък.Над 150 000 къщи са понесли щети, като някои са напълно разрушени. Около 528 000 домакинства все още не са имали ток вчера.Със своето дълго крайбрежие на Южнокитайско море Виетнам е уязвим за тропически бури. Тези природни бедствия убиват всяка година стотици хора в страната с население от 93 милиона души.", "date": "2017.09.18", "title": "9 загинали и 4 изчезнали във Виетнам след тайфуна \"Доксури\""}
{"url": "https://news.bg/politics/sas-sastradanie-borisov-slusha-ideite-na-slavi-trifonov.html", "text": "Със страдание чувам за всяка нова партия, която се създава, защото там има една пяна и докато се очистиш от нея... трудно е. В демокрацията всеки има право да мисли, да прави.Това заяви премиерът Бойко Борисов за Трифонов да създаде своя политическа формация. Борисов обясни, че ГЕРБ разполагат с 1200 общински съветници, министри, зам.- министри, кметове и зам.-кметове.\"Това са 3-4 хил. човека и ще му дам на уважаемия г-н Трифонов да избере трима от тях и да се подпише под тях,, че няма да го издънят. Статистическата грешка дава поне 5% на 3000 са проблемни\", обясни Борисов по повод търсенето на Трифонов на талантливи, квалифицирани и морални българи.Запитан дали освободеният общински съветник Лазар Влайков, с чийто пистолет бе застрелян ресторантньор във Виноградец е в тези проценти статистическа грешка, Борисов каза: \"Не помня дори да съм го виждал, но това не ни прави невинни\".Той потвърди, че Влайков е бил изключен веднъж от партията, и след това започнало убеждаването на низовите партийни организации, че се е променил.За Живко Мартинов, депутат от ГЕРБ, изнудвал бизнесмен от Добрич да му дава суджуци, с мотива, че са за партията и за премиера Бойко Борисов, самият премиер обясни: \"Има съдебен процес, да се доказва там\". \"И разправата с него също е толкова твърда - не е вече депутат, не е в партията\", обясни премиерът и припомни, че депутатът на БСП Манол Генов, обвинен в купуване на гласове още е в парламента.Благодарен съм на Фейсбук главно, има много сигнали, от там си решавам до голяма степен проблемите, каза Борисов за това, че мнозина спекулират с името му. Лъжат, казват, че са говорили с мене, срещали се. Като дойдат при мен - плачат и цъкат с език и се прекратява, обясни Борисов.Относно отвличането на сина на бизнесмена Тони Златков и сформирания щаб в дома на премиера Борисов заяви: \"Не отидох в Софийско или в МВР , защото в такива случаи се наблюдава движението на по-големите началници, те (похитителите - б.р.) гледат движението. Тогава ... една грешка - особено, ако са били без маски, или ако човекът е видял нещо - го убиват\".Относно разказа на , че премиерът му е позвънил късно вечерта след отвличането, Борисов заяви: \"Той човекът беше ошашавен. Ако му е отвлечено детето, единственото, което го интересува не е дали МВР ще работи за разкриването, дали ще може да си го прибере в къщи. При тежки престъпления присъдите трябва да се излежават\".\"Борисов, който късно вечерта ме покани в своя дом, бе казал бащата на отвлечения Адриан. \"Безкрайно благодарен съм, защото ние сме едни средни хора. Човекът чисто бащински изрази съчувствие за цялата ситуация. Това се случи късно вечерта, видях, че има и трети щаб\", беше разказал бизнесменът Тони Златков.Запитан Борисов обясни: \"Той така си го разказва човека. Това се случва в Бояна\". В такива случаи , поясни Борисов.Премиерът Борисов разясни, че полицаите в подобни случаи преценяват до колко и как да се приближат до извършителя. Да отвлечеш човек е същото като да откраднеш колата на някому пред камерите в гаража, обясни Бойко Борисов. \"Много се възмутих, когато крадецът, който ядосал премиера, бил пуснат. МВР полага огромни усилия докато стигне към резултата\", припомни той случай от преди няколко месеца.За спецакцията, при която бяха арестувани осем души с помощта и на спецполицаите от КОБРА, Бойко Борисов каза: \", от доста време я наблюдават. Поработиха добре с нея, доказателства, според мен, достатъчно събраха. Групата се е занимавала с всичко,каквото може да ви мине през акълите\". МВР и прокуратурата работиха доста по тази тема, повтори Борисов.Бойко Борисов не се притеснява, че  за намесването на името й в проекта за Цанков Камък. \"Вместо да се правят проекти за 80 мегавата до 1 млрд., да са направили по една пожарна\". Така той обясни липсата на кадри и в МВР, и в отбраната, и в Пожарната. Според него 1000 души са отишли в полицията.Относно думите си за Нинова и Цанков Камък приемирът се разпореди: \"\".Смисълът на проекта (Цанков Камък - б.р.) защо за 80 мегавата струва толкова пари. По същия начин - АМ \"Люлин\", Дунав мост-2 , по същия начин беше \"Марица\". Ако си лидер на една партия, носиш отговорност за всичко, което се е случило в нея, каза Борисов по адрес на Нинова. Не мога да се съглася с нея, това ми е най-мекия тон, каза Борисов. Той отново припомни за депутата Манол Генов.Борисов отново обвини предишните управляващи, че не са поддържали сградата на НДК. \"Ние сменяме всичко, той (Дворецът на културата - б.р.) беше зверски експлоатиран от едни сергии\". На репликата на водещия, че парка го поддържа общината, Борисов каза: \"Пак добре, че го направи и изглежда добре, преди нас не беше\".Запитан какво става с военната индустрия и завод \"\", Борисов каза: \"отнасям се с уважение към всеки. Когато бяха големите стачки, когато военните заводи не работеха, нямаше поръчки, нямаше работа. Положих огромни усилия да се съживи военната индустрия, тя в момента работи\".\"Разконсервираха се най-старите цехове във военните фабрики - днес\", натърти Борисов. От абсолютно стачкуващи за заплати хора, до работа на пълни мощности, която изпълни всички капацитети\", обясни той натовареността на отбранителните фабрики.\"Тогава се молех на оръжейните фирми да помогнат на държавните предприятия. На входа и на изхода са се наредили частните компании. Държавните работят като на ишлеме, печалбите отиват в частния бизнес. Държавата има ангажимент държавните заводи да работят. Има ангажимент \"Кинтекс\" да работи. Не може държавната фирма да работи за посредниците. Искаме посредниците да ги махнат. Между държавната фирма и държавната сръбска фирма, която произвежда барут, има посредник. Защо ни е посредник. Дунарит си изнася продукцията, плаща си задълженията\", обясни ситуацията в отбранителната индустрия премиерът Бойко Борисов.\"Дунарит\" няма (проблеми), защото си плати 50 млн. задължения. Нито единият, нито другия (ЕМКО - б.р.) ме интересуват. Интересува ме \"Кинтекс\" да докарва договори. Те трябва да си свършат работа. Направили сме всичко необходимо за осигуряване на заплати във военната индустрия\", каза Борисов.Относно пловдивския военноремонтен завод, който след приватизацията си бе прекръстен от \"Георги Бенковски\" на \"Авионамс\", премиерът обясни - \"Авионамс беше във фалит, сега 4-ти натовски хеликоптер ремонтира\".Запитан: \"Стои ли зад този скандал (замразяването на лиценза на оръжейната фирма ЕМКО) сянката на Пеевски?\", Борисов побърза да каже: \"Мога да ви уверя, че Дунарит в никакъв случай няма да отиде при Пеевски\".За очакваното по-късно през деня заседание на Междуведомствения съвет по отбранителна индустрия, Борисов обясни: \"Дал съм указания да се махнат посредниците , да работят държавните предприятия, да остават повече пари за дивиденти, за фонд работна заплата. Ако удовлетворим минималните искания на всички е 1 млрд.\".По темата за закупуване на нов тип изтребител премиерът обясни: \"Изпитвам уважение към президента Румен Радев, но за 2 месеца да смениш всички работещи, за 1 месец да приключиш за 3 млрд. сделка като изхвърлиш Ф-16 - не бих говорил така смело за лобизъм. Фактите говорят по другояче нещата. МВР, учителите - да чакат, а ще даваме 1,5 млрд. за изтебители\", иронизира Борисов решението на групата, класирала \"Грипен\" на първо място за нов тип боен самолет на армията ни.Според него, трябва да се водят преговорите да се намалява цената, да се разсрочат плащанията.\"Лобист кой е - да им каже имената. Като хвърляше едно обвинение, кажи кой е. По време на нашето управление рекорден брой самолети са във въздуха. Иначе излиза, че аз съм лобист. От нас зависи да осигурим средствата. Прекрасна комуникация имам поне аз по всички теми (с президента).Запитан дали се разминават по , посочени в Доклада за състоянието на националната сигурност през 2016 година, Борисов отговори: \"И тука той (Румен Радев) правилно се изказа: \"като се взимат части от доклада\". Чух и Станишев да говори, че Русия не е наш враг, а в същото време ние сме в НАТО. Това са две противоречащи като доктрина действия\"\"На всички срещи на НАТО - на върха, под върха, - се сочи (Русия) като заплаха. Не може в тази част на Европа, където са Полша, Украйна, Беларус, не случайно най-мащабни бяха ученията и у нас, цяло лято влачим танкове и оръдия по магистралите да отиват на учения - и в един момент казваме - те не са ни враг\", обясни Борисов отношението към Русия.\"Ако стане война, руските ракети са насочени към НАТО. Тука е проблем, че и Турция е в южното крило на НАТО, а в същото време тя е в най-тежък конфликт. Затова много прагматично казваме: \"Пази, Боже, да не стане война\", затова не допуснах в Черно море да дойде флотилията. В същото време имаме голям интерес руските туристи да посещават България\", каза Борисов.Той допълни, че когато сме си в НАТО, си водим нашата стратегия и тя отчита своите заплахи, ако стане глобална световна война. В същото време си водим прагматичната дружба с Русия.Запитан как оценява управлението си, той Борисов заяви: \"Давам си отлична оценка - няма ден, няма нощ да не сме работили на пълен капацитет. Стараем се много. Сега напредваме много в административната реформа. Справям се добре, то доста добре\".", "date": "2017.09.18", "title": "Със състрадание Борисов слуша идеите на Слави Трифонов"}
{"url": "https://news.bg/economics/v-kostenets-protestiraha-rabotnitsi-ot-zavoda-za-hartiya-zaradi-masovo-uvolnenie.html", "text": "Работници от \"Костенец Пейпър Мил\" ЕАД, най-голямата фабрика за производство на хартия у нас, протестираха пред сградата на предприятието в 8:30 ч.Причината е готвеното масово уволнение на 150 от общо 180 заети.\"Сега хората са объркани и не се знае какво ще се прави оттук насетне. Въобще ще има ли управа на тези машини, ще се пусне ли това предприятие, ще се върнат ли работниците. Просто това е целта - да има прозрачност и да се разясни на хората какво ще стане оттук насетне\", коментира пред БНР жена, работила 34 години в предприятието.На 28 юли изпълнителният директор е открил процедура по съкращаване на персонала, уведомени са само синдикалните организации в дружеството - КНСБ и КТ \"Подкрепа\". Останалите работници, нечленуващи в профсъюзи, не са били представени на общо събрание в предприятието, с което грубо са нарушени техните права, смятат протестиращите.Директорът на хартиената фабрика Иван Павлов заяви, че още преди да започне процедурата, са направили среща с всички работници, на която са обяснили, че са били принудени да предприемат тези мерки в резултат на факта, че 9 месеца предприятието нямало производство, не произвежда нищо, съответно нямало откъде да има приходи, с които да посрещне своите разходи.\"Процедурата по ликвидация на щетата се проточи повече отколкото очаквахме и изпаднахме в тази позиция. Ние сме ги информирали за това. Освен това след началото на процедурата всяка седмица бяха провеждани срещи с всички работници и служители в присъствие на представители от Общината, Агенцията по заетостта, НОИ, на двете синдикални централи, на която се водеше разяснителна кампания за това какви са следващите стъпки и с какво ние бихме могли да облекчим този неприятен процес\", обясни директорът. Искаме да възобновим производството колкото може по-скоро, увери Павлов и уточни, че в споразумението, което са подписали със синдикатите, имало текст, че при възстановяване на производството приоритетно ще поканят на работа бившите си работници и служители.\"За да може да запазим предприятието живо, оставяме един минимален брой работници\", каза директорът.", "date": "2017.09.18", "title": "В Костенец протестираха работници от завода за хартия заради масово уволнение"}
{"url": "https://news.bg/politics/nadpis-chayka-van-ot-evropa-nad-tsarigradsko-shose-razkaraha-go-za-minuti.html", "text": "Тази сутрин активисти на партията на бившия правосъден министър Христо Иванов \"Да, България!\" са поставили надпис \"Чайка, вън от Европа!\" на моста над столичния бул. \"Цариградско шосе\", съобщават от партията.Акцията е свързана с протеста на \"Да, България!\" срещу посещението на главния прокурор на Руската федерация Юрий Чайка.Надписът \"Чайка, вън от Европа!\" е бил премахнат минути след акцията, като от партията коментират по този повод, че \"страхът пред съветския началник явно е огромен\".Вчера в декларация от \"Да, България!\" настояха, че Чайка не е добре дошъл на територията на европейска България, като според тях посещението му е позорен акт, на който държава и общество трябва да се противопоставят. \"Тази визита е емблематична за протичащия в страната ни процес на засилваща се ерозия на демократичните институции, укрепване на корупционната дълбока държава и консолидиране на авторитарни властови практики. България е унизена не просто да бъде прокурорска република, но отново да стане 16-а прокурорска република\", се изтъква в декларацията на партията. ", "date": "2017.09.18", "title": "Надпис \"Чайка, вън от Европа\" над \"Цариградско шосе\", разкараха го за минути"}
{"url": "https://news.bg/politics/zavrashtali-se-optimizmat-i-vyarata-v-evropeyskiya-proekt.html", "text": "Има един нов дух на оптимизъм и вяра в европейския проект. Това обяви Весела Чернева, директор на софийския офис на Европейския съвет за външна политика, пред БНР. \"Всеки си представя този европейски проект по различен начин - Франция по един, Германия по друг, Гърция - по трети, България - по четвърти. Дяволът ще бъде в детайлите. Кои от онези наши представи всички сме склонни да запазим и кои не. И например дали общото между нас е именно идеята за това, че ние можем да си делим както правата, така и отговорностите\", изтъкна Чернева.Тя заяви, че днес е излязла статистика, че Чехия има най-ниската безработица в целия ЕС. \"Там също предстоят избори и изглежда, че една популистка партия ще ги спечели. Икономическият успех, материалната страна на приобщаването към Европа изглежда не е достатъчна да убеди чешкото общество, че трябва да гласува за проевропейска партия. Има доста неща, които ние просто не обясняваме или поне избягваме да говорим\", предупреди тя.\"Адаптацията, промените на тези партии все повече вървят към един евроскептицизъм, като той е подплатен и с ксенофобия, използване на страха от чужденците и т. н.\", допълни Чернева. Тя коментира още, че \"от една страна, популистката вълна като че ли е отминала и ние малко се поуспокоихме. Френските избори внесоха отново оптимизъм в европейския проект. От друга страна, ни предстоят няколко референдума и няколко избори, през които Европа ще трябва да мине. Т. нар. \"популистки антиевропейски партии\" продължават да са силни, те далеч не са загубили своя потенциал да ни притесняват и да влияят негативно върху европейския дневен ред. Това е практическата причина. Малко по-широката причина е, че ние често използваме думи като \"популизъм\" като синоними на всички онези неща, които на тези, които вярват в европейското единство, не им харесват. Използваме ли правилните думи за това, което става около нас? Може би това е част от проблема - че ние не можем да го дефинираме\".По думите на Весела Чернева, речта на Юнкер пред Европейския парламент преди дни е била призив за повече интеграция, за повече Европа.\"Ако преди няколко години това можеше да бъде просто една официозна реч, днес това е една доста провокативна реч. Разговорът за повече Европа изглежда някак по скоро като изключение напоследък. Това е нещо, което се надявам днес да обсъдим\", завърши експертът. ", "date": "2017.09.18", "title": "Завръщали се оптимизмът и вярата в европейския проект"}
{"url": "https://news.bg/disasters/okolo-200-hil-rumantsi-sa-bez-tok-sled-tezhkata-burya.html", "text": "Близо 200 хил. румънци в 500 населени места са без ток към момента заради аварии, предизвикани от бурята снощи в западната част на северната ни съседка, съобщава \"Медиафакс\", цитирана от БТА. Броят на пострадалите хора нарасна на близо 140 души, сред тях има и ранени деца.\"Все още има блокирани хора на различни места, които са били на планина и са искали снощи да се приберат по домовете си. Има над 300 изкоренени дървета, над 130 разрушени покрива. Има 500 селища с близо 200 000 жители без ток, 100 спасителни екипа са на терен\", посочи премиерът Михай Тудосе.Снощната буря причини смъртта на 8 души.", "date": "2017.09.18", "title": "Около 200 хил. румънци са без ток след тежката буря"}
{"url": "https://news.bg/politics/borisov-iska-da-dava-pari-no-ne-i-da-oposkva-rezerva.html", "text": "Премиерът Бойко Борисов иска да дава пари, но няма, а и не знае кой сектор да ощети. Той направи обстоен коментар за нуждите от средства в образоването, армията, полицията, строителството и други сектори при откриването на офис на Европейската инвестиционна банка (ЕИБ) в София.Министър-председателят отново анализира ситуацията около Русия и заплахата от нея, описана в Доклада за националната сигурност през 2016 година. По време на нашето председателство, както стана ясно от думите му, ще работим да паднат санкциите срещу Руската федерация. Амбицията му е да спадне напрежението между ЕС и Русия. Това е една много сложна, много непосилна за нас задача, но ще опитаме, увери Бойко Борисов.Нашата тактика била първо да убедим държавите членки и после заедно с ЕС да излезем с решението за санкциите срещу Русия.Той отново припомни, че страната ни губи много пари от санкциите срещу федерацията. Ще водим прагматична политика, изтъкна премиерът.По темата за армията премиерът заяви, че поне 10 милиарда лева ще струва оборудването с нови самолети, кораби и сухопътни машини. Борисов посочи, че ще изпълни обещанието си за двойно увеличение на учителските заплати.Патриотите искат ръст на пенсиите. Има и инфраструктурни проекти за реализация. Той очаква анализа на парламентарната комисия за самолетите, за да види от кои ведомства ще реже финансов ресурс. Борисов е скептик, че седем самолета ще ни гарантират голяма сигурност, предвид че други държави разполагат с много повече изтребители.Като премиер той искал да даде на всички сектори. И аз искам всичко, подчерта Бойко Борисов. Ако днес купим самолети, това ще \"опоска\" целия фискален резерв, според него, а и щяло да ни спъне за Еврозоната.Кметът Йорданка Фандъкова разговаря с президента на Европейската инвестиционна банка Вернер Хойер.Впечатлен съм от промяната на София през последните години, каза Вернер Хойер. По думите му в града се реализираха важни проекти. Особено е впечатлен от строителството на метрото.Кметът Фандъкова каза, че Европейската инвестиционна банка е стратегически партньор на Столична община в работата по проекти, с които развиваме София като зелен и иновативен град. Екологията е основен приоритет във всички сектори и проекти, които защитаваме.Доверието на европейските институции е важно за успешната подготовката и изпълнение на проектите за града.Столична община спазва строга финансова дисциплина. Международната рейтингова агенция \"Стандарт енд Пуърс\" S&P GlobalRatings потвърди дългосрочния кредитен рейтинг на столицата BB+ с положителна перспектива.В София през последните години са реализирани много важни проекти, с финансовата подкрепата на ЕИБ. Над 251 млн. евро са инвестирани при строителството на втората линия на метрото и разширението на първа \"Младост - Цариградско шосе\", първа и втора фаза на Завода за преработка на битови отпадъци, кръстовища на две нива, инвестиционна програма за рехабилитация на улици и булеварди, доставка на нови автобуси за градския транспорт.В момента Столична община води преговори с Европейската инвестиционна банка за финансиране на третата линия на метрото, както и за трета фаза на Завода за преработка на отпадъци, с която ще изградим инсталацията за RDF гориво в \"Топлофикация - София\".Очакваме и разрешението на ЕИБ с остатъка от средствата за закупуване на автобуси, който е в размер на 8.6 млн. лева, да бъде насочен за закупуване на нови 22 броя автобуси на природен газ, допълни Фандъкова.", "date": "2017.09.18", "title": "Борисов иска да дава пари, но не и да \"опосква\" резерва"}
{"url": "https://news.bg/int-politics/germanskiyat-vanshen-ministar-nastoya-za-preki-pregovori-sas-severna-koreya.html", "text": "Външният министър на Германия Зигмар Габриел призова за преки преговори със Северна Корея във връзка с драстично ескалиралото напрежение заради ядрената и ракетната програма на Пхенян, съобщава \"Асошиейтед прес\".Властите в Германия, където има парламентарни избори в неделя, са непреклонни, че трябва да има дипломатическо решение на кризата. Канцлерът Ангела Меркел посочи преговорите, които доведоха до споразумението за ограничаването на ядрената програма на Иран, като възможен модел.Зигмар Габриел коментира пред в. \"Билд\", че светът трябва да изчака, за да има резултат от санкциите, но \"визиите и смелите стъпки\" също са необходими.По думите му, е необходима гаранция за сигурност за Северна Корея, различна от атомната бомба и посочи за пример разведряването по време на Студената война. Габриел подчерта, че това изисква преки преговори със Северна Корея и изтъкна, че САЩ, Китай и Русия трябва да участват.Припомняме, че за преки преговори със Северна Корея се обявява и Русия. ", "date": "2017.09.18", "title": "Германският външен министър настоя за преки преговори със Северна Корея"}
{"url": "https://news.bg/bulgaria/manolova-vliza-v-bitka-sreshtu-dvoynite-standarti-v-es.html", "text": "Омбудсманът Мая Манолова влиза в битка срещу двойните стандарти на европейско ниво. Тя подава петиция до Европейския парламент. Целта е да се покаже, че българите не приемат наличието на двойни стандарти на хранителните продукти за страните от Западна Европа. Тя ще настоява еврозакон да определи стандартите. Тази заявка Манолова направи по време на дискусия в Народното събрание по темата за различните храни в отделните държави на ЕС.От изявлението й стана ясно още, че в момента има изисквания продуктите да са безопасни и на етикетите да бъде отразено съдържанието им. В същото време няма забрана за продаването на един и същи продукт с различни показатели в различните страни.\"Аз съм категорична, че е нужна промяна в Европейското законодателство\", обяви Манолова. Общественият защитник настоява да се забрани продаването на стоки с една и съща марка, но с различно съдържание в различни точки на Европа. Омбудсманът иска да бъде създаден ясен механизъм за контрол. Манолова ще се бори и за сериозни санкции срещу нарушителите на тези правила.\"Позицията ми на национален омбудсман е пределно ясна - наличието на двойни стандарти на храните е не само дискриминация, но и обида за българските граждани\", заяви тя.В момента сме заплашени от това към \"Европа на две скорости\" да се добави и \"Европа на два стандарта\", подчерта общественият защитник.Тя е направила анализ на стоки в София, Берлин и Виена. Оказва се, че има храни, включително такива за деца, които в София са с доста по-висока цена. Например едно конкретно детско пюре в София се предлага с по-високо ниво на съдържание на олио (3,4%, за сравнение на Запад е 0,9%) и по-висока цена от тази в Берлин и Виена. Най-популярната газирана напитка пък в страните на Запад се произвежда със захар, а в България с фруктозо-глюкозен сироп, показва анализът.\"Въпросът с двойното качество на хранителните продукти може да бъде решен само с единна европейска регулация\", е позицията на земеделския министър Румен Порожанов. Той припомни, че повереното му ведомство е направило анализ на храните. Какво се оказва - има обезпокоителни завишения в някои от детските храни и в някои от шоколадовите изделия - между 30% и 70%. \"Безспорно не трябва да съществува двойно качество, но това законово не може да бъде уредено, без да има единна европейска регулация\",смята Порожанов", "date": "2017.09.18", "title": "Манолова влиза в битка срещу двойните стандарти в ЕС"}
{"url": "https://news.bg/world/hakeri-komprometiraha-bezplatniya-softuer-ccleaner-na-avast.html", "text": "Хакери разбиха безплатния софтуер на британската компания Piriform за оптимизиране, което им позволи да контролират устройствата на повече от два милиона потребители, съобщиха от компанията и независими източници, цитирани от Ройтерс.Злонамерената програма е вкарана в легален софтуер, наречен CCleaner, който се изтегля за персонални компютри и телефони с Android, около пет милиона пъти седмично. Тя почиства нежелани програми и рекламни \"бисквитки\" за ускоряване на устройствата.CCleaner е основният продукт, произвеждан от лондонската компания Piriform, която беше купена през юли от Avast - един от най-големите доставчици на компютърна сигурност в света. По време на придобиването компанията заяви, че 130 милиона души са използвали CCleaner.Версия на CCleaner, изтеглена през август, включва инструменти за отдалечено администриране, които се опитват да се свържат с няколко нерегистрирани уеб страници, вероятно да изтеглят допълнителни програми, заявяват от изследователите по сигурност в Cisco, Talos.Заявяват, че това е сложна атака, защото е проникнала в установени и надеждни доставчици по начин, подобен на атаката на NotPetya от юни, когато компании изтеглиха заразен украински счетоводен софтуер.\"Няма нищо, което потребителят би забелязал\", казва Уилямс, като отбелязва, че софтуерът за оптимизация има подходящ цифров сертификат, което означава, че други компютри автоматично се доверяват на програмата.В публикация в блога Piriform потвърди, че две програми, пуснати през август, са компрометирани. Препоръчват на потребителите на CCleaner v5.33.6162 и CCleaner Cloud v1.07.3191 да изтеглят нови версии. Говорителката каза, че 2,27 милиона потребители са изтеглили августската версия на CCleaner, докато само 5 000 потребители са инсталирали компрометираната версия на CCleaner Cloud.Пириформ заяви, че Avast, новата компания майка, е разкрила атаките на 12 септември. Нова, версия на CCleaner е пусната в същия ден, а чиста версия на CCleaner Cloud е пусната на 15 септември.Характерът на кода на атаката предполага, че хакерът е имал достъп до машина, използвана за създаване на CCleaner, каза Уилямс.CCleaner не се актуализира автоматично, така че всеки, който е инсталирал проблемната версия, ще трябва да го изтрие и да инсталира нова версия, каза той.Уилямс заяви, че Talos е открил проблема в ранен етап, когато хакерите изглежда са събирали информация от заразените машини, вместо да ги принуждават да инсталират нови програми.Periform заявя, че е работят с американски правоохранителни органи, за да изключат сървър, разположен в САЩ, към който е насочен трафика.Сървърът е закрит на 15 септември \"преди да има нанесени вреди, доколкото е известно\".", "date": "2017.09.18", "title": "Хакери компрометираха безплатния софтуер CCleaner на Avast"}
{"url": "https://news.bg/crime/zhena-e-obgazena-pri-pozhar-v-sofiya.html", "text": "Пожар избухна в малък магазин на Женския пазар в центъра на София, съобщи Нова телевизия. Една жена е била изложена на токсичен дим. Екип на спешна помощ й е помогнал да се справи с обгазяването.Предполага се, че огънят е тръгнал от електрическата инсталация. Два пожарни екипа се борят с пламъците, който заплашва и съседни сгради.", "date": "2017.09.18", "title": "Жена е обгазена при пожар в София"}
{"url": "https://news.bg/regions/martva-riba-v-reka-ogosta-ustanoviha-inspektori.html", "text": "Рибари от Монтанско сигнализираха за мъртва риба в река Огоста. Според тях причината е химическо замърсяване. Пробите на екоинспекцията не са показали отклонения, съобщи Нова телевизия.След сигнала е имало проверка и от Изпълнителната агенцията по рибарство и аквакултури (ИАРА). \"И констатирахме, че от устието на язовир Огоста, няколко километра нагоре по реката, в района на няколко населени места, наистина има умрели риби\", каза Валери Спасов от ИАРА.Регионалната инспекция по околна среда са взели проби от три точки в района, но експресните резултати на наблюдаваните показатели не се отклоняват от нормите.\"Имахме съмнения, че може да е извършван електроулов по реката, но установихме, че самата умряла риба не е концентрирана в един район, тя е по цялото поречие. Оттук дойдоха съмненията, че причината за измирането на рибите е някакъв вид химическо замърсяване\", допълни Валери Спасов.Очаква се днес екоинспекцията да извърши повторна проверка и да бъдат взети проби от повече места по реката. Ще се проверят и отделни източници, най-вече предприятията в района.", "date": "2017.09.18", "title": "Мъртва риба в река Огоста установиха инспектори"}
{"url": "https://news.bg/energy/ministar-petkova-lichno-proveryava-zapasite-ot-vaglishta.html", "text": "От Перник министъра на енергетиката Теменужка Петкова даде начало на проверките за готовността на трите електроразпределителни дружества и \"Електроенергийния системен оператор\" ЕАД за предстоящия зимен сезон.\"За трета поредна година започваме проверки в енергийните дружества с превантивна цел - да се уверим, че енергийната система на страната ще издържи през зимния сезон. Въпреки тежките условия миналата зима, успяхме да се справим. Благодарение на рехабилитацията и модернизацията българската енергийна система работи надеждно\", коментира тя.\"Лично ще проверя и запасите от въглища\", подчерта още енергийният министър.Обект на проверката са техническото състояние и експлоатацията на енергийните обекти, материалните бази, както и техническото обезпечение на аварийните екипи. На територията на община Перник от началото на тази година са инвестирани близо 2 млн. лв. в изграждане и реконструкция на съоръжения средно и ниско напрежение, почистени са просеките около енергийните обекти.В района на град Радомир енергийният министър инспектира модернизираната подстанция на \"ЕСО\" ЕАД \"Червена могила\". Обектът е част от стратегическата инфраструктура на страната. На територията на подстанцията функционира международният електропровод 400 kV, който осигурява връзка с електроенергийната система на Република Македония.Петкова обяви, че от средата на месец октомври предстои да се извършат проверки и на всички енергийни предприятия, които имат ангажимент да осигурят така наречения студен резерв.", "date": "2017.09.18", "title": "Министър Петкова лично проверява запасите от въглища"}
{"url": "https://news.bg/int-politics/dalay-lama-iska-da-vidi-rusiya-v-es-i-tsentrala-na-nato-v-moskva.html", "text": "Далай Лама вярва, че Русия трябва да влезе в Европейския съюз (ЕС) и предлага НАТО да премести своето седалище в Москва, съобщава агенция АНСА, цитирана от ТАСС.Това обяви от духовния лидер на Тибет на конференция в Палермо (остров Сицилия), където е на посещение.\"От геополитическа гледна точка смятам, че в този век ЕС трябва да включи Русия, а централното командване на НАТО трябва да бъде в Москва, което би могло да служи като пример за света\", коментира Далай Лама.Той мечтае и за съюз на африкански държави и азиатски страни, в резултат на което ще бъде създаден \"световен съюз\", който ще позволи разоръжаването и отказа от ядрено оръжие.\"Това е мечтата на 82-годишен мъж, но мнозина я споделят\", допълва Далай Лама, който е на частно пътуване в Италия.", "date": "2017.09.18", "title": "Далай Лама иска да види Русия в ЕС и централа на НАТО в Москва"}
{"url": "https://news.bg/bulgaria/sindikatat-na-politsaite-borisov-da-kazhe-podkrepya-li-izkazvaniyata-na-vatreshniya-ministar.html", "text": "В официално писмо до премиера Бойко Борисов, Синдикална федерация на служителите в МВР (СФСМВР) искат официалната позиция на Борисов относно изказване на министъра на вътрешните работи Валентин Радев.На 13 септември след изслушване в комисията по \"Вътрешна сигурност и обществен ред\" в Народното събрание МВР-шефът заявил \"Синдикатите да не ни притискат - ако го правят и аз ще правя обратното\".От Синдиката на полицаите изтъкват, че изказването на Радев е в отговор на напълно законни синдикални действия. Според тях думите му звучали като добре прикрита заплаха.СФСМВР настоява премиерът официално да отговори дали подкрепяте подобно изказване и такива действия на министър от своя екип.Ако премиерът не излезе с официално становище от Синдиката се заканиха да информират за изявлението на министър Радев партньорите си от Германия, Холандия, Испания, Австрия, Румъния, Норвегия и др., както и да сезират компетентни български и европейски институции.", "date": "2017.09.18", "title": "Синдикатът на полицаите: Борисов да каже подкрепя ли изказванията на вътрешния министър"}
{"url": "https://news.bg/disasters/700-000-bolni-ot-holera-v-jemen-szo-sas-speshen-plan.html", "text": "Световната здравна организация предприема спешен план за борба с холерата, предаде \"Ройтерс\".Според мерките, до 2030 година болестта трябва да бъде овладяна - да се спре разпространението и ограничи смъртността с 90 процента. От СЗО признават, че веднъж избухнала, епидемията е много трудна за овладяване. В глобален план, очакванията са за около 3 млн. случая и 95 000 починали годишно. Мерките се наложиха, след бума на заболели в съсипания от война Йемен. Само за месеци, болните там са около 700 000, много повече от предварителните очаквания. Починалите са хиляди. Във войната в Йемен загинаха повече от 10 хил. души, бяха разселени повече от 3 млн. души и беше разрушена по-голямата част от инфраструктурата на бедната страна.С тревога се следи и Африка, където епидемиите от холера избухват често и взимат много жертви. ", "date": "2017.09.18", "title": "700 000 болни от холера в Йемен, СЗО със спешен план "}
{"url": "https://news.bg/world/nyama-dokazatelstva-londonskiyat-atentat-da-e-svarzan-s-teroristichni-grupirovki.html", "text": "Няма доказателства лондонският атентат да е свързан с терористични групировки. Това твърдят британски и американски източници от разследването, цитирани от \"Ройтерс\".Припомняме, че миналата седмица бе извършен терористичен акт в лондонското метро. Ранени бяха най-малко 30 души. Задържани бяха двама млади мъже, бежанци от Сирия и Ирак, за които стана ясно, че са били осиновени преди години от британско семейство. Групировката \"Ислямска държава\" пое отговорност за атаката. За момента обаче разследващите не са намерили доказателства в подкрепа на това твърдение. Уточнява се обаче, че кървавият акт на насилие може да е \"вдъхновен\" от пропагандата на джихадистите, въпреки че директна връзка не е открита.В неделя вътрешният министър Амбър Ръд също изключи вероятност ДАЕШ да е действително намесена в нападението. Това е петият подобен атентат за Великобритания за тази година. ", "date": "2017.09.18", "title": "Няма доказателства лондонският атентат да е свързан с терористични групировки "}
{"url": "https://news.bg/world/oon-se-nuzhdae-ot-strukturna-reforma-ubeden-erdogan.html", "text": "ООН се нуждае от структурна реформа. В това е убеден турският президент Реджеп Ердоган, цитиран от Анадолската агенция.По думите му, промените са необходими, за да може организацията да изпълнява основната си задача - гарантирането на световния мир. Той направи изявлението в Ню Йорк, където присъства на първата копка на \"Турската къща\" - 32-етажен културен център, който се намира срещу щаба на ООН. Според Ердоган, въпреки някои недостатъци, Организацията остава възможност всеки да бъде чут и да се намери решение за проблемите му. Но светът днес е много различен от времето, в което тя е била създадена и заради това се налага тя да бъде променена, счита той. ", "date": "2017.09.18", "title": "ООН се нуждае от структурна реформа, убеден Ердоган "}
{"url": "https://news.bg/world/dnr-obvini-ukrayna-i-sasht-che-iskat-prodalzhavane-na-voynata.html", "text": "Украйна и САЩ искат продължаване на войната. В това ги обвини представителят на самопровъзгласилата се Донецка народна република Денис Пушилин. Той заяви това в свой материал в прсата, цитиран от ТАСС.Повод за обвиненията му стана отказът на двете държави да подпишат документ, предложен от Русия. Москва предлага изпращането на контингент на ООН в Донбас, който да гарантира сигурността. Решението на Украйна и САЩ да не го подкрепят показвал истинските им намерения, според Пушилин. Украинският президент Петро Порошенко заяви миналата седмица, че Киев няма да съгласува със сепаратистите параметрите на работа на миротворците в Донбас.Споровете между Русия и Украйна бяха дали те да бъдат разположени на граничната линия или на територията на конфликта. ", "date": "2017.09.18", "title": "ДНР обвини Украйна и САЩ, че искат продължаване на войната "}
