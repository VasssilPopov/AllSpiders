{"url": "https://news.bg/int-politics/toy-se-prevarna-v-legenda.html", "text": "През последната седмица той се превърна в легенда - гласи заглавие на в. \"Washington Post\", посветено на сбогуването с покойния сенатор Джон Маккейн. Той беше почетен като държавник, патриот и герой, десетки хиляди хора се простиха с него, а духът на мемориалните церемонни е подобаващ за президент, пишат американските медии.Вчера сенатор Маккейн беше погребан с военни почести в своята Алма матер - военноморската академия \"Анаполис\", до река Севърн, редом до своя състудент и дългогодишен приятел адмирал Чък Ларсън.Съботната служба в националната катедрала на САЩ събра висши политици и военни, действащи и бивши президенти, парламентаристи, външни министри, дипломати, артисти.Но това, което продължава да буди реакции в Америка и по света са посланията, отправени от Джон Маккейн.На мемориалната церемония в събота един до друг стояха генералният секретар на НАТО Йенс Столтенберг и президентът на Украйна Петро Порошенко, до тях беше и експрезидентът на Грузия Михаил Саакашвили - послание към руския президент Владимир Путин за политиката му на агресия към съседните страни. И намек, че бъдещето на Украйна и Грузия е в НАТО. За да е пълна картината, редом бяха и висши държавници от Литва, Латвия и Естония. Както отбеляза Саманта Пауър - бивш постоянен представител на САЩ в ООН, това е и послание към Доналд Тръмп - че Америка остава със своите приятели и съюзници.\"Разбира се, не е случайно това, че Джон Маккейн, който е планирал всеки детайл от днешната възпоменателна паметна церемония, е поканил президента на Украйна и го е поставил до Йенс Столтенберг\", отбелязва Пауър.Отсъствието на действащия президент, който не беше поканен, беше коментирано многократно, но най-лаконичното обобщение на ценностната битка между Маккейн и Тръмп беше направено на съботното възпоменание от дъщерята на сенатора - Меган Маккейн: \"Америка на Джон Маккейн няма нужда да бъде правена велика отново, защото Америка винаги е била велика\".На фона на знаковото отсъствие на Тръмп думите на почит, произнесени от президентите Обама и Буш-младши прозвучаха като символ на феърплея, способността да се поставят ценностите над партийните и личностните различия, обединението на нацията пред лицето на предизвикателствата.Специален символ беше присъствието на руския опозиционер Владимир Кара-Мурза - отново знак към Кремъл, но и към достойните граждани на Русия, които не спират битката си за достойнство и свобода, въпреки изпитанията.\"Той (Джон Маккейн - б.р.) уважаваше достойнството, присъщо на всеки човек. Достойнството, което не призвана граници и не може да бъде унищожено от диктатори. Но може би повече от всичко Джон ненавиждаше злоупотребата с власт.\" - сподели Джордж Буш-младши.", "date": "2018.09.03", "title": "„Той се превърна в легенда“"}
{"url": "https://news.bg/politics/dimitar-manolov-nyakoi-ot-remontite-na-su-25-shte-badat-v-balgariya.html", "text": "Част от ремонтите на българските щурмови самолети \"Су-25\" ще се правят в България. Това заяви лидерът на КТ \"Подкрепа\" Димитър Манолов след среща с министъра на отбраната Красимир Каракачанов, цитиран от БНР.Потенциалните изпълнители ще получат предварително условие, част от дейностите, които ще бъдат извършени по тези ремонти, да се реализират в България. \"На две предприятия \"Авионамс\" в Пловдив и \"\" в София ще бъде предложено, не по-малко от 20% от дейностите да бъдат извършени тук в България\", каза Манолов.Предстои да бъдат ремонтирани 14 щурмови бомбардировача \"Су-25\" от българските Военновъздушни сили. Изпратена е покана до ремонтен завод в Беларус, но синдикатите настояват за участие и на българските военноремонтни заводи.Процедурата е започнала с Решение №108, от 17 август 2018 година, но официално бе обявена на 21 август.Припомняме, новината за обществена поръчка за ремонт на руските бомбардировачи СУ-25, обявена от Министерството на отбраната, бе критикувана от новото извънпарламентарно обединени  и от новата .В Атлантическия съвет е бившият служебен министър на отбраната Тодор Тагарев, бившият министър на икономиката и енергетиката Трайчо Трайков, бившият председател на Комисията по досиетата и депутат от 38-мо и 43-то НС Методи Андреев.", "date": "2018.09.03", "title": "Димитър Манолов: Някои от ремонтите на Су-25 ще бъдат в България"}
{"url": "https://news.bg/crime/pusnaha-sreshtu-10-000-lv-garantsiya-nadziratelya-pregazil-16-godishno-dete.html", "text": "Окръжният съд в Пазарджик пусна под парична гаранция надзирателя Георги Доков, който на 30 август .Гаранцията на Доков е на стойност 10 000 лева, информира БНР.Припомняме, по време на инцидента надзирателят шофира автомобила си с 1.6 промила алкохол в кръвта.Прокуратурата поиска , защото е установено, че същият е постоянен нарушител на правилата за движение по пътищата.Съдът обаче отхвърли иска на държавното обвинение с мотив, че не съществува опасност извършителят да се укрие или да извърши друго престъпление.Стана ясно, че решението на окръжния съд ще бъде обжалвано пред пловдивския апелативен съд на 11 септември.", "date": "2018.09.03", "title": "Пуснаха срещу 10 000 лв. гаранция надзирателя, прегазил 16-годишно дете"}
{"url": "https://news.bg/politics/siderov-zove-valeri-simeonov-da-se-ottegli-ot-vlastta.html", "text": "Лидерът на \"Атака\" Волен Сидеров призовава своя коалиционен партньор Валери Симеонов да се оттегли от изпълнителната власт. Призивът е част от пост на лидера на \"Атака\" във фейсбук.Според него \"след всички поразии\", които е направил Симеонов, е време да направи това.\"Не може един човек с комплески на командир на поделение да си играе с правителството, държавата, политическите сили и парламента\", заявява Сидеров само няколко часа преди коалиционният съвет да се събере, за да обсъди бъдещето на правителството.Според Волен Сидеров цялата пресконференция на  на това той да не е председател на групата на патриотите в парламента.\"Това отново издава стар комплекс на Симеонов. Крайно време е и премиерът да се произнесе категорично за изнудванията на Валери Симеонов\", подновява призива си към Бойко Борисов лидерът на \"Атака\".Само час преди изявлението на Волен Сидеров, третият партньор в патиротичната коалиция Припомняме, от няколко дни напрежението в голямата коалиция отново се повиши, след  - Валентин Радев, Николай Нанков и Ивайло Московски - във връзка с , която отне живота на 17 души.На оставката остро се противопостави лидерът на НФСБ Валери Симеонов, тъй като те не са съгласувани с партньорите. На друга позиция е стои лидерът на \"Атака\" Волен Сидеров, който няма претенции към премиера Борисов., с което поставиха ултиматум на правителството да започне същностни реформи. Симеонов предупреждава, че може да оттегли подкрепата си и да излезе от управлението.заради оставките още в петък, а Каракачанов през цялото време призоваваше към диалог.Отношенията вътре в \"малката коалиция\" на Обединените патриоти от месеци наред не са много стабилни, след явните противоречия и взаимните нападки между Валери Симеонов и Волен Сидеров. Сидеров не веднъж предупреждаваше, че . Конфликт имаше както за , така и по отношение на , както и покрай кризата с Търговския регистър и  Преди това пък в последните дни от парламентарния сезон - между патриотите . Така завърши спорът между председателя на ПГ на Обединени патриоти Волен Сидеров и депутатите от НФСБ и вицепремиерът Валери Симеонов, от друга страна.Още тогава , тъй като според него вицепремиерът Симеонов върши недопустими неща. Именно тогава Сидеров организира  по Черноморието и заяви, че вицепремиерът тъпче и унищожава български бизнес с болшевишки методи. голяма коалиция, което накара премиерът Борисов да се закани покрай противоречията за акциза на бездимните цигари: с ", "date": "2018.09.03", "title": "Сидеров зове Валери Симеонов да се оттегли от властта"}
{"url": "https://news.bg/politics/rumen-radev-prizova-polititsite-da-ne-byagat-ot-otgovornost.html", "text": "Оставките (на тримата министри - , б.р.) не са решение, а бягство от отговорност. Това заяви президентът Румен Радев в своето Обръщение към нацията по повод началото на новия политически сезон.Авторитаризмът не е бъдещето на България, категоричен е държавният глава. Отговорното поведение диктува управляващата коалиция да се концентрира върху проблемите на обществото. През изминалия сезон многократно посочвах несправедливостта и корупцията като основни проблеми. Те са рожби на злоупотребите на малцина. Имат одобрение на малцинството, без него те не могат да тероризират мнозинството, каза Радев.Изявлението си държавният глава започна с примери за последните криви - срива на  и фалита на застрахователя \"Олимпик\". Според Румен Радев това не са просто инциденти, а пробиви в държавността.Онези, които не върнат своята част от отговорността, обременяват останалите. Българите ще бъдат принудени да открият нови пътища за тяхното решаване. Като президент ще вложа силите си в отстояване на българската демокрация, каза държавният глава.Президентът Румен Радев обеща отстояване на българската демокрация в диалог и сътрудничество с хората, както и развитие и извеждане на страната в нови перспективи. Такова обръщение към обществото направи държавният глава по повод началото на новия политически сезон, който започва на 4 септември от 13:00 ч.Президентът изрази надежда новият политически сезон да бъде месеци на по-добри политически и граждански усилия. По думите му онези, които не поемат своята част от отговорността, обременяват с нея всички останали. Ако политическата класа е неспособна да се справи с проблемите, българите ще бъдат принудени да открият нови пътища за тяхното решаване.\"Известно е, че дори да се обърне гръб на политиката, тя се отвръща към вас. През август месец българският бизнес преживя срив на Търговския регистър, а , което е пробив в държавността. Законността и прозрачността са предусловия за всеки един инвеститор. Чудно ли е тогава, че продължава сривът на чуждестранните инвестиции\", изтъкна в словото си президентът Румен Радев.Държавният глава припомни, че по време на стария политически сезон е наложил вето на Закона за приватизация, но по думите му подобни лобистки текстовете ерозират доверието в Народното събрание и управляващите.Президентът изрази съжаление, че България се управлява повече от телевизиите, отколкото от институциите.\"Скалъпени интриги в медиите засенчват истината пред обществото. Бедността, несправедливостта, демографската криза и беззаконието - страната се нуждае от идеи, а се дава в скандали. Оставките на са решение, а бягство от реалната отговорност\", изтъкна президентът Румен Радев и посочи, че проблемът на държавата не е персонален, а системен.Отговорното поведение диктува управляващата коалиция да се фокусира върху най-острите проблеми на обществото. Гражданите очакват ускорено изграждана на алтернатива на сегашното управление. Несправедливостта и корупцията са рожби на злоупотребите на малцина, но и на примирението на мнозинството, защото без него, те не могат да парализират обществото ни, каза още в словото си той.Припомняме, повод за оставките на тримата министри е станалата на 25 август следобед . При катастрофата загинаха общо 17 души, а лекарите все още се борят за живота на четирима други.При разследването за причините за инцидента стана ясно, че асфалтът в този . Ден по-рано от неправителствена организация бяха публикували становище, в което и снимков материал показваше точно това. ", "date": "2018.09.03", "title": "Румен Радев призова политиците да не бягат от отговорност"}
{"url": "https://news.bg/society/i-utre-remontirat-patya-sofiya-svoge.html", "text": "Ремонтирането на участъка от тежкия инцидент при Своге продължават и утре, съобщава от АПИ. Дейностите се извършват без спиране на движението в една лента.Необходимо е шофьорите да карат внимателно и със съобразена скорост.Припомняме, днес следобед .За започване на предвидените ремонтни дейности АПИ трябваше да получи необходимите разрешения от разследващите органи.Следователите взеха проби от мантинелите в отсечката.След като приключи фрезоването, ще започне преасфалтирането и в сряда движението по пътя Своге - София ще бъде спряно.Обходните маршрути за леките автомобили са София - Монтана и след това Своге - Искрец - Бучин Проход.Тежкотоварните камиони и автобусите, идващи от Видин по път Е-79 и пътуващи към Своге, ще бъдат отклонявани при Ребърково в посока Ботевград.", "date": "2018.09.03", "title": "И утре ремонтират пътя София - Своге"}
{"url": "https://news.bg/crime/tantsyorkata-medarova-s-vtoro-samopriznanie-pred-sada.html", "text": "21-годишната Габриела Медарова, която стана известна, след като , се изправи пред съда по обвинение за нанесена лека телесна повреда по хулигански подбуди.Припомняме, само няколко дни, след като Медарова смаза десетте коли на паркинг, тя .Вследствие на удара пострадалата студентка Катя Андреева беше със счупен нос.Потърпевшата съди Медарова за 2 000 лева, пише Нова.Съдът обаче върна делото на прокуратурата заради пропуски.Адвокатът на обвиняемата ще поиска съкратена процедура, защото танцьорката е направила пълни самопризнания по случая.Припомняме, първоначално Медарова категорично отричаше да е нападнала умишлено студентката. Тя обясняваше, че ударът е възникнал при отварянето на врата на тоалетната кабинка в клуба. Стана ясно обаче, че вратата се отваря навътре - в другата посока. После танцьорката заяви, че е залитнала и е ударила момичето без да иска в лицето.След , съдът ѝ определи мярка за неотклонение \"подписка\".", "date": "2018.09.03", "title": "Танцьорката Медарова с второ самопризнание пред съда"}
{"url": "https://news.bg/regions/kashta-se-sruti-sled-kato-pokray-neya-mina-tir.html", "text": "Къща се срути след като покрай нея мина ТИР. Къщата е в село Василовци, съобщи Нова телевизия.Според жителите на монтанското село тежкият трафик заплашва още стари постройки.Няма пострадали при инцидента. Единственото останало от къщата обаче са руини, прах и останки от счупени мебели.\"Тирът прелетя с висока скорост, при което се чу силен шум. По пътя има неравности. Когато дойдох, половината къща беше на тротоара\", разказа собственикът на къщата. По думите му, къщата била стара, но поддържана. След като рухнала, семейството на Цветан се преместило да живее в съседна постройка.Пътят през селото е много натоварен и през него преминават стотици тежкотоварни автомобили на ден, както и тежка земеделска техника. Пътят е част от републиканската пътна мрежа и за неговото състояние са отговорни от Агенция \"Пътна инфраструктура\".\"Къщата е паднала от вибрациите\", категоричен беше жител на село Василовци.Собственикът на къщата призова за спешни мерки от страна на институциите. Той смята, че трябва да бъдат изпратени машини, които да премахнат неравностите на пътя.Потърпевшите ще се опитат да възстановят дома си със собствени средства.", "date": "2018.09.03", "title": "Къща се срути след като покрай нея мина ТИР"}
{"url": "https://news.bg/crime/23-godini-zatvor-za-ubietsa-na-7-godishnata-damla.html", "text": "Окръжна прокуратура - Кърджали определи присъда 23 години затвор за 25-годишния Мехмед Хасан, който умишлено убил 7-годишната си братовчедка.Подсъдимият е признал изцяло фактите, изложени в обвинителния акт.Подсъдимият следва да изтърпи наложеното му наказание \"лишаване от свобода\" за срок от 23 години при първоначален \"строг\" режим.Припомняме,  от майка си на 17 декември. Тогава майката на момиченцето бе задържана. Първоначално беше обявено, че освен нея е , близка на семейството. По-късно обаче тази информация бе опровергана.Четири дни по-късно беше задържан нейният първи братовчед - Мехмед Хасан. Той е имал ключ от апартамента на семейството.По случая отношение взе и главният прокурор Сотир Цацаров, които следеше разследването. Убийството на малкото момиче ", "date": "2018.09.03", "title": "23 години затвор за убиеца на 7-годишната Дамла"}
{"url": "https://news.bg/int-politics/peskov-vashington-naemat-ruski-grazhdani-i-gi-verbuvat-za-shpioni.html", "text": "САЩ \"грубо\" се опитват да наемат руски граждани, за да действат като агенти според Песков, пише \"Ройтерс\".В хода на конферентен разговор говорителят на Кремъл Дмитрий Песков заяви, че Вашингтон се намесва във вътрешните работи на Русия.По време на разговора Песков беше попитан за коментар относно доклад на \"Ню Йорк Таймс\", според който ФБР и правосъдното министерство в САЩ се опитват неуспешно да вербуват  като информатор на Вашингтон в периода между 2014 и 2016 година.\"Факт е, че САЩ през последните години работят грубо, използвайки разузнавателните си служби, за да правят опити да вербуват руски граждани, упражнявайки морален и друг натиск върху тях\", заяви Песков.По думите му тези случаи красноречиво свидетелстват за намесата на Вашингтон във вътрешните дела на Русия.", "date": "2018.09.03", "title": "Песков: Вашингтон наемат руски граждани и ги вербуват за шпиони"}
{"url": "https://news.bg/economics/babh-yami-za-stranichni-zhivotinski-produkti-da-izgradyat-lovnite-stopanstva.html", "text": "Ями за съхранение на странични животински продукти да изградят в ловностопанските райони на ловните дружини, съобщиха от Министерството на земеделието, горите и храните. Указанията са изпратени от Българската агенция по безопасност на храните (БАБХ). Те трябва да бъдат предадени на ловните дружинки от Изпълнителната агенция по горите до регионалните дирекции по горите.До 25 септември 2018 г. трябва да бъдат изградени ямите за съхранение на странични животински продукти. Дейността е свързана с превенцията на Африканската чума по свинете. Тя е една от мерките, които да предприемат авджиите по време на лов на дива свиня.Изискването за изкопаване на ямите е да са на удобни за самите ловци места и да са достъпни за високо проходима техника с цел безопасно извозване на отпадните животински продукти до тях. Целта е това да става при спазване на противоепизоотичните изисквания и на мерките за биосигурност.Според указанията, стените и дъното на ямите трябва да са от материал, който не позволява проникването на тъкани и течности от отпадните продукти в почвата и околната среда като дълбочината да е поне 2 м и ширината поне 1,20 м.За обработка на отстреляните животни, отпадните продукти трябва да се поставят в изградените ями и да се третират с негасена вар. Ямите трябва да са покрити с масивни капаци и да са оградени с ограда, която да е вградена в земята поне 30 см за ограничаване на достъпа на хищници. Оградата трябва да се намира на разстояние най-малко в радиус 1.5 м от ямата като се постави обозначителна табела: \"Странични животински продукти\".Припомняме, по-рано съобщихме, че 87 са умъртвените заради чума свине. \"Ако са заразени, опасността е да заколят прасета, които са болни, и това да доведе до разнасяне на заболяването\", каза изпълнителният директор на БАБХ д-р Дамян Илиев.На 31 август, беше регистрирано .Положителна проба даде , област Варна.", "date": "2018.09.03", "title": "БАБХ: Ями за странични животински продукти да изградят ловните стопанства"}
{"url": "https://news.bg/society/ot-chetiri-lapi-nastoyavat-za-palna-zabrana-za-otglezhdane-na-norki-za-kozhi.html", "text": "От Фондация \"Четири лапи\" настояват за въвеждане на пълна забрана за отглеждане на животни за добив на ценни кожи, за закриване на съществуващите в момента ферми и за търсене на отговорност на служителите на БАБХ.65.6 % от българите са напълно или в по-голяма степен съгласни, че трябва да се забрани за отглеждането и умъртвяването на животни само заради кожата им.Това показват данни от представително социологическо проучване, проведено през месец юни от Института за социални изследвания и маркетинг (МБМД).Обществото е на мнение, че отглеждането и умъртвяването на животни за ценни кожи не е оправдано, тъй като води до ненужно страдание на животните и има неблагоприятни последици за околната среда.По-голямата част от сънародниците ни (51 %) са изцяло или частично съгласни, че кожата с косъм може да съдържа вредни химикали, които са опасни за здравето.Близо три четвърти, или 71.3 % смятат, че бизнесът не допринася за българската икономика, а едва 21.1 % са на мнение, че добивът на ценни кожи трябва да се развива у нас.В същото време 70% от анкетираните смятат, че този отрасъл има значение единствено за една малка част от населението.Според 53 % от запитаните, умъртвяването на животни единствено заради кожата им е неоправдано и жестоко.Едва 13 % намират за оправдано отглеждането на животни за добив на ценни кожи, тъй като отрасълът е от стопанско значение за страната.В държави като Австрия, Великобритания, Хърватска и други подобни забрани вече са налице.През 2016 г. и четвъртият най-голям производител на кожи от норки, Нидерландия, е въвела забрана за индустриалното отглеждане на този вид, която влиза в сила от 2024 г.Едва 23 % от участниците в проучването са изцяло или в значителна степен несъгласни с въвеждането на такава забрана, но и сред тази група 88.3 % считат, че забраната е по-добре да бъде заменена с по-строги правила за дейността на фермите за добив на ценни кожи.През последните няколко години в България са открити три ферми за норки, като в момента функционират две от тях с общ капацитет около 130 000 животни.Най-голяма е тази в старозагорското село Маджерито, която нашумява през 2015 г. след медийни публикации относно плановете там да се отглеждат до 400 000 норки, които ще бъдат умъртвявани в газови камери.\"Макар българското законодателство да забранява отглеждането на вида севеноамериканска норка, фермите получиха лиценз от БАБХ\", твърдят от фондация \"Четири лапи\".През пролетта на тази година започна гражданска инициатива за забрана на добива на ценни кожи у нас, като само в рамките на три месеца в големите градове на страната бяха събрани над 50 000 подписа, които впоследствие бяха внесени в Народно събрание.", "date": "2018.09.03", "title": "От „Четири лапи“ настояват за пълна забрана за отглеждане на норки за кожи "}
{"url": "https://news.bg/int-politics/partii-iskat-razsledvane-na-alternativa-za-germaniya-zaradi-kemnits.html", "text": "Политически партии в Германия настояват за вътрешно разследване на дейността на крайнодясната партия \"Алтернатива за Германия\", съобщи \"Ройтерс\".Причината - някои от членовете на партията маршируваха наред с представителите ксенофобската организация \"Пегида\" в демонстрация в Кемниц.Според зелените с действията си парламентарно представената \"Алтернатива за Германия\" демонстрира незачитане на правовия ред в държавата.Лидерът на социалдемократите Андреа Налес заяви пред репортери в Бавария, че подкрепя наблюдението на крайнодясното улично движение \"Пегида\" и партията \"Алтернатива за Германия\". По думите ѝ след събитията от Кемниц има основателни причини да се започне разследване. \"Партията \"Алтернатива за Германия\" си позволи да отиде на преден фронт за радикално десни движения по улиците на Кемниц, независимо дали това е било желателно или нежелателно\", заяви Налес.Либералите в Германия също изразиха сходно мнение.По думите на вътрешния министър Хорст Зеехофер от Християнсоциалния съюз разследването не е необходимо, но въпреки това ситуацията и действията на партийните представители трябва да бъдат внимателно следени.Случаят и последвалите ксенофобски нападения отново предизвикаха крайни настроения относно либералната имиграционна политика на канцлера Ангела Меркел.Според социологическо проучване, извършено през седмицата на протестите, над 50% от немците подкрепят подобно разследване.Припомняме, повод за протестите и контрапротестите в източногерманския град Кемниц стана убийството на 35-годишен местен жител. Той беше убит от двама мигранти - сириец и иракчанин. Инцидентът разбуди ксенофобски и крайнодесни движения. По време на протестите имаше десетки ранени и задържани.В Кемниц днес ще се проведе антирасистски концерт. ", "date": "2018.09.03", "title": "Партии искат разследване на \"Алтернатива за Германия\" заради Кемниц"}
{"url": "https://news.bg/regions/treys-remontirali-patya-kray-svoge-sled-katastrofata-no-ne-znaeli-che-sa-otgovorni.html", "text": "От \"Трейс Груп Холд\" АД изпратиха съобщение, че ремонтират Лот 17 на пътя \"Мездра-Нови Искър\", и без да имат мотив защо трябва да го правят.В компанията са получили писмо от Агенция \"Пътна инфраструктура\" на 28 август 2018 г. Списмото, \"за разлика от досега коректно, с оглед договорните условия\", са уведомени за констатирани технически проблеми с посоченото трасе. Според АПИ, . От Агенцията искали те да бъдат отстранени.Припомняме, на  край Своге загинаха 17 души, а четирима все още са в болница.Повод за писмото е обявеното в медиите от АПИ начало на строително монтажни работи на път Лот 17, Път II 16 \"Мездра - Нови Искър\", участък 2 от км 22+550 до км 50+790,53 и участък 3 от км 50+790,53 до км 81+788,84, информираха от фирмата.От строителната компания пишат, че са изразили готовност пред АПИ да направят нужните строително-монтажни работи на следващия ден. След това: \"координирано със съответните органи сме извършили необходимото и започнахме работа по обекта\", пише в писмото.Според \"Трейс\" те са направили ремонта, независимо от липсата на обосновка защо се приема, че наличните дефекти са тяхна отговорност, тоест са произтекли от процеса на строителство и асфалто-полагане, завършило през 2014 г. Такава обосновка е необходима с оглед на изясняване на договорните отношения.\"Като отговорна компания, ще предпримем необходимото не само за извършване на нужните строителни дейности, но и за защита на законно признатите интереси на компанията, включващи интересите и на нашите акционери и повече от 1500 служители\", пишат от пътностроителната компания.", "date": "2018.09.03", "title": "\"Трейс\" ремонтирали пътя край Своге след катастрофата, но не знаели че са отговорни "}
{"url": "https://news.bg/int-politics/kiev-gotvi-nastaplenie-v-donbas-smyatat-ot-dnr.html", "text": "Украинските силоваци готвят настъпление в Донбас, заяви официалният представител на оперативното командване на самопровъзгласената Донецка народна република Едуард Басурин, съобщи РИА Новости.\"Нашите специалисти са анализирали разпореждането на началника на Генералния щаб на окупационните сили Залужний, разпространени в социалните мрежи. Те са за подготвителни дейности и спазване на тайна в подготовката за настъплението. Според информацията от ООС, този документ е автентичен\", каза Едуард Басурин.Според него такава информация е още едно доказателство за \"подготовката на украинския режим за опит за завладяване на южната част на Днепър\".Басуин също така отбеляза, че силовиците засилват групирането в посока Мариупол.\"Нашите източници в 128-ото планинска пехотна бригада (силовиците - б.а.) съобщават, че бригада е приведена в най-висока степен на бойна готовност и активно попълва запасите от материали и боеприпаси\", каза представителят на командването.Той добави, че бойците от батальона \"Азов\" (срещу тях в Русия има наказателно дело) са получили заповед да се съсредоточат върху въпросите за водене на война в градска среда.Представителят на командването също така заяви, че в случай на сериозно влошаване на ситуацията в Донбас, ДНР може да мобилизира и събира резервисти.Едуард Басурин по-рано заяви за възможно нападение от украински силоваци след убийството на лидера на ДНР Александър Захарченко. Предполага се, че операцията може да започне на 14 септември.Припомняме, Захарченко бе убит в петък вечер след експлозията в кафене \"Сепар\" в центъра на Донецк. Според Министерството на извънредните ситуации 11 души са ранени при взрива. От ДНР признаха инцидента за терористичен акт. По подозрение за убийство Захарченко задържа няколко души, които са потвърдили, че това е диверсия от страна на Киев.В същото време от Силите за безопасност на Украйна отрекоха обвиненията за участие в убийството на Захарченко.", "date": "2018.09.03", "title": "Киев готви настъпление в Донбас, смятат от ДНР"}
{"url": "https://news.bg/world/shega-s-dalgosrochni-posleditsi-zashto-smenyame-vremeto.html", "text": "Тъй като французите трудно ставали рано сутрин, през 1784 година американският политик Бенджамин Франклин пише сатирично есе за това колко много свещи и пари можели да се икономисат, ако се въведе смяна на времето, която да кара хората да стават по-рано. За целта Франклин предлага да се въведе данък върху щорите, да се намали производството на свещи и населението да бъде събуждано сутрин с топовни гърмежи. 78-годишният Франклин, който е един от Бащите-основатели на САЩ, по онова време живеел в Париж.В своето сатирично есе за \"Журнал дьо Пари\" известният с пестеливостта си Франклин пише за икономиите на осветление в домакинствата, които биха могли да се реализират благодарение на една промяна на часовото време. Самият той обичал да играе шах до зори, така че много рядко ставал от леглото преди обяд. Под заглавие \"Икономически проект за намаляване на разходите за осветление\" той описва как един път случайно се събудил в 6 часа сутринта, само защото щорите не били спуснати. За свое голямо учудване открил, че \"слънцето грее още от съвсем ранни зори\". Като истински учен Франклин изчислил, че ако бъде променено часовото време, парижките домакинства могат да икономисват милиони килограми восък за свещи и газ за лампи.Парижаните обаче посрещнали с присмех съветите на Франклин и неговите предложения потънали в забрава. Повече от сто години по-късно двама учени, независимо един от друг, предлагат сезонна промяна на часовото време. През 1895 година новозеландският изследовател на насекомите и астроном Джордж Върнън Хъдсън, а през 1907 и британският откривател Уилям Уилет пишат по този въпрос. В произведението си \"За пилеенето на дневната светлина\" Уилет предлага през лятото стрелките на часовниците да бъдат премествани с 80 минути напред, за да се пестят разходи за осветление. Стрелките на часовниците трябвало да бъдат местени в четири последователни неделни дни през април с по 20 минути напред. И по същия начин да бъдат връщани назад през септември.Шегата се превръща в реалностВъодушевен от идеята всъщност бил само Уинстън Чърчил, но лятното часово време така и не се наложило във Великобритания. Чак когато Германия и Австро-Унгария въвеждат лятно часово време през 1916 година по време на Първата световна война, техните противници на фронта Великобритания и Франция, както и някои други европейски държави ги последват. През 1919 година, след загубата на войната, Германия отменя лятното часово време.Протестиращите селяни във Франция успяват да наложат исканията си и така лятното часово време е отменено и там през 1922 година, но е въведено отново само година по-късно - през 1923. Единствена Великобритания държи твърдо на лятното часово време. В началото на Втората световна война Берлин си спомня за лятното часово време и го въвежда през 1940 година. Промяната влиза в сила и в окупираните територии. След края на войната много държави се разделят с лятното време. Ежегодното местене на стрелките на часовниците е отменено след основаването на двете германски държави през 1949 година.Ситуацията в родината на Бенджамин Франклин е много по-сложна. Още по времето на Първата световна война САЩ въвеждат лятното часово време. До 1966 година обаче няма единен федерален закон и отделните щати въвеждат или отменят лятното часово време на местно равнище, което води до огромен хаос.Европейската бъркотияВ годините на европейското икономическо чудо никой не говори за пестене на енергия. Едва след петролната криза от 1973 година европейците си спомнят за лятното часово време. То бива въведено през 1976 година във Франция. След известно време нейният пример е последван и от други държави на Европейската общност. ФРГ обаче се колебае, защото не иска да задълбочава разделението и чрез различни времеви зони. През 1979 год. ГДР поднася изненада и обявява въвеждането на лятно часово време от следващата година. От 1980 година то влиза в сила и в двете германски държави. Много съседни държави следват техния пример. Разпоредбите за лятното време са уеднаквени през 1996 година и оттогава са в сила за всички страни-членки на ЕС, с изключение на отвъдокеанските им владения.След изненадващо ясния вот от общоевропейското онлайн-допитване ЕК иска да отмени ежегодните смени на часовото време. Ако беше жив, Бенджамин Франклин навярно би бил безкрайно щастлив да знае колко вълнения е предизвикал с едно безобидно сатирично есе.", "date": "2018.09.03", "title": "Шега с дългосрочни последици – защо сменяме времето?"}
{"url": "https://news.bg/int-economics/valutata-na-iran-udari-rekordno-dano-spryamo-dolara.html", "text": "Иранският риал достигна рекордно ниско равнище спрямо американския долар на неофициалния пазар в контекста на влошаването на икономическото положение и повторното налагане на санкции от страна на САЩ, съобщава \"Ройтерс\".Един долар се е предлагал за повече от 128 000 риала, според сайта за валутна търговия Bonbast.com, който проследява неофициалния пазар.Валутата на Ислямската република е нестабилна в продължение на месеци заради слабата икономика, финансовите затруднения на местните банки и голямото търсене на долари сред иранците, които се опасяват, че изтеглянето на Вашингтон от ядреното споразумение, сключено през 2015 между Техеран и световните сили и подновените санкции на САЩ могат да свият износа на петрол и други стоки от страната.", "date": "2018.09.03", "title": "Валутата на Иран удари рекордно дъно спрямо долара"}
{"url": "https://news.bg/world/moskva-veche-ne-mozhe-da-spane-tsarkovnata-nezavisimost-na-ukrayna-i-makedoniya.html", "text": "Архиерейският събор реши, че Вселенската патриаршия може да обявява автокефалия на църквите, пожелали да получат независимост, без да е необходимо останалите патриаршии да са дали съгласието си за това.Това означава, че Москва няма да може да попречи на украинската и на македонската църква да станат независими.Съборът се проведе в Истанбул от 1 до 3 септември, предадоха информационните агенции.Вселенският патриарх Вартоломей напомни, че в продължение на векове руската патриаршия си е позволявала самоуправство, посочвайки като пример Киевската митрополия.\"Москва от много векове се разпорежда с Киевската митрополия без това да е обсъдено с Константинопол\", подчерта Вартоломей.По-рано руската и сръбската патриаршия се обявиха против независимостта на украинската и на македонската църква, като настояха, че за да получат те автокефалия, е необходимо с това да са съгласни всички останали православни църкви. По този начин Москва и Белград се надяваха да блокират пътя на Македония и Украйна към църковна независимост.Московският патриарх Кирил направи последен опит да осуети желаната от украинците и македонците автокефалия при срещата си с Вартоломей на 31 август.Най-вероятно до края септември Вселенската патриаршия ще издаде томос - удостоверение за самостоятелност, на украинската църква. Засега не е известно на какъв етап е процедурата по отношение на Македония.", "date": "2018.09.03", "title": "Москва вече не може да спъне църковната независимост на Украйна и Македония"}
{"url": "https://news.bg/disasters/vzriv-vav-fabrika-za-munitsii-v-makedoniya.html", "text": "Взрив избухна във фабрика за производство на муниции в македонското село Самоков, в западната част на страната, предаде БНТ.По време на инцидента в предприятието, наречено \"Сувенир\", не е имало работници, а избухналият пожар е бил бързо потушен. Според публикации в македонските медии, експлозията се е случила в стар и запечатан цех, в който са съхранявани пиротехнически средства.Възможни са още взривове, предупреждават медиите, като приканват собственика на \"Сувенир\" - чешката компания \"Сумбро\", да засили контрола и да обезопаси по-добре складовите помещения.Причините за експлозията се изясняват. Това не е първият инцидент в предприятието. Преди 5 години там е горял пожар. Никой не е пострадал, но са нанесени материални щети.", "date": "2018.09.03", "title": " Взрив във фабрика за муниции в Македония"}
{"url": "https://news.bg/politics/stabilnostta-naddelya-nad-emotsiite-na-patriotite.html", "text": "Коалиционните партньори се разбраха. На извънреден брифинг в Министерския съвет бе обявено, че управлението на правителството Борисов 3 продължава в изпълнение на управленската програма.Пред журналистите застанаха председателят на ПГ на ГЕРБ Цветан Цветанов, финансовият министър Владислав Горанов, лидерът на \"Атака\" Волен Сидеров, военният министър Красимир Каракачанов и вицепремиерът Валери Симеонов.След близо четиричасово заседание на коалиционния съвет на ГЕРБ и \"Обединени патриоти\" коалиционните партньори се разбраха правителството да продължи да управлява за стабилност на държавата.\"Ние сме много емоционални, но не ние не сме глупаците, които ще върнат ДПС и БСП във властта\", коментира вицепремиерът Красимир Каракачанов.Председателят на парламентарната група на ГЕРБ Цветан Цветанов заяви, че към настоящия момент ГЕРБ и Обединените патриоти изпълняват коалиционното споразумение.\"Стабилността днес е най-важното, за да изпълним 4-годишната коалиционна програма\", подчерта Цветанов.Той даде да се разбере, че оставките на тримата министри Нанков, Радев и Московски са само подадени и няма решение на Народното събрание и конституционна процедура за тяхното приемане.Цветанов се ангажира, че при следваща подобна процедура - подаване на оставки, коалиционните партньори да бъдат информирани. Следващия понеделник на Коалиционен съвет ще се обсъждат оставките на минстрите Валентин Радев, Николай Нанков и Ивайло Московски.Той обясни, че когато е било съставено коалиционното правителство, се е очаквало да има различия между управляващите.Продължаваме напред като коалиция без да се разединяваме, обяви от своя страна Волен Сидеров след срещата.Той поясни, че партньорите са обсъдили възможностите - да хвърлят в хаос страната или да преодолеят вътрешните борби в държавата. Те обаче по думите му са избрали второто - да продължат напред като коалиция.Волен Сидеров призова да не се позволява разтурването на управляващата коалиция, като добави, че това би довело до огромни щети за държавата.Той настоя да се изпълни мандатът на правителството, управляващите да не се нападат чрез медиите, а когато има противоречия, да се обсъждат в коалиционния съвет.Ако предписанията не се изпълнят, доброто име на България, извоювано по време българското председателство на Съвета на ЕС би отишло по дяволите, подчерта Сидеров.Цветан Цветанов подкрепи думите му, че партньорите не бива да се нападат чрез медиите и средствата за масова комуникация.На журналистически въпрос какви са взаимните компромиси в управляващата коалиция и дали върху тях влияят финансови фактори вицепремиерът Валери Симеонов заяви, че няма да даде отговор на \"тенденциозен, обиден и гаден въпрос, защото управляваща коалиция не регулира отношенията си чрез пари\".От своя страна Красимир Каракачанов посочи, че България стои над всичко и добави, че между управляващите има различия, защото все пак са хора.Той допълни, че коалицията е единна и ще върви напред. \"Това е най-важното\", подчерта вицепремиерът.Той се пошегува с БСП, че по-рано им е казал да прекарат лятото на плажа, но те не са го послушали, а са се опитали да внесат смут в управляващата коалиция.\"Коалицията е единна, от левицата могат да бъдат спокойни\", заключи Каракачанов.", "date": "2018.09.03", "title": "Стабилността надделя над емоциите на патриотите"}
{"url": "https://news.bg/world/kontsert-sreshtu-ksenofobiyata-v-hemnits-sabra-50-hilyadna-publika.html", "text": "Десетки хиляди германци се събраха на концерт против расизма и ксенофобията в германския Хемниц, предаде Дойче веле.Той премина под мотото \"Ние сме повече\", с участието на групи от цялата страна.Безплатният концерт започна с минута мълчание в памет на гражданин на Хемниц, който беше убит на 26 август. За престъплението са заподозрени иракчанин и сириец, които са кандидатствали за статут на бежанци.По предварителни данни на градските власти, на събитието са се събрали около 50 хиляди души.През седмицата след убийството на 35-годишния мъж, в града имаше множество демонстрации, както срещу миграционната политика на властите, така и срещу ксенофобията. Стигна се до сблъсъци и масови безредици. ", "date": "2018.09.03", "title": "Концерт срещу ксенофобията в Хемниц събра 50-хилядна публика"}
{"url": "https://news.bg/world/korabite-i-feribotite-v-gartsiya-ostanaha-na-kotva.html", "text": "Всички кораби и фериботи в Гърция днес останаха по пристанищата в страната. Моряците в южната ни съседка обявиха 48-часова стачка до сряда сутрин.Междувременно преговорите между синдикатите и работодателите продължават.Моряците и докерите в Гърция настояват за увеличение на заплатите с 5%. Същите искат и мерки срещу безработицата в сектора.Към момента обаче няма споразумение за исканото увеличение на възнагражденията.Всички фериботни връзки в страната са анулирани, информира кореспондентът на БНР в Гърция. Туристите, които не са успели да намерят алтернативен превоз през миналите дни, днес по принуда остават на островите в страната. Възможно е обаче същите да не намерят фериботна връзка след протестите заради големия наплив.Заради протеста е прекратено и снабдяването на островите със стоки. Засега не се чувства липса на хранителни продукти, но ако стачката продължи, това може да се случи.На пристанищата в страната чакат и опашки от тирове.Стачката е организирана от Гръцката федерация на моряците. В изявление на синдиката се посочва, че преговорите с работодателите в сектора за нов колективен трудов договор, който ще включва увеличение на заплатите, нямат резултат.Работодателите не отстъпват.Моряците искат увеличение на заплатите след 8-годишните икономии в страната, информира \"Ройтерс\".По данни на представители на туристическата индустрия в Гърция тази година се очаква близо 32 милиона туристи да посетят южната ни съседка.", "date": "2018.09.03", "title": "Корабите и фериботите в Гърция останаха на котва"}
{"url": "https://news.bg/regions/metalna-reshetka-padna-varhu-3-godishno-dete-v-podlez.html", "text": "Метална решетка падна върху 3-годишно дете в подлез във Варна, съобщи Нова телевизия. Няма данни детето да е пострадало сериозно.Според очевидци решетката ту е била подпирана на стената, ту заваряване към входа на подлеза и от дълго време е била заплаха за минувачите.Сигнал за инцидента е подаден на спешния телефон 112. Изпратили са представители на фирма, които са премахнали решетката. Ще бъдат направени огледи и на други подлези за подобни опасни решетки\", обясни Петър Гърбузов от отдел \"Инженерна инфраструктура и благоустрояване\" в Община Варна.От местната администрация обясниха, че при тях не е постъпвал сигнал за опасна решетка. Преди три години в подлеза е имало ремонт. В началото на всяка година представители на общината обхождат подлезите и описват състоянието им.\"Съобразно бюджета и неотложните дейности правим ремонт, където е необходимо\", поясни Петър Гърбузов. До момента за тази дейност общината е похарчила около 200 000 лева.", "date": "2018.09.03", "title": "Метална решетка падна върху 3-годишно дете в подлез"}
{"url": "https://news.bg/int-politics/migrant-osaden-na-8-godini-i-polovina-zatvor-za-ubiystvo-na-momiche-v-germaniya.html", "text": "Съд в югозападния германския град Ландау осъди кандидатстващия за убежище в Германия Абдул Д. на осем години и половина затвор за убийството на тийнейджърка в град Кандел през декември миналата година.Убийството беше взето на въоръжение от мнозина противници на политиката към мигрантите на канцлера Ангела Меркел, за да подкрепят своята позиция против мигрантите и бежанците. Случаят получи голямо медийно внимание в Германия, като много журналисти присъстваха пред съдебната зала, докато присъдата беше обявявана.Адвокатът на Абдул Д. коментира пред журналисти, че смята решението на съда за правилно и че неговият клиент е \"приел\" присъдата.53-годишният германец Мартин Мюлер от Офенбах обаче протестира срещу присъдата. Той заяви пред \"Дойче веле\", че \"спонтанно\" е решил да дойде в съда, след като чул за присъдата по радиото.\"Като заинтересован гражданин си мислиш за това каква би била подходящата присъда за такова престъпление и тези 8 години и половина очевидно не са достатъчни\", изтъкна Мюлер.15-годишната Мия В. беше смъртоносно наръгана в аптека от бившия си приятел Абдул Д., за когото се смята, че е от Афганистан. Момичето е било намушкано 7 пъти с кухненски нож, чието острие е било 20 см.Според прокуратурата двамата са се срещали в продължение няколко месеца, докато Мия В. не прекратила връзката в началото на декември. След края на връзката, тя и родителите ѝ отишли в полицията заради тормоз и заплахи, отправяни от Абдул Д. Според прокурорите той е действал от ревност и търсел отмъщение за раздялата.Абдул Д. е влязъл в Германия през пролетта на 2016 г. и е бил регистриран като непридружен непълнолетен. Той първоначално е живял в дом за юноши в провинция Райнланд-Пфалц. По-късно той е бил прехвърлен в град Нойщат и е посещавал училище в Кандел, където е срещнал Мия В.Тъй като властите смятат, че Абдул Д. е бил непълнолетен по време на нападението, той е бил съден като непълнолетен. Максималното наказание за убийство, извършено от непълнолетни, съгласно германското законодателство е 10 години.Прокурорите обаче са се усъмнили във възрастта на Абдул Д. Въпреки че той е казал, че е бил на 15 години, когато е убил момичето, експертна медицинска оценка, поръчана от прокуратурата, е показала, че той вероятно е на възраст между 17 и 20 години. Адвокатът на Абдул Д. е отрекъл, че момчето е на повече от 20 години.Случаят предизвика няколкомесечни антиимигрантски протести, както и контрапротести в Кандел, малък град близо до френската граница.", "date": "2018.09.03", "title": "Мигрант осъден на 8 години и половина затвор за убийство на момиче в Германия"}
{"url": "https://news.bg/politics/13-profesori-s-programa-iskat-promyana-za-balgariya.html", "text": "От утре започва събирането на подписи за национален референдум, иницииран от 13 български професори.\"Има стратегически опасности пред България, които не позволяват да отлагаме това, което правим.\"Това заяви при представяне на инициативата в БТА проф. Александър Томов, според когото икономическото изоставане и демографската криза според него са основна стратегическа опасност пред държавата.Той се мотивира с продължаващото намаляване на населението в страната, хроничния недостиг на работна ръка, а и на млади хора. По думите на Томов в момента в България работят под 3 милиона души по трудово правоотноошение.\"Във всички сектори се налага технологична революция, докато българското правителство стои настрана от проблема\", коментира още той. \"Темповете на растеж са недостатъчни. Ние предлагаме алтернативна програма за достигане на 6-7% икономически растеж.\"Инициативният комитет апелира за смели реформи, за да се върне страната ни в ядрото на ЕС.Въпросите в планирания референдум са пет и са свързани с нова икономическа стратегия на страната и промяна на политическата система. Комитетът разполага с програма, в която са включени 30 национални проекта за оптимизиране на управлението в страната. Програмата ще бъде представена в цялата страна.Референдумът ще бъде за:В основата на предложението стои външна икономическа политика от нов тип, а отварянето на пазарите за България, което е важно за растежа. Александър Томов коментира и липсата на ясни стратегии за реформи в политиката и привличането на капиталови вложения отвън.Според проф. Ганчо Ганчев българското правителство не разполага с макромодел, за да планира резултатите от своите действия, включително фискалната политика. \"Стресиращ факт е, че България няма орган за прогнозиране и моделиране\". Основен принос за икономиката имат чужди фирми, които при срив отвън, биха намалили производителността си в страната. Това е причината за разработването на 30 проекти, които според инициативният комитет държавата ще генерира, без да става техен собственик.Събирането на подписи започва от 4 септември и ще продължи до 4 декември според Закона за допитване до народа. Минимум 700 000 хиляди подписи са необходими, а предварителната дата за провеждането на референдума се очаква да бъде 19 май, когато са и европейските избори.\"Битката за този референдум е битка за промяната\", посочи проф. Томов. \"Става дума за коалиция на знанието. Обществено-политическа коалиция, която няма партиен характер\", посочи проф. ТомовУчастници в Инициативния комитет за свикване на референдума са: проф. д-р Динко Динков, проф. д.и.н Велчо Стоянов, проф. д.с.н. Иван Станков, проф. д-р Ганчо Ганчев, проф. д-р Александър Томов, проф. д.и.н. Трендафил Митев, проф. д-р Мария Видолова, проф. д-р Христо Стоянов, проф. д-р Никола Алтънков, проф. д-р Искра Балканска, проф. д.и.н. Гарабед Минасян.", "date": "2018.09.03", "title": "13 професори с програма искат промяна за България"}
{"url": "https://news.bg/regions/nay-vazhniyat-vapros-e-dali-chumata-po-svinete-e-izlyazla-ot-tutrakantsi.html", "text": "Умъртвените прасета досега заради африканска чума са 87. Всичките евтаназирани животни са от провадийското село Тутраканци, област Варна.По данни на кризисния щаб, свързан с мерките за предотвратяване на разпространението на африканската чума, прасетата не са били регистрирани, каквото е изискването на закона.Отделно от тази бройка има умъртвени и диви прасета.Дворовете на всички стопани, чиито прасета са умъртвени, са били дезинфекцирани.Очаква се до края на днешния ден да бъдат взети проби от всички 55 прасета в село Бозвелийско, намиращо се в близост от Тутраканци. След това пробите ще бъдат изпратени за изследване в София.До момента в Бозвелийско няма открити болни прасета, информира пред БНР областният управител на Варна Стоян Пасов.По думите му най-важният въпрос е дали заразата е излязла от село Тутраканци, или не.Данните, събрани в община Провадия, сочели, че на територията на село Бозвелийско има 55 прасета, толкова са регистрирани. В Тутраканци обаче прасетата се оказали тройно повече от регистрираните такива.\"Може би трябва в 10-километровата зона да се забрани въобще ловуването на всякакъв вид животни. В 10-километровата зона и в 3-километровата е разрешен вноса на хранителни продукти, включително и месо, след като се докаже произхода на стоката и се направи дезинфекция на колите\", посочи Пасов.Той добави и че забраната за ползване на фураж от Тутраканци остава, поне докато не мине инкубационният период, който продължава между 15 и 20 дни.Кметовете на всичките 44 села в община Провадия са предупредени да предприемат преброяване на прасената в личните стопанства, за да се разбере реалният им брой. Това заяви градоначалникът на Провадия Филчо Филев и допълни, че кметовете на селата ще бъдат заставени да проведат и разяснителна кампания сред населението, за да може хората да са запознати с мерките, които се вземат.Трудно ни е да се надяваме, че първото у нас огнище на африканска чума по свинете ще остане последно предвид ситуацията, както се развива в другите държави - нито една досега, която е засегната от заболяването, не е останала само с едно огнище. Това коментира пред общественото радио директорът на дирекция \"Здравеопазване, хуманно отношение и контрол на фуражите\" към БАБХ д-р Георги Чобанов.По думите му често самите участници в разнасянето на заболяването нямат представа, че го правят. Превантивните мерки били точно затова - пренасянето на заразата да бъде ограничено или редуцирано драстично.\"Когато се строеше , коментарите по линия на африканска чума бяха изключително за ефективността на оградата. Оградата явно действа, както видяхме. Само миналата седмица бе обявено в Румъния огнище, което е на километър и половина от границата на община Крушари в Добричка област, така че заболяването не влезе там... Вече не става въпрос за контактно преминаване на заболяването. Тук болестта влезе по аналогичен начин, както влезе нодуларният дерматит. Той влезе в Димитровград, което е доста далече от границата с Гърция и тази с Турция. По аналогичен начин влезе и чумата по овцете - чрез хора е при всички случаи\", посочи още Чобанов.Припомняме, министърът на земеделието, храните и горите Румен Порожанов посочи, че , които се доставят от Румъния. Относно фуражите Чобанов обясни, че пазарната икономика налага интензивна търговия и не може да се забрани търговията с фуражи. Въпросът бил да се спазват мерки за биосигурност и да има проследимост.\"Дребните стопани, когато закупуват, трябва да внимават откъде купуват зърно, дали сами го преработват, какви добавки поставят. От години наред изхранването с кухненски отпадъци на прасетата е забранено точно поради опасността от чума - било класическа чума или африканска\", посочи експертът.", "date": "2018.09.03", "title": "Най-важният въпрос е дали чумата по свинете е излязла от Тутраканци"}
{"url": "https://news.bg/crime/politsai-izzeha-nezakonni-antiki-i-boepripasi.html", "text": "Полицаи конфискуваха голямо количество антики и незаконни боеприпаси от дома на великотърновец, информира БНР.От жилището на 46-годишния мъж са иззети 115 антични монети, 16 старинни ювелирни изделия с висока научна и художествена стойност и 32 патрона с различен калибър. Той може да получи до 6 години затвор и глоба от 3000 до 15 000 лева. Съдът може да наложи и конфискация до една втора от имуществото на виновния.Мъжът бил засечен от полицията в Полски Тръмбеш, че предлага антики за продажба в затворена група към български сайт.За мъжа имало данни, че от години се занимава и с иманярска дейност, съобщиха източници от разследването. Назначена е експертиза за оценка на монетите и старинните изделия.Образувано е досъдебно производство.", "date": "2018.09.03", "title": "Полицаи иззеха незаконни антики и боеприпаси"}
{"url": "https://news.bg/int-politics/mogerini-zove-za-po-golyama-rolya-na-es-v-globalniya-haos.html", "text": "Ръководителят на европейската дипломация Федерика Могерини коментира, че светът преминава през период на хаос и че Общността трябва да работи по-тясно с международните партньори, тъй като многостранната международна система е застрашена, съобщава \"Асошиейтед прес\".По думите на Могерини, \"целият свят преминава през период на хаос и въпросът е дали това е само временно или е дългосрочна тенденция?\"В реч пред посланиците на ЕС, тя предупреди, че \"самата идея за многостранност се оспорва\".Въпреки че не е споменала пряко САЩ или президента Доналд Тръмп, Могерини подчертала значението на ядреното споразумение с Иран и Парижкото споразумение за климата, и двете отхвърлени от Тръмп.Тя заяви: \"Никоя голяма сила не е наистина достатъчно голяма в днешния свят.\"", "date": "2018.09.03", "title": "Могерини зове за по-голяма роля на ЕС в глобалния хаос"}
{"url": "https://news.bg/crime/zadarzhaha-1-ton-nelegalen-alkohol-vav-varnenski-dvor.html", "text": "1 тон нелегален алкохол задържа екип на митническа мобилна група при проверка в частен имот в района на Варна, съобщиха от Агенция Митници.При проверка, извършена на 30 август, митничари откриват на двора зад къщата ПВЦ бидони, съдържащи безцветна течност с мирис на етилов алкохол.Установено е, че общото количество на откритата течност е 1000 литра с алкохолно съдържание 48%vol.Не са представени документи, удостоверяващи плащане на акциз.Взети са проби за лабораторен анализ и определяне вида на задържания продукт.Около 13 000 литра нелегален етилов алкохол е задържан в рамките само на два месеца-юли и август, при засилените митнически проверки по Черноморието.", "date": "2018.09.03", "title": "Задържаха 1 тон нелегален алкохол във варненски двор"}
{"url": "https://news.bg/regions/mazh-se-samozapali-v-rusenskoto-selo-nikolovo.html", "text": "В 8.20 часа тази сутрин на телефон 112 е постъпил сигнал, според който в село Николово се е самозапалил мъж, информираха от пресцентъра на Областната дирекция на МВР в Русе.Към мястото на инцидента изпратени екипи на пожарната и полицията.Мъжът е намерен с 95% изгаряния по тялото си, заяви пред БНР Огнян Хаджийски от МБАЛ \"Медика\", където е настанен пострадалият.Мъжът е на 62-годишна възраст. Той е вдишал дим, който е увредил белите му дробове. Към момента той е поставен на апаратна вентилация. Състоянието му е критично, допълват от общественото радио.Междувременно дежурна оперативна група от Областната дирекция на МВР - Русе извърши оглед на мястото на произшествието.", "date": "2018.09.03", "title": "Мъж се самозапали в русенското село Николово"}
{"url": "https://news.bg/int-politics/tereza-mey-otryaza-boris-dzhonsan-darzhi-si-na-plana-za-brekzit.html", "text": "Британският премиер Тереза Мей обяви, че \"предложенията, договорени в рамките на британското правителство, са единственият надежден и по който може да се разисква план, който е предложен и който ще изпълни волята на британския народ\" в преговорите за Брекзит, съобщават британските медии.Тереза Мей коментира темата, след като бившият външен министър Борис Джонсън обвини британския премиер, че се е предала пред исканията на Европейския съюз и рискува да \"проиграе повечето от предимствата на Брекзит\".\"Това, което премиерът каза съвсем ясно, е, че сега направихме нашия ход, а сега е време Европейският съюз да направи своя ход. Министър-председателят посочи редица неща, които просто не могат да бъдат обект на преговори; това е връщането на контрола върху нашите закони, нашите граници и нашите пари, както и прекратяване на свободното придвижване\", изтъкна говорителят на Тереза Мей.", "date": "2018.09.03", "title": "Тереза Мей отряза Борис Джонсън, държи си на плана за Брекзит"}
{"url": "https://news.bg/regions/obshtina-pleven-iska-zaem-ot-pudoos-za-zakrivane-na-staro-depo-za-otpadatsi.html", "text": "От община Плевен кандидатстват за безлихвен заем от ПУДООС за закриване и рекултивация на старото общинско депо за отпадъци, стана ясно от сайта на общината. Решението е взето от Общинския съвет на 30 август 2018 г.Общинарите ще кандидатстват пред Предприятието за управление на дейностите по опазване на околната среда (ПУДООС) към екоминистерството по проект \"Закриване и рекултивация на съществуващо общинско депо за битови отпадъци на територията на община Плевен\".Ползването на общинското депо за битови отпадъци е спряно със Заповед на Директора на РИОСВ - Плевен, от 29 септември 2016 г.Според изискванията на ПУДООС, към заявление за отпускане на безвъзмездна финансова помощ, всеки кандидат трябва да предостави Решение на Общински съвет за кандидатстване пред ПУДООС за финансиране на проекта. Стойността на проекта е 12 591 744,38 лв. с ДДС. Заявената безвъзмездна помощ от ПУДООС е в размер на 9 731 744,38 лв. с ДДС.Разликата до общата стойност на проекта е собствено участие на Община Плевен. Очаква се тя да бъде осигурена от платените от Община Плевен отчисления по чл. 60 от Закона за управление на отпадъците, в размер на 473 267,14 лв. и безлихвен заем. Заемът е осигурен от Министерство на финансите/Предприятието за управление на дейностите за опазване на околната среда, в размер на 2 386 732,86 лв.Плевен очаква безвъзмездна финансова помощ от държавата за закриване и рекултивация на старото общинско депо за отпадъци. Според изготвения проект общата стойност е над 12 милиона лева.Председателят на Общинския съвет Мартин Митев заяви пред БНР, че почти 8 млн. лева ще получат като безвъзмездна финансова помощ от ПУДООС. \"470 хиляди ще бъде собственото участие на Община Плевен и останалите 2 милиона и 400 хиляди ще даде отново ПУДОС, под формата на заем, безлихвен обаче, за да закрием старото депо. Одобрени сме за финансиране за тази рекултивация\".", "date": "2018.09.03", "title": "Община Плевен иска заем от ПУДООС за закриване на старо депо за отпадъци"}
{"url": "https://news.bg/int-politics/izraelsko-radio-se-izvini-za-muzika-na-vagner-v-efir.html", "text": "Израелско национално радио се извини на слушателите, след като музика на Рихард Вагнер се излъчи в ефир, съобщава БиБиСи.Германският композитор от 19-ти век и неговата музика са противоречиви в страната поради антисемитизма и защото Хитлер е бил негов почитател, но радиото за класическа музика пуска част от Götterdämmerung - \"Залезът на боговете\" на Вагнер.В извинението си радиото обяснява, че редакторът е допуснал грешка в своя \"артистичен избор\" и музика от Вагнер  няма да се появява. Израелското радио допълва че признава за болката, която подобно изпълнение би предизвикало сред оцелелите от Холокоста.Произведения на Вагнер съдържат размисли за расова чистота, композиторът е автор на брошура, озаглавена \"Юдаизъм в музиката\", в която той обяснява, че \"евреинът е неспособен да се изразява творчески\".Музиката на Вагнер не е забранена в Израел, но не се изпълнява поради широко разпространената обществена опозиция. Диригент на въпросното изпълнение е Даниел Баренбойм (който е евреин) и участва във фестивал в Байройт, Северна Бавария в чест на Вагнер през 1991.Извинението на радиото също е критикувано, но от тези които твърдят, че възгледите на Вагнер не обезсмислят творчеството му. \"Има толкова много оцелели от Холокоста, които обичат музиката, колкото тези, които възразяват. Трябва да слушате музиката му, а музиката му е просто красива\", коментира Джонатан Ливни, ръководител на Израелското дружество \"Вагнер\".През 2011 г. израелски оркестър изпълнява композиция на Вагнер в Германия. Диригентът на Израелския камерен оркестър по това време Роберто Патерностро заявява, че докато идеологията на Вагнер е \"ужасна\", целта е \"да се раздели човекът от неговото изкуство\".", "date": "2018.09.03", "title": "Израелско радио се извини за музика на Вагнер в ефир"}
{"url": "https://news.bg/crime/prebiha-16-godishen-v-shumensko-selo.html", "text": "Неизвестен е ударил с твърд предмет по главата 16-годишен младеж в село Стоян Михайловски, област Шумен.Младежът е настанен е за лечение в МБАЛ- Шумен.След преглед в болницата еустановено, че момчето има фрактура на черепа и хематом.Инцидентът станал по време на скандал на 31 август, петък.Изяснено е, че скандалът възникнал между жители в селото. ", "date": "2018.09.03", "title": "Пребиха 16-годишен в шуменско село"}
{"url": "https://news.bg/crime/zhena-raztarva-bieshti-se-pred-diskoteka-s-izstrel-vav-vazduha.html", "text": "С изстрел във въздуха млада жена разтърва двама мъже, биещи се пред нощен клуб в Шумен, съобщиха от Областната дирекция на МВР в града.Боят между двамата започнал около 3 часа през нощта на 2 септември, неделя. Те се сбили пред клуб, намиращ се на булевард \"Славянски\".В потушаването на разпрата се включили мъж и млада жена. Жената възпроизвела изстрел във въздуха с газов пистолет, за да разтърве участниците в боя.Тогава в полицията е получен сигнал за стрелба в района. Към мястото се отправил полицейски екип.И четиримата души са установени. Задържан е 22-годишен мъж, който участвал в свадата.На останалите са съставени предупредителни протоколи.Младата жена с пистолета е тествана за алкохол. Пробата била отрицателна.", "date": "2018.09.03", "title": "Жена разтърва биещи се пред дискотека с изстрел във въздуха"}
{"url": "https://news.bg/int-politics/dve-lesbiyki-v-malayziya-biti-publichno-s-prachki-zaradi-seks-v-kola.html", "text": "Две жени в Малайзия, осъдени за опит да правят лесбийски секс в кола, са били бити публично с пръчка в религиозен съд, съобщава БиБиСи.Всяка от двете мюсюлманки, които са на 22 и 32 години, е била бита по шест пъти в шериатски съд в щата Теренгану.Според официален представител това е първата присъда в щата за еднополови отношения и това е първият публичен бой с пръчки.Правозащитници реагираха с възмущение. Хомосексуалните действия са незаконни според светските и религиозните закони на страната.На побоя с пръчки са станали свидетели повече от 100 души. Малайзийската организация за правата на жените \"Помощ за жените\" заяви за \"Ройтерс\", че е \"ужасена от това сериозно нарушение на правата на човека\".Член на изпълнителния съвет на щата Теренгану е защитил наказанието, изтъквайки, че то не е имало намерение да \"измъчва или наранява\" и е било извършено публично, за да \"служи като урок за обществото\".Двете жени, чиито самоличности не се разкриват, са били арестувани през април от ислямската полиция, след като са били открити в кола на обществен площад в Теренгану.Миналия месец те са се признали за виновни за нарушаването на ислямските закони и са били осъдени на бой с пръчка и са били глобени с 800 долара.\"Сексуалните актове между двама съгласни възрастни не трябва да бъдат криминилизирани, да не говорим да бъдат наказвани с бой с пръчка\", изтъкнаха от организацията \"Помощ за жените\".Малайзия е известна като умерена страна с предимно мюсюлманско население, но през последните години се наблюдава засилване на религиозните настроения.", "date": "2018.09.03", "title": "Две лесбийки в Малайзия бити публично с пръчки заради секс в кола "}
{"url": "https://news.bg/comments/ne-podtsenyavayte-afrika.html", "text": "Тази седмица Китай е домакин на лидери от цяла Африка за срещата на високо равнище в Пекин. Последната среща на върха се проведе през декември 2015 г. в Йоханесбург, Южна Африка, където китайският президент Си Дзинпин обеща 60 млрд. долара за финансиране на развитието на инфраструктурата в Африка, пише в своя статия \"Тайм\".Форумът за китайско-африканско сътрудничество със сигурност ще включи още повече китайско финансиране за изграждането на инфраструктура на целия континент, както и повече заеми с различни условия. САЩ може и да мислят, че това не е техен проблем, но африканските страни потъват все повече в задлъжнялост.Китайският дълг се превърна в метамфетамини на инфраструктурното финансиране: силно пристрастяване, лесно достъпно и с дългосрочни ефекти. Това е особено вярно в Африка на юг от Сахара, където Китай се превърна в най-големият доставчик на двустранни заеми. 40% процента от държавите от Субсахарска Африка вече са изложени на висок риск от задлъжнялост, а когато натрупват толкова много дългове, концентрирани в ръцете на един заемодател, те стават опасно зависими.В Африка и на други места правителствата са осигурили масови заеми от Пекин като обезпечаващите стратегически активи са петрол, минерали и права върху земя. Ако страните-кредитополучатели се окажат неспособни да изплатят заема, Китай може да претендира за стратегическия актив.Най-пряко, политиката на Китай и изземването на стратегически активи могат да ограничат влиянието на САЩ в чужбина. Например, в малката страна Джибути се намира най-значимата американска военна база в Африка. Благодарение на китайските заеми, съотношението дълг към БВП на Джибути се е повишило от 50% на 85% между 2014 и 2016 г. Ако Джибути се провали и се оттегли от пристанището, което захранва американската база, американските военни способности в Африка и Близкия изток биха могли да бъдат сериозни застрашени.По-общо, неустойчивите нива на дълга могат да дестабилизират африканските държави, което също компрометира американските интереси в областта на сигурността. Правителствата с надхвърляне на ливъридж могат да бъдат хванати в низходяща спирала на понижаване на кредитите, безразсъдни икономически политики и намалени разходи за социални услуги. А с икономическата стагнация има по-малко възможности за бързо развиващите се и млади хора в Африка.Политиката на Китай за дълга изключва възможностите за бизнес интересите на САЩ. Евтините инфраструктурни заеми на Пекин идват с условия за наемане на китайски компании, но и определят технически спецификации за проекти като високоскоростни железопътни линии и безжични мрежи по начин, който благоприятства китайските фирми.Комбинираният ефект от тези усилия \"ще изтласка Съединените щати от сегашната им позиция в световната икономика и ще придвижи Китай към центъра\", коментира Джонатан Хилман, сътрудник в Центъра за международни и стратегически изследвания.Китай вече печели 180 милиарда долара годишно от своите инвестиции в Африка, ако тази политика продължи по-дълго, вероятно е дори повече приходи и работни места да се прехвърлят към Китай, вместо към САЩ.САЩ имат много добри възможности, но е необходимо да увеличат значително своята игра и да подкрепят алтернативи на агресивните финансови инициативи на Пекин. Може би най-фундаментално САЩ трябва да се съсредоточат върху стимулиране на африканския икономически растеж. Подпомагането на африканските държави да засилят инвестиционния климат и икономическото управление ще им помогне да привлекат повече капитал от частния сектор и да предоставят повече точки за навлизане на САЩ.Досега политиката на администрацията на Тръмп в Африка е изкривена, дефинирана повече от расови епитети. За сравнение, Китай има ясна визия, която ще донесе дългосрочни ползи и ако това не се промени, то САЩ ще заплатят голяма цена за своите търговски и национални интереси.Европа, Великобритания и Германия все още са впримчени в стари модели на своята политика за Африка и спешно се нуждаят от промяна, пишат в свои изследвания \"Института за международна политика и общество\" и \"Института по икономика\" в Лондон.Напускането на протекционизма в ЕС и намаляването на бариерите пред търговията с Африка могат да създадат истинско икономическо партньорство.Обиколката на Британския премиер Тереза Мей в Африка в много отношения е рядко и значимо събитие. Маргарет Тачър посети Кения през 1988 г., докато Дейвид Камерън присъства на погребението на Нелсън Мандела през 2012 г., тези посещения се разминават, нито един британски премиер не е посетил изцяло региона.Свободната търговия и прогресивната либерализация на световната търговия след Втората световна война са направили много повече за намаляване на бедността в развиващия се свят, бюджетът за помощ възлиза на по-малко от 0,7% от бюджета на Обединеното кралство.ЕС, САЩ, Япония и други развити страни отдавна защитават своите земеделски производители чрез мрежа от мита, субсидии и регулаторни бариери, които държат продуктите на развиващите се страни извън пазара.Но не става въпрос само за мита, повечето от бариерите пред продуктите на развиващите се страни са регулаторни бариери, произтичащи от яростното прилагане на принципа на предпазливостта от страна на ЕС. Освен това мрежата от субсидии в ЕС стимулира прекомерното производство и това намалява цената на световния пазар.Нужен е различен подход, при който Великобритания използва своята новосъздадена независима търговска политика, за да бъде по-отворена за продуктите на тези африкански страни, за да има истинско икономическо партньорство, на което техните производители и потребителите ще разчитат в дългосрочен план. За да бъде истинско това партньорство, тези страни ще искат Великобритания да бъде отворена за митата си, а не да се ангажира със субсидии за производство или да издигне регулаторни бариери срещу техните продукти.По отношение на Германия, представете си, че Ангела Меркел пътува до Китай и води редица проекти за укрепване на средната класа, създаване на работни места за младите хора и подобряване на регионалната сигурност. Китайското правителство вероятно би могло учтиво да я помоли да не идва с предложения за развитие на Китай, а по-скоро да се съсредоточи върху общото им сътрудничество като партньори, например технологично сътрудничество и двустранни инвестиционни споразумения.И все пак, през последните години политическият подход на германското правителство към Африка е придружен от все повече нови концепции. Посещението на канцлера и федералния министър на икономическото сътрудничество и развитие показват себе си като добър самарянин. Канцлерът носи по пътя към Сенегал, Гана и Нигерия многобройни подаръци, за които се предполага, че насърчават германските инвестиции.Другото, което носи Меркел в Африка, са мерки за борба с причините за миграцията и би било полезно, ако наистина биха могли да се формулира европейска имиграционна политика, като понастоящем мерките са насочени към преместване на европейската граница към Африка и създаване на лагери или приемни центрове, за да се предотврати навлизането на хора в Европа.Сътрудничеството с Африка, като истинско сътрудничество между равни, трябва да изглежда различно. Действията на Германия в Африка спешно изискват промяна в манталитета.Немските интереси трябва да бъдат дефинирани по-ясно, в какво искат да постигнат на континента, какви са техните основни цели, къде искат да постигнат напредък заедно с техните партньори.Както и в сътрудничеството с Китай или Франция. С други думи става въпрос за германски икономически интереси и ценности, норми и международни стандарти за климата, труда и околната среда, това също означава, че Германия трябва да реши и с кои държави и играчи би искала да работи особено тясно. Въпреки многобройните инициативи от страна на лобистки групи, гражданско общество, синдикатите и политическите фондации, няма реална и критична дискусия за това, което е постигнато и не е постигнато досега в Африка.Спешно необходима е основна промяна е в манталитета, най-накрая да се прекъсне покровителственото и \"бащинско\" поведение към Африка. То непрекъснато се промъква в западните думи и нагласи, \"знаем какво е най-добро, имаме решения\".Ето защо политиката на Германия в Африка се нуждае преди всичко от промяна на парадигмата, която приема, че развитието може да дойде само отвътре или да го постави по друг начин: африканците сами по себе си решават начина, по който искат да продължат напред. Колкото по-бързо научим това, толкова по-добре е за бъдещо сътрудничество със самоуверена Африка. Ако продължим както досега, ще научим уроците си твърде късно.Нужно е сериозно да се приеме програма за Африка относно индустриализацията, модернизацията и развитието и да се откъснем от празни фрази за \"континента на възможностите и бъдещето\". Трябва да се научим да очакваме къде е най-голямата трансформация в Африка. Трябва да спрем да подценяваме Африка и да се поставим в различна позиция, Китай го прави по един или друг начин, САЩ и Западна Европа е време да се притеснят.", "date": "2018.09.03", "title": "Не подценявайте Африка"}
{"url": "https://news.bg/crime/kat-hvana-4797-shofyori-s-previshena-skorost-prez-pochivnite-dni.html", "text": "Полицията хвана 4797 с превишена скорост през почивните дни, съобщи МВР.Установени са общо 11803 нарушения, като са издадени са 5047 фиша и 1959 акта за установени административни нарушения.В последния работен ден на миналата седмица и двата почивни дни полицейските екипи са проверили 13464 автомобила и 16502 души.Отнети са 162 свидетелства за управление на МПС заради неплатени задължения.По време на проверките са връчени общо 575 електронни фиша.Засилените проверки продължават до края на септември.При предишна проверка, само за ден служителите на реда са проверили 6185 автомобила и 9311 души, а шофьорите с превишена скорост са били 1392.", "date": "2018.09.03", "title": "КАТ хвана 4797 шофьори с превишена скорост през почивните дни"}
{"url": "https://news.bg/politics/karakachanov-ne-ochakva-nfsb-da-izleze-ot-koalitsiyata.html", "text": "Проблеми и напрежение в коалицията не би трябвало да има, защото ако наистина има, то трябва да се изкаже на подходящото място, а не чрез престрелка с медиите.Това коментира пред журналисти вицепремиерът и министър на отбраната Красимир Каракачанов по повод трусовете в управляващата коалиция след .Коментарът си той направи, след като заедно с началника на отбраната ген. Андрей Боцев присъстваха на официалната церемония по случай откриването на новата учебна година във Военната академия \"Г.С.Раковски\".Вместо да си говорим за армията и проблемите на армията на днешния празничен ден, ние трябва да обсъждаме семейните проблеми в коалицията, възмути се той.Вицепремиерът оцени работата на регионалния министър Николай Нанков като много добра. Според него грешките за трагичната автобусна катастрофа край Своге не трябва да се търсят в министерските постове на Нанков, Московски и Радев и съответно, в техните оставки.\"Колегата Валери Симеонов е прав в едно - не би следвало, когато някоя част от обществото поиска кръв, да жертваш някой от министрите, без да изчакаш резултатите от изследването\", изтъкна Каракачанов и посочи, че проблемите в коалицията трябва да се изяснят чрез взаимен диалог и компромиси.На коалиционния съвет довечера ще се обсъдят причините за оставките и определени предложения, но не смятам, че всичко ще бъде решено окончателно. Моето поведение е било и ще бъде да се запази коалицията, да се търси баланс и диалог за разрешаване на проблемите, уточни вицепремиерът Каракачанов.Припомняме, че  - на регионалния министър , на транспортния министър Ивайло Московски и на вътрешния министър  бяха  във връзка с , където загинаха 17 души, а много други бяха ранени.От БСП поискаха . С коментар по темата излезе и .В Националната следствена служба бяха разпитани 20-те членове на Държавната приемателна комисия, извършила окончателното приемане на пътя след ремонта му. министърът на регионалното развитие и благоустройството Николай Нанков и председателят на Управителния съвет на Агенция \"Пътна инфраструктура\" Светослав Глосов.", "date": "2018.09.03", "title": "Каракачанов не очаква НФСБ да излезе от коалицията"}
{"url": "https://news.bg/education/vavezhdat-elektronni-dnevnitsi-v-nad-50-uchilishta-v-stranata.html", "text": "В над 50 училища в страната въвеждат електронни дневници. В тези училища учениците няма да си купуват хартиени бележници.Това съобщи Диан Стаматов, директор на 119 СОУ в София - едно от училищата, които въвеждат приложението.\"Родителите от цяла една година имат в своите телефони същото приложение като в реално време получават пълна информация за оценки, отсъствия, домашна бележка или забележка на ученика, отношение към различни проблеми, които съществуват в училище\", допълни директорът.По думите му голяма част от родителите ползват електронния дневник, а за тези, които не го правят в края на всеки месец ще получават информация за отсъствията и оценките на тяхното дете.\"Ако има опити за някакви хакерски намеси, те ще бъдат около края на учебния срок, когато някой ученик не е доволен от срочната или годишната си оценка\", допълни Диан Стаматов.Според него трябва да се направят много големи крачки, за да се преодолее изоставането в дигитализацията на учебния процес.\"Електронните учебници обаче трябва да не бъдат само в статични формати\", убеден е той.Стаматов изтъква като голям проблем пред образованието, че кандидатите за учителите са много, но нивото на образованието им е ниско.\"Към днешна дата, стартовата заплата на млад учител без никакъв трудов стаж е 720 лева, а от 1 януари ще бъде 960 лв. На един учител с 15-20 години трудов стаж е 1300 лв.\", сподели директорът.По думите му има тенденцията за връщане на хора в системата, които са завършили подходяща специалност, но 10-15 години са работили друго.Според него обаче проблемът е, че нямат добра мотивация.", "date": "2018.09.03", "title": "Въвеждат електронни дневници в над 50 училища в страната"}
{"url": "https://news.bg/bulgaria/sakskoburggotski-trognat-ot-sachuvstvieto-na-naroda.html", "text": "Симеон Сакскобургготски излезе с емоционално обръщение, в което благодари на сънародниците си, които са го подкрепили в \"този мъчителен за семейството момент\".Сакскобургготски е получил стотици обаждания и имейл от страната и чужбина, след като , че дворецът \"Врана\" не е собственост на семейството.Освен това в коментари в медии и в социалните мрежи Симеон Сакскобургготски също и видял възмущението на хората от откровените лъжи, които се тиражират.\"Това искрено трогна мен и Царицата! Много от тях бяха от сънародници, които не познавам лично\", заявява Сакскобургготски и допълва:В този мъчителен за нашето семейство момент, когато след 75 години може в една свободна и демократична България да бъда принуден към второ изгнание, тази подкрепа е особено ценна!Сакскобургготски заявява, че все по-често се пита \"заслужавам ли да ме лишат от моя дом и заставят да напусна Родината\".Пита се и доколко е защитено правото на собственост на всеки български гражданин и на чуждестранния инвеститор от подобни политически продиктувани посегателства.\"Може би много хора не ме познават и мерят със своя аршин. За тях искам за пореден път да заявя, че 55 години съм живял и без тези имоти\", посочва Сакскобургготски.Симеон Сакскобургготски посочва, че вече се уповава само на това, че посегателствата над него няма да останат незабелязани в чужбина, където частната собственост е неприкосновена.Още веднъж от сърце благодаря на всички за изразената съпричастност, завършва обръщението си Сакскобургготски.", "date": "2018.09.03", "title": "Сакскобургготски трогнат от съчувствието на народа"}
{"url": "https://news.bg/int-politics/boris-dzhonsan-nahoka-tereza-mey-za-plana-i-za-brekzit.html", "text": "Бившият британски външен министър Борис Джонсън отново отправи остри критики към плана на премиера Тереза Мей за Брекзит, като обяви, че Брюксел ще излезе победител в преговорите с Лондон, съобщават британските медии.\"Страхувам се, че неизбежният резултат ще бъде победа за ЕС\", изтъкна той в статия за в. \"Дейли Телеграф\".По думите му, споразумението, постигнато в рамките на британското правителство относно стратегията в преговорите за Брекзит, което го накара да подаде оставка през юли, \"означава бедствие\" за Великобритания.Това става, след като вчера главният преговарящ от страна на Европейския съюз Мишел Барние заяви, че е \"категорично\" против части от плана на правителството на Тереза Мей.Британското правителство настоя, че неговата стратегия за Брекзит е \"точна и прагматична\".Споразумението в рамките на британското правителство беше договорено в резиденцията на Тереза Мей в провинцията \"Чекърс\" като предпочитан от Обединеното кралство начин, по който да проведе преговорите с Брюксел.Планът на Тереза Мей предвижда Обединеното кралство да договори \"общ правилник\" с Европейския съюз за търговията със стоки, в опит да се запази безпрепятствена търговия на границата. Той също така официално прекратява правомощията на Съда на Европейския съюз във Великобритания, но евросъдът ще продължи да бъде \"тълкувателят на правилата на ЕС\", към които Великобритания се е съгласила да се придържа.Критиците твърдят, че споразумението ще остави Обединеното кралство обвързано с правилата на ЕС и ще попречи на Великобритания да сключва собствени търговски споразумения през следващите години.Преговорите между Великобритания и ЕС имат неофициален краен срок, обвързан със среща на върха на ЕС през октомври, въпреки че фигури от двете страни заявиха, че може да бъде отложен за ноември.Обединеното кралство трябва да излезе от ЕС на 29 март 2019 г.В първата си намеса след оттеглянето си от правителството, Борис Джонсън сравни преговорите между британския министър за Брекзит Доминик Рааб и Мишел Барние със схватка от борбата.Според Джонсън преговорите, основани на плана на британското правителство, досега са довели до това, че ЕС взема \"всяка важна ръка\", добавяйки: \"Обединеното кралство се съгласи да предаде 40 млрд. паунда от парите на данъкоплатците за две трети от нищо.\"По думите му, използвайки стратегията, защитена вчера от Тереза Мей, Обединеното кралство е \"влязло в битка с бялото знаме, развяващо се над нашия водещ танк\".Ако продължи по същия път, добавя Борис Джонсън, британското правителство ще \"проиграе повечето от предимствата на Брекзит\".Джонсън също така обвини някои членове на правителството, че са използвали проблема за границата между Ирландия и Северна Ирландия да \"спрат подходящия Брекзит\".\"Скандалът\" около граничния проблем е \"не че сме се провалили, а че дори не се опитахме\", добавя той.", "date": "2018.09.03", "title": "Борис Джонсън нахока Тереза Мей за плана ѝ за Брекзит"}
{"url": "https://news.bg/politics/valeri-simeonov-postavi-usloviya-za-da-ostane-vav-vlastta.html", "text": "Лидерът на НФСБ Валери Симеонов постави няколко условия, за да остане с подкрепа за правителството и голямата коалиция. Симеонов прочете декларация след Националния съвет на НФСБ, които се проведе прези уикенда.Симеонов беше категоричен в изказването и тона си, а условията са насочени както към изпълнението на управленската програма, така и към ръководството на Парламентарната група, т.е. към Волен Сидеров.Още днес, както се очаква да се събере Коалиционния съвет в 18 часа, Валери Симеонов ще постави условие, включително и за промяна на коалиционното споразумение.От НФСБ настояват за промяна на управлението на парламентарната група. От партията заплашиха и че ще свикат Националния политически съвет, на който ще прекратят участието си в коалицията на управлението в държавата, ако не се изпълнят поставените искания.От НФСБ изискват решителна промяна в начина на управление към реформи, ускоряване на изпълнение на задачите в правителствената програма в пенсионното дело, повишаване на доходите, гарантиране на живота, здравето и сигурността на гражданите, достъпно и безплатно здравеопазване.От партията на Симеонов се обявиха и против . Депутатите от НФСБ ще гласуват против оставките.Вицепремиерът обясни, че след вчерашното заседание на Националния инициативен комитет на партията е било обсъдено актуалната политическа обстановка в страната, възникнали последните серии от оставки и уволнения. Този тип действия имат пагубни действия върху държавността и правителството, оцени Симеонов, тъй като оставките са били, от една страна - без мотиви, и от друга страна - без съгласуване с коалиционните партньори.Преди да станат ясни резултатите от изследванията, кадрите се жертват с лека ръка, посочи вицепремиерът и добави, че премиерът , като и е нарушил т. 6 от Коалиционното управление.Свидетели сме на яростен отпор на маргинални групи, насъсквани от опозиционните партии БСП и ДПС, които не желаят провеждането на реални реформи. За всички е ясно, че 10 души, застанали на протест пред МС, са достатъчни за спиране на всеки законопроект, както и промени в Държавния бюджет в тяхна полза, посочи Валери Симеонов.Всичко води до неадекватно управление в страната. Липсва воля за извършване на най-необходимите реформи в обществения живот, както и за нормален работен диалог и в малката, и голямата коалиция, оцени вицепремиерът.Стабилността на коалиционното управление е застрашена и от непрекъснатите атаки срещу всички предложения на НФСБ в парламентарната група от страна на партньорите в Обединени патриоти, обясни вицепреимерът и отсече: \"Провежда се масирана медийна кампания за оклеветяване и очерняне на НФСБ, каквато не провежда дори и основният ни политически опонент ДПС.\"НФСБ не приема за нормални подобен модел на управление в държавата.Валери Симеонов се противопоставя и на \"политически назначения и уволнения зад гърба на НФСБ\" и заяви, че липсва нормален работен диалог в малката и в голямата коалиция. Симеонов призова журналистите да проверят НФСБ точно колко министерски поста държи и кои са кадрите й. Симеонов няколко пъти повтори, че той не ламти за постове и че самата партия НФСБ няма да стои на всяка цена във властта. Вицепремиерът обясни, че не би могъл да бъде сигурен дали оставките ще бъдат приети, и добави, че не би искал да заеме някое конкретно политическо кресло.По темата за работата на Парламентарната група на Обединените патриоти (ОП) Валери Симеонов заяви, че в момента тя е \"механичен сбор от депутатите на три партии, практически без действащо ръководство\".Валентин Касабов уточни, че ще се обсъди подобен модел на управление на парламентарната група, който се очаква да бъда по-ефективен, добър и резултатен.Ето и условията на НФСБ:Припомняме, че  - на регионалния министър , на транспортния министър Ивайло Московски и на вътрешния министър  бяха  във връзка с , където загинаха 17 души, а много други бяха ранени.От БСП поискаха . С коментар по темата излезе и .В Националната следствена служба бяха разпитани 20-те членове на Държавната приемателна комисия, извършила окончателното приемане на пътя след ремонта му.  министърът на регионалното развитие и благоустройството Николай Нанков и председателят на Управителния съвет на Агенция \"Пътна инфраструктура\" Светослав Глосов.Припомняме и че най-яростният критик на Валери Симеонов всъщност е неговият коалиционен партньор Волен Сидеров, с който те са в сблъсък по повод закона за шума още от лятото. Тогава Волен Сидеров тръгна на проверка на проверките на Симеонов в \"Слънчев бряг\".м, както и това, че реално той бил назначил Симеонов в правителството. Тази сутрин  продължава напред с или без НФСБ.По-мека и внимателна е реакцията на другия представител на Обединените патриоти в правителството - военният , че напрежението в коалицията не трябва да минава първо през медиите.На брифинга Валери Симеонов оцени работата си в борбата с демографската криза като много добра, защото в резултат от нея са влезли над 6 000 души на пазара на труда. От НФСБ настояват за привличането на хора с български произход в държавата.Само за миналата година са привлечени над 22 000 деца обратно в училище, похвали се Симеонов. Вицепремиерът обеща и повече финансови средства за повишаване на раждаемостта в страната.Симеонов настоява за оставката на министъра на туризма Николина Ангелкова, като обаче посочи, че детската му мечта не е била да оглави туристическото министерство. Според него обаче министърът на туризма трябвало да бъде човек от НФСБ.Относно министъра на туризма Николина Ангелкова, Симеонов коментира, че НФСБ от доста време настояват за нейното отстраняване, защото според него тя не си върши работата. По думите на Симеонов тя няма да е полезна никъде, защото не би могъл цял сектор да се управлява в посока обсъждане на определени интереси.\"Тя само Ангелкова да е, на филия да я направиш\", отсече вицепремиерът.Относно акциите за ограничаване на шума по морето, Симеонов коментира, че акции по морето няма, а има проверки. Има проверки, които са се извършвали години наред от компетентните органи по отношение на шума и трудовото законодателство. Проверките се правят още от миналата година и ще продължат да се правят, защото хората си вършат работата, обясни вицепремиерът.Принципът, по който се избират заведения за проверки е според броя на сигналите, поясни още той и добави, че в София са извършени проверки на заведения по \"Витошка\" и Студентски град по сигнали на неговия коалиционен партньор Волен Сидеров.\"Не мога да отрека, че проверките в София протекоха много по-добре и при много по-голямо съдействие от компетентните органи\", оцени Симеонов и допълни, че \"когато се отиде край морето нещо им става на хората, сякаш са отишли в джунглата\".\"Това е някакъв психологически синдром, защото промяна се извършва и с някой от политиците, които стоят твърде дълго на морето\", коментира Валери Симеонов, явно имайки предвид коалиционния си партньор Волен Сидеров.", "date": "2018.09.03", "title": "Валери Симеонов постави условия, за да остане във властта"}
{"url": "https://news.bg/economics/polovinata-firmi-gubyat-porachki-zaradi-otpuskite-na-sluzhiteli.html", "text": "Половините от фирмите пропускат поръчки по време на летния сезон, защото по-голяма част от служителите им са в отпуск и не могат да насмогнат на работата. Данните са от бизнес проучване на Българската търговско-промишлена палата (БТПП) на тема \"Отпуски и работен режим през летния период\".Резултатите от проучването сочат, че половината от анкетираните изпитват трудности в месеците юни и юли заради наплива от отпускари.В същото време 26% от мениджърите се оплакват, че заради болнични и липса на кадри компаниите им пропускат да реализират по-добри резултати.Други 25% от фирмите също отчитат, че почивките се отразяват не много добре на бизнеса им, но рядко са пропускали поръчки.Въпреки че графиците за отпуските вече не са задължителни, 44% от фирмите ги изготвят и планират отпуските спрямо поръчките.В тази връзка от търговско-промишлената палата тълкуват, че фирмите имат добра вътрешна организация, но и натоварват останалата част от екипа, която замества. \"Графиците за отпуските очевидно играят важна роля в по-големи предприятия с повече персонал и по-големи обеми продукти или услуги.\"В строителния сектор се почива основно през зимата, но и тогава почивките дни били само няколко.Повече от 20 дни, взети наведнъж като летен отпуск, са рядкост за бизнеса - едва при 4% от анкетираните фирми има такава практика, отчитат от БТПП. Това основно са компании, ангажирани в сферата на образованието и някои производства. Това са основно предприятия, работещи ишлеме, като производство на текстил и облекло, производство на перилни препарати, електрически уреди, където обичайно цялата фирма излиза наведнъж в отпуск и се прекъсва дейността на определен период.Тези фирми, които затварят за определен период, са по-скоро рядкост.Преобладаващата част от служителите в различните сектори (68%) обичайно взимат в летния сезон отпуск от 5 до 10 дни.\"От една страна е достатъчно време за почивка (от 5 до 10 дни - бел. ред.), а от друга и период, в който липсата на човек от персонала няма да затрудни дейността на фирмата. Тези служители, които взимат до 5 дни отпуск, правят поне няколко пъти излизане в годишна почивка. Но това от една страна води до непълно възстановяване на служителите, а от друга се накъсва работният процес\", пишат от БТТП. Резултатите от проучването показват, че почивка от 2-3 дни не е почивка.Според синдикалисти, диетолози и изследователи, човек трябва поне една седмица да се отпусне, докато изчезне напрежението - психическо и физическо. Реалната почивка започвала след това - в оставащото време хората започват да си почиват и да трупа нови сили.Проучването разглежда и въпроса с болничните листове. Отчита се, че работодателите искат по-голям контрол върху болничните заради съмнения за взет болничен след отпуската като начин за удължаване на почивните дни.Масовият случай на издавани болнични листове е за три дни, обезщетението за които е за сметка на работодателя.\"Поради това следва да се отмени правилото, че обезщетението за първите три дни болнични е за сметка на работодателя. Ако това правило остане, следва да се нормира начин на контрол за верността на болничните листове от квалифицирани медицински специалисти с участието на работодателя.\" На това мнение е председателят на БТПП Цветан Симеонов.", "date": "2018.09.03", "title": "Половината фирми губят поръчки заради отпуските на служители"}
{"url": "https://news.bg/crime/arestuvaha-mazh-strelyal-sreshtu-chasten-sadeben-izpalnitel.html", "text": "Арестуваха възрастен мъж, стрелял тази сутрин срещу частен съдебен изпълнител, съобщи БНР.Частният съдебен изпълнител Дияна Колева е изпълнявала въвод във владение в жилището на 65-годишен мъж във Велико Търново. Собственикът, чийто апартамент е отнет, е отказал да пусне съдия-изпълнителя.Мъжът се барикадирал в жилището, а след това е стрелял. Той е задържан. Полицаите са иззели газовия пистолет.Мъжът е с чисто съдебно и криминално минало. Частният съдебен изпълнител не е пострадал. Съдебният изпълнител Колева не коментира инцидента.По случая е образувано досъдебно производство.", "date": "2018.09.03", "title": "Арестуваха мъж, стрелял срещу частен съдебен изпълнител"}
{"url": "https://news.bg/politics/borisov-se-stremi-kam-obsht-moshten-region-balkanite.html", "text": "Естественият начин да се подредят всички държави в инфраструктурата и конкурентоспособността на туризма и бизнеса е Адриатико-индийската магистрала, ще свързваме Западна Европа и Азия. Непрекъснато оказваме натиск, плановете са приети от ЕС и в момента се стремим активно са свързаност между София-Белград, София-Солун, София-Будапеща, като магистралата за Солун е пред завършване, коментира премиерът Бойко Борисов на пресконференция в Подгорица, Черна гора.Борисов разговаря с министър-председателя на Черна гора Душко Маркович, с президента Мило Джуканович и с председателя на Скупщината Иван Брайович. По време на разговорите се обсъждат напредъкът по европейската перспектива на страните от Западните Балкани и регионалното и двустранно сътрудничество.Във връзка с изграждането на пътища и инфраструктура българският премиер обясни, че интерес има, има заеми от Световната банка, Европейската банка и средствата ще се връщат от бюджетни средства и най-вече чрез ТОЛ системи.Трябва да се направи по-лесно преминаването през границите на Балканите, да се уеднаквят таксите и за преминаване, както и ТОЛ таксите и Балканите да станат един общ мощен регион, добави Борисов.Той обясни, че Черна гора получава пълна подкрепа и Борисов се надява без да се бърка на Косово и Сърбия, те да продължат мирния процес, защо само с тях може да се случи тази голяма балканска свързаност. Премиерът разчита и на Македония и Албания да продължат своите реформи.До нова година е времето да се поставят темите за Западните Балкани, като ролята на канцлера Курц е много важна във връзка и с австрийското европредседателство.Показахме че можем да пазим границата на ЕС с политическа воля, работещо споразумение с Турция, видеонаблюдение и нула мигранти към Европа. Щом България може и Черна гора може, коментира Борисов.Той обясни, че го интересува доставката на ток, България има два реактора и може да се направи едно смесено дружество и с колегите от Сърбия за доставка и до Италия, един работещ и печеливш проект.Възложено е на експерти да мислят и в Черна гора за една такава структура следващите 2 месеца. Борисов изтъкна плюсовете на черногорският подводен кабел до Италия и българското производство на енергия. Имаме и много голям опит с хидросъоръжения, да си сътрудничим и в зелената енергия, подчерта той. Доста теми разгледахме, но след един два месеца ще говорим с конкретика, имаме какво да работим.Стига сме говорили за мигранти, нека да пренасяме енергия, туристи, бизнес, три-четири години само за мигранти говорим в Европа, нека да развиваме БВП, социалната политика и доходите, това можем да развием, коментира Бойко Борисов.Министър-председателят Бойко Борисов бе награден с орден \"Черна гора\" с лента от президента на страната Мило Джуканович. Най-висшето държавно отличие беше връчено на българския премиер в знак на благодарност за последователните му усилия и подкрепата на страната ни за европейската перспектива на Черна гора.В своята реч премиерът Борисов благодари за наградата и заяви, че това е оценка за България по време на европредседателството. Българският министър-председател припомни, че през тези 6 месеца страната ни положи огромни усилия за европейското приобщаване на страните от Западните Балкани.\"Всички дойдоха в София, направихме много срещи, след това инициативата \"16+1\" и Берлинския процес в Лондон. Ще продължаваме активно да си сътрудничим в рамките на НАТО и съм убеден, че ще продължим да работим заедно и в ЕС\", заяви още премиерът Борисов.\"Приятелството и подкрепата, която Бойко Борисов оказа, е много по-дълга от тези 12 години независимост на Черна гора. Бойко Борисов, като министър-председател, сложи един своеобразен отпечатък в двустранните отношения\", заяви по време на награждаването президентът Джуканович.", "date": "2018.09.03", "title": "Борисов се стреми към общ мощен регион - Балканите"}
{"url": "https://news.bg/world/desetima-prostrelyani-v-apartamenten-kompleks-v-kaliforniya.html", "text": "Десетима души, включително деца, се били простреляни в апартаментен комплекс в град Сан Бернардино в американския щат Калифорния снощи, съобщиха от местната полиция, като трима души се намират в критично състояние.\"Получихме обаждане около 22:45 часа (8:45 ч. българско) за стрелба\", уточниха от полицията, допълвайки: \"Открихме 10 жертви на мястото на събитието. Трима са в изключително тежко състояние.\"Стрелбата се е случила по време на горещ отпускарски уикенд в града, който се намира на около 96 километра източно от Лос Анджелис.Хората са се били събрали навън, играейки игри в общата площ на апартаментния комплекс.Засега няма заподозрян или мотив за стрелбата. Никакви оръжия не са били открити на мястото.Стрелбата беше извършена седмица след като геймър простреля деветима души и уби двама състетзатели на турнир за видео игри в град Джаксънвил, щата Флорида.", "date": "2018.09.03", "title": "Десетима простреляни в апартаментен комплекс в Калифорния"}
{"url": "https://news.bg/crime/prokuraturata-obzhalva-domashniya-arest-na-politsaya-ot-silistra.html", "text": "Окръжната прокуратура в Силистра внесе протест срещу взетото от съда решение за домашен арест на полицая, поискал подкуп от разследвано лице в Силистра. Въпреки извършеното от него престъпление, при което са налице данни, че той може да извърши друго престъпление, ако е на свобода, съдът е взел под внимание факта, че сам се грижел за малолетното си дете, както и за болните си родители.Според прокуратурата взетата мярка за неотклонение \"Домашен арест\" е незаконосъобразна, тъй като на свобода К.У. има възможност да влияя върху определени лица и свидетели.С оглед механизма на извършеното престъпление от К.У. и предвиденото тежко наказание за подкуп - лишаване от свобода от 3 до 10 години, глоба до 20 000 лева и лишаване от права да заема определени длъжности, това може да го мотивира да се укрие.За това прокуратурата предлага решението на Силистренския окръжен съд да бъде отменено.Припомняме, че разследващият полицай К.У., който е с над 10 години стаж в системата, и приел 300 лева от разследваното лице, срещу което водел наказателно производство.Подкупът бил поискан, за да издейства отмяна на мярката \"Забрана за напускане на страната\" и за да снеме криминалистическа регистрация.След това Окръжната прокуратура в Силистра ", "date": "2018.09.03", "title": "Прокуратурата обжалва домашния арест на полицая от Силистра"}
{"url": "https://news.bg/regions/zapochna-remont-na-uchastaka-ot-tezhkiya-intsident-kray-svoge.html", "text": "Започва ремонтът на участъка от тежкия инцидент на пътя Своге - София, съобщиха по АПИ.Днес ще се фрезова участъкът от водостока, преди тежкия пътен инцидент до моста над река Лесковдолска, в който Дейностите днес ще се извършват без спиране на движението в една лента.Необходимо е шофьорите да карат внимателно и със съобразена скорост.Утре, 4 септември, когато ще се преасфалтира участъкът, движението по път Своге - София ще бъде спряно.Обходните маршрути за леките автомобили са път София - Монтана и след това път Своге - Искрец - Бучин Проход.Тежкотоварните камиони и автобусите, идващи от Видин по път Е-79 и пътуващи към Своге ще бъдат отклонявани при Ребърково в посока Ботевград.Със заповед на председателя на АПИ Светослав Глосов през следващата седмица ще бъде направена инспекция на пътната безопасност и преглед на цялостното състояние на участъка от Своге - София.На целия близо 82-километров участък на път Мездра - Ребърково - Елисейна - Своге - Нови Искър, ремонтиран от Сдружение \"Трейс Своге\", ще бъдат взети асфалтови проби от цялото трасе, за да се провери качеството на положения асфалт.Сдружение \"Трейс Своге\" е отстранил констатираните дефекти по пътя. Изкърпени са всички дупки и неравности.Ремонтирани са и две пропадания след разклона за село Ромча и в Искърскотото дефиле.", "date": "2018.09.03", "title": "Започна ремонт на участъка от тежкия инцидент край Своге"}
{"url": "https://news.bg/energy/shefat-na-nek-politicheskiyat-risk-e-po-pritesnitelen-za-investitorite-v-aets-belene.html", "text": "Политическият риск е по-притеснителен от липсата на държавни гаранции за строежа на АЕЦ \"Белене\". Това стана ясно от думите на изпълнителния директор на Националната електрическа компания (НЕК) Петър Илиев пред БНР.Според него опасенията им са, че ако участват като инвеститори или като акционери, след време някой може да ги спре... \"Като говорим за държавни гаранции, ние говорим за държавни гаранции относно цената на електрическата енергия. По други начини могат да бъдат подпомагани тези инвеститори, а после във всички случаи държавата ще има регулираща и стопираща квота\", каза шефът на НЕК.По думите му за израждане на АЕЦ \"Белене\" има интерес и от корейски инвеститор, освен официално заявявания досега от руски и китайски компании. Преговорите са на начално ниво.\"Идваха и Корейската държавна асоциация, която отговаря за Източна Европа. Китайците идваха - те са няколко корпорации. Когато бъде обявена процедурата, тогава вече сигурно ще дойдат повече\", очаква Илиев.Към момента разходите на НЕК по проекта за АЕЦ \"Белене\", които са около милион на година, не са признати в цената на електрическата енергия.Според шефа на НЕК, грижата за втората атомна електроцентрала става за сметка на част от печалбата на НЕК. Илиев очаква строителството на проекта скоро да започне.Според него отчетените преди месец от НЕК загуби са заради цената на електроенергията от \"привилегированите производители\". Припомняме, от НЕК признаха, че едва ли ще се справят без финансовата подкрепа на собственика си - Българския енергиен холдинг.\"Много от привилегированите производители - ВЕИ, топлофикации, американски централи, даваха енергията на НЕК, а цената, която е определена от КЕВР не може цялата да бъде компенсирана. Затова се получиха тези загуби\", обясни позицията си Илиев.Според него  още първия месец е дал добри финансови резултати за НЕК - над 20 милиона печалба\". Въпреки печалбата, според шефа на НЕК все още тя не е достатъчна, за да започне обслужването на кредита към БЕХ, смята Илиев.Той обясни проблема при американските централи с двукомпонентната цена - тя е била доста висока поради по-малкото им натоварване. След 01 юли те са почти максимално натоварени и надеждите в НЕК са тя да бъде \"доста по-поносима и сравнима с цената, която е на свободния пазар\".Енергията, която се произвежда от въглищни централи, става все по-непродаваема заради покачващите се цени на въглеродните емисии, подчерта той.\"В ценовото решение от 01 юли цената на въглеродните емисии ни е призната 9 евро, а вчера бяха 21 евро. Четох прогнози, че до края на годината ще станат 25 евро, а до края на полугодието на следващата година -30. Тя става двойна от цената на въглищата. А България не може да спре въглищните централи...\", обясни шефът на НЕК.Според него, съседните страни също не разполагат с достатъчно свободни мощности, които да предоставят на България, посочи Петър Илиев.Припомняме, на 27 юни 2018 г. министрите от третия кабинет \"Борисов\" отмениха решение, взето по време на първия кабинет \"Борисов\", което се отнася за изграждане на АЕЦ \"Белене\".Това стана след като на  решиха да възобновят действията по търсенето на възможности за изграждане на АЕЦ \"Белене\". Условието е това да стане съвместно със стратегически инвеститор, на пазарен принцип и без предоставяне на държавна гаранция, чрез отделяне на активите и пасивите за проекта АЕЦ \"Белене\" в отделно проектно дружество.По думите на енергийния министър Теменужка Петкова до началото на 2019 година е реалистично .Според изпълнителния секретар на БУЛАТОМ Станислав Георгиев, за да има , трябва да се определи формата, под която държавата може да подпомогне проекта.\".", "date": "2018.09.03", "title": "Шефът на НЕК: Политическият риск е по-притеснителен за инвеститорите в АЕЦ \"Белене\""}
{"url": "https://news.bg/crime/prokuraturata-iska-postoyanen-arest-za-nadziratelya-pregazil-dete.html", "text": "Окръжна прокуратура Пазарджик внесе искане в съда за определяне на мярка за неотклонение \"задържане под стража\" спрямо 46-годишния Г.Д., прегазил дете. Той е привлечен като обвиняем за това, че е шофирал пиян и е причинил смъртта на 16-годишно момче.Припомняме, че на 30 август на пътя между селата Сарая и Ивайло, обвиняемият застигнал група деца, като по непредпазливост ударил с автомобила си и причинил смъртта на 16-годишно момче, което управлявало велосипед.Полицията установила 1,58 промила алкохол в кръвта на шофьора.", "date": "2018.09.03", "title": "Прокуратурата иска постоянен арест за надзирателя, прегазил дете"}
{"url": "https://news.bg/int-politics/izrael-zaplashi-da-udari-voenni-pozitsii-na-iran-v-irak.html", "text": "Министърът на отбраната на Израел Авигдор Либерман даде знак, че еврейската държава може да атакува военни цели на Иран в Ирак, както направи чрез извършването на десетки въздушни удари в разкъсваната от война Сирия, съобщава \"Ройтерс\".\"Със сигурност наблюдаваме всичко, което се случва в Сирия, а по отношение на иранските заплахи не се ограничаваме само до сирийската територия. Това също трябва да е ясно\", изтъкна Либерман на конференция в Йерусалим.Запитан дали това включва Ирак, където според източници на \"Ройтерс\" Иран е предоставил балистични ракети на свои приближени шиитски групировки, Либерман отсякъл: \"Казвам, че ще се борим с всякаква иранска заплаха и няма значение откъде идва тя ... Свободата на Израел е абсолютна. Ние си запазваме тази свобода на действие.\"", "date": "2018.09.03", "title": "Израел заплаши да удари военни позиции на Иран в Ирак"}
{"url": "https://news.bg/crime/zadarzhaha-9-dushi-sled-mele-pred-rayonnoto-v-samokov.html", "text": "Полицаите в Самоков задържаха 9 души, участвали в масов бой, възникнал пред сградата на Районното управление в града. Действията на органите на реда предотвратили разрастването на мелето, пишат от пресцентъра на МВР.Масовият бой станал в събота, 1 септември, около 23.30 часа. Тогава бил подаден и сигнал, че на улица \"Странджа\" в Самоков е възникнало масово сбиване между 12 души.Към мястото са изпратени екипи на полицията, пред които 39-годишна жена посочила, че тя и нейни роднини били нападнати от семейство, с което имат стара вражда.В същото време в местното районно управление се появили три лица от въпросното семейство, които от своя страна пожелали да подадат жалба срещи трима от първата фамилия. Те посочили, че около 22 часа същата вечер трима от опонентите им го заплашили с нож пред магазин.Излизайки пред сградата на управлението, тримата от втората фамилия били посрещнати от тълпа от над 30 души, носещи брадви, бухалки и ножове, които предприели саморазправа с тях и чакащите ги отвън техни близки.С цел прекратяване на масовото меле били мобилизирани всички налични служители на районното в Самоков.Униформените успели да разпръснат агресивната тълпа.При инцидента пострадали двама мъже, единият от които е прегледан и освободен за домашно лечение, а другият - настанен за лечение в самоковската болница с прободна рана, но без опасност за живота.По случая започнало разследване. В хода на предприетите действия полицаите успели да установят самоличността на най-дейните участници в сбиването.Последвала специализирана полицейска операция по задържането на извършителите възстановяването на добрия обществен ред.В акцията взели участие и униформени от районните управления в Костенец, Ихтиман, както и колегите им от Специализирани полицейски сили към СДВР и жандармерията.Първоначално полицаите арестували 5 души от Самоков, сред които и 2 жени. Други трима са обявени за общодържавно издирване. Впоследствие същите са установени и арестувани. Задържан е бил и още един участник в мелето пред полицията.По случая е образувано досъдебно производство, работата на полицаите продължава под ръководството на прокуратурата.", "date": "2018.09.03", "title": "Задържаха 9 души след меле пред районното в Самоков"}
{"url": "https://news.bg/int-politics/kitay-predostavya-60-mlrd-dolara-finansova-podkrepa-na-afrika.html", "text": "Китай ще предостави 60 млрд. долара финансова подкрепа за Африка. Това обяви президентът на Китай Си Цзинпин при откриването на важна среща на високо равнище Китай-Африка, съобщава \"Ройтерс\".Подкрепата ще бъде предоставена под формата на държавна помощ, както и инвестиции и финансиране от финансови институции и компании, уточни Си в реч, излъчвана на живо по държавната телевизия.Китай също така ще увеличи вноса си от Африка, особено на ресурсни продукти, както и ще улесни издаването на облигации на африкански финансови институции в Китай, добави китайският държавен глава.", "date": "2018.09.03", "title": "Китай предоставя 60 млрд. долара финансова подкрепа на Африка"}
{"url": "https://news.bg/regions/ochakva-ni-slanchevo-vreme-predi-obyad.html", "text": "Времето преди обяд ще е слънчево, а след обяд ще се развива купеста и купесто-дъждовна облачност, като в западната половина от страната се очакват краткотрайни превалявания, възможно е в отделни райони и да прегърми. Вятърът ще е слаб и до умерен от изток-североизток в Източна България и Дунавската равнина, а максималните температури ще са предимно между 29 и 34 градуса.Над Черноморието ще е слънчево и ще духа слаб до умерен изток-североизточен вятър, като максималните температури ще са между 28 и 30 градуса, а температурата на морската вода е от 26 градуса по северното до 29 градуса по южното крайбрежие.В планините ще е предимно слънчево, но в следобедните часове ще се развие купеста и купесто-дъждовна облачност и на места ще има краткотрайни валежи с условия за гръмотевици.От вторник се очаква захладяване и в следващите дни температури ще са под 30 градуса ще има променлива облачност и превалявания от дъжд. В сряда над Северна България ще има валежи, придружени с гръмотевици, а в останалата част от страната ще има слаби превалявания от дъжд, като максималните температури ще бъдат между 20 и 30 градуса. В четвъртък валежите ще намалеят и в петък се очаква слънчево време с променлива облачност и без валежи. Следващите почивни дни времето ще слънчево и топло, като максималните температури ще са между 21 и 30 градуса.", "date": "2018.09.03", "title": "Очаква ни слънчево време преди обяд"}
{"url": "https://news.bg/crime/valcho-arabadzhiev-izliza-na-svoboda-sreshtu-garantsiya.html", "text": "20 хиляди лева парична гаранция за Вълчо Арабаджиев, Румелия Кирилова и Елена Караянчева, задържани за 72 часа при  в София и Пловдив.Според специализирания наказателен съд няма опасност тримата задържани да се укрият и да извършат ново престъпление.Решението си спецсъда взе късно снощи, след като още в началото на съдебното заседание беше взето решение мярката да бъде засекретена. Мотивът беше, че при разследването са били използвани СРС-та и можело да се разгласи държавна тайна.Съдът се мотивира, че през по-голямата част от живота си Вълчо Арабаджиев е живял извън България и може да се допусне, че не може да знае какъв в произходът на парите на родителите му, които той е държал в банкови касети.Илиян Василев, адвокат на Вълчо Арабаджиев посочи, цитиран от БиТиВи, че няма извършено престъпление, но след като има искане за задържане, съдът трябва да направи обосновано предположение за вина. По думите му това значи, че може да се направи обосновано предположение, че си извършил престъпление, защото някой те е посочил с пръст.Припомняме, миналата седмица при спецоперация  бяха , на шестима от които бяха повдигнати обвинения. Именно сред тях беше и синът Вълчо Арабаджиев, който е с обвинение за пране на пари.Зам.-прокурорът Иван Гешев изказа удивлението си от автомобилния парк на Арабаджиев, като обясни на брифинга в деня след обиските и арестите, че пари са извирали буквално отвсякъде.", "date": "2018.09.03", "title": "Вълчо Арабаджиев излиза на свобода срещу гаранция"}
{"url": "https://news.bg/crime/ivan-geshev-arabadzhievi-se-ukrivat.html", "text": "В момента Ветко и Маринела Арабаджиеви не са на почивка, по-скоро се укриват. Това заяви ръководителят на Спецпрокуратурата и зам.-главен прокурор Иван Гешев в интервю по Нова телевизия.По последна информация Арабаджиеви са се намирали във Франция. Гешев не потвърди уточнението, че точното място е Сен Тропе.За Ветко и Миринела Арабаджиеви вече е издадена Червена бюлетина и те се издирват от Интерпол и Европол. Иван Гешев уточни, че задържането им зависи от редица процедури, включително от това дали издирваните се намират в ЕС или са извън Общността.Във връзка с решението на спецсъда от вчера вечерта синът Вълчо Арабаджиев да излезе на свобода срещу гаранция, Иван Гешев уточни, че защитата е поискала заседанието да се проведе при закрити врата. Това, по думите на Гешев, означава, че точно защитата не иска определени факти да станат публично достояние. Стана ясно, че прокуратурата ще протестира решението на съда.Иван Гешев обяви и че прокуратурата е предприела действия, когато са събрани нужните доказателства за престъпна дейност. Към момента инкриминираният период е от началото на годината - януари 2018 г.При обиските обаче е открита екселска таблица с данни за захарния завод в Пловдив от 2008 г. насам и най-вероятно инкриминираният период ще се удължи към този период.Става въпрос за укрити десетки милиони лева, посочи Иван Гешев. Така, по думите му, обвинението може да стане за над 100 млн. лв.\"Попитайте кой държи 10 млн.лв кеш? Това са изпрани пари\", посочи Иван Гешев и заяви, че ще протестират решението за освобождаването на Арабаджиев под гаранция.Припомняме, миналата седмица при  бяха , на шестима от които бяха повдигнати обвинения. Именно сред тях беше и синът Вълчо Арабаджиев, На брифинг след арестите Иван Гешев обяви, че полицаите са откривали пари буквално навсякъде, а автомобилният парк на Арабаджиеви е бил впечатляващ.", "date": "2018.09.03", "title": "Иван Гешев: Арабаджиеви се укриват"}
{"url": "https://news.bg/world/zadarzhaha-za-prestapno-seksualno-povedenie-kitayski-miliarder-v-sasht.html", "text": "Изпълнителният директор на китайския компания JD.com, Лу Цянгдонг, за кратко е арестуван в САЩ по обвинения в престъпно сексуално поведение, съобщава БиБиСи.На 7.9 млрд. долара се оценява настоящото състоянието на Цянгдонг, според \"Форбс\", той споделя 140-то място с още двама души в списъка на милиардерите за 2018 г.Според JD.com Лу, известен също като Ричард Лу, е лъжливо обвинен, а полицията твърди, че разследването продължава. Цянгдонг е задържан в Минеаполис и освободен след няколко часа. В изявление на китайската компания коментира, че арестът е на база на \"неоснователно обвинение\".\"Ние взехме решението да го освободим, но това не е показателно за доказателствата по случая. Няма абсолютно никакво ограничение в неговото пътуване. Приемаме, че ако трябва да се свържем с него, ние ще можем да го направим\", коментира Джон Елдър, полицейски служител по връзки с обществеността.", "date": "2018.09.03", "title": "Задържаха за престъпно сексуално поведение китайски милиардер в САЩ"}
{"url": "https://news.bg/disasters/200-godishniyat-natsionalen-muzey-na-rio-de-zhaneyro-gori.html", "text": "Огромен пожар опустошава 200-годишния национален музей в Рио де Жанейро в Бразилия, унищожавайки колекция от повече от 20 милиона експоната, вариращи от археологически находки до исторически спомени, съобщава \"Ройтерс\".Унищожението на сградата, някога дворец на императори, е \"неизмерима загуба за Бразилия и света, двеста години работа, научни изследвания и знания са загубени\", коментира президентът Мишел Темер.Няма информация за жертви и за вероятната причина за пожара. Музеят, който е свързан с федералния университет в Рио де Жанейро и образователното министерство, е основан през 1818 година.В него се помещават няколко забележителни колекции, включително египетски артефакти и най-старата човешка вкаменелост в Бразилия.Не само бразилска история е в пламъци, мнозина виждат в това метафора за града и за страната като цяло, пише БиБиСи.Рио де Жанейро е в криза. Нарастващото насилие, дълбокият икономически упадък и политическата корупция се съчетават и превръщат града в сянка на това, което някога е бил. През 2016 г. Бразилия домакинства Олимпийските игри и вложи милиарди долари и ударът за Рио бе голям. Към това се добавя и фактът, че федералните разходи са намалени, а с нарастващото насилие и броят на туристите също намалява.Мнозина отбелязват, че музеят е пренебрегван и недофинансиран от години и сега, последствията са опустошителни за Бразилия.", "date": "2018.09.03", "title": "200-годишният Национален музей на Рио де Жанейро гори"}
{"url": "https://news.bg/politics/siderov-prodalzhava-napred-s-ili-bez-nfsb.html", "text": "С или без НФСБ ще вървим напред, каза лидерът на \"Атака\" Волен Сидеров по bTV, според когото е важно да се изпълнява програмата за управление на кабинета.Лично Волен Сидеров няма намерение да става министър, тъй като според него е важна работата му в парламента.Волен Сидеров определи като неверни твърденията на вицепремиера Валери Симеонов, че \"правителството се управлява еднолично\". По думите му причината за критиките е, че Симеонов се опитва да извоюва министерски пост.Припомняме, че днес ще бъде обявена официална позицията на НФСБ за това дали ще останат в управлението и коалицията.След заседание край морето през почивните дни, партията на Валери Симеонов - НФСБ, излезе с остри критики към премиера Бойко Борисов и ГЕРБ.Валери Симеонов се обяви против едноличния стил на управление на Борисов по отношение на кадрите, тъй като оставките на тримата министри - Валентин Радев, Николай Нанков и Ивайло Московски - не са съгласувани с коалиционните партньори.По думите на Волен Сидеров до края на тази седмица вероятно няма да станат ясни имената на новите министри, тъй като премиерът не бърза с това решение.Сидеров обяви, че в разговор с премиера, двамата са се обединили около мнението, че начело на МВР трябва да застане човек от системата, който я познава от вътре и ще бъде по-добре приет от служителите.", "date": "2018.09.03", "title": "Сидеров продължава напред с или без НФСБ"}
{"url": "https://news.bg/int-politics/yaponiya-spira-vnosa-na-petrol-ot-iran-zaradi-natiska-ot-sasht.html", "text": "Япония се готви да спре вноса на петрол от Иран през октомври заради заплахите от страна на САЩ да санкционират всички страни, които търгуват с Техеран, съобщава \"Франс прес\".Според различни информации Токио е поискал от Вашингтон освобождаване от санкциите, за да може да продължи да внася ирански петрол, но американските власти не са одобрили искането. Японските търговци на едро не разкриват никаква допълнителна информация.Президентът на САЩ Доналд Тръмп през май реши да оттегли страната от ядреното споразумение с Иран. Вашингтон отново наложи санкции срещу Техеран през миналия месец, а Тръмп заяви, че всеки, който прави бизнес с Иран, не може да продължи да търгува със САЩ.Новият кръг санкции, насочени към иранската петролна индустрия и банковия сектор, се очаква да влязат в сила през ноември.", "date": "2018.09.03", "title": "Япония спира вноса на петрол от Иран заради натиска от САЩ"}
{"url": "https://news.bg/int-politics/sasht-zagovoriha-za-prekratyavane-na-voynata-v-afganistan.html", "text": "Командирът на войските на САЩ и НАТО в Афганистан Джон Никълсън младши призова за прекратяване на войната в Афганистан, като той скоро се оттегля от поста си, пише в. \"Ню Йорк таймс\".Американските сили останаха в Афганистан, след като президентът Доналд Тръмп агитираше по време на предизборната кампания за тяхното изтегляне от разкъсваната от война страна. Също така, според информацията, Никълсън не се е срещал с президента след встъпването в длъжност на Тръмп в началото на 2017 г.\"Чии гласове са по-важни? Аутсайдерите, които ви насърчават да се биете, или гласовете на собствения ви народ, които ви насърчават да постигнете мир?\", запита Никълсън, повтаряйки значението на приключването на войната в Афганистан.Въпреки че страните в конфликта се договориха за спиране на огъня по-рано тази година, боевете не спряха. Наскоро президентският дворец в афганистанската столица Кабул беше обект на ракетно нападение по време на реч на афганистанския президент Ашраф Гани.", "date": "2018.09.03", "title": "САЩ заговориха за прекратяване на войната в Афганистан"}
{"url": "https://news.bg/world/400-zatvornitsi-izbyagaha-ot-zatvora-v-tripoli.html", "text": "Около 400 затворници избягаха от затвора в столицата на Либия в хаоса на боевете между съперничещи въоръжени групировки, коментира служител на съдебната власт, след като ООН призова противниците да се срещнат във вторник, съобщава \"Ройтерс\".Затворниците отворят вратите на затвора \"Айн Зара\" и пазачите не успяват да ги спрат. Затворът е разположен в южната част на Триполи, засегната от седмица от тежки боеве между съперничещи си групи.Отделно от това, ракета падна в неделя в лагера \"Ал-Фала\" за разселени хора от Таурга, убивайки двама и ранявайки седем души, включително две деца.Ракета е ударила и хотел \"Уаддан\" в центъра на Триполи, близо до италианското посолство, трима души са ранени, съобщават от персонала на хотела.Свирепи сблъсъци избухнаха миналата седмица между \"Седма бригада\", или \"Каният\" от Тархуна, град на 65 км югоизточно от Триполи, срещу \"Революционерите бригади на Триполи\" и \"Науаси\", две от най-големите въоръжени групировки в столицата.Правителството, подкрепяно от ООН, обяви извънредно положение в столицата \"предвид сериозността на ситуацията\". Въпреки че правителството формално управлява, то не контролира столицата, където въоръжените групи са в коалиция управляващите, но действат с автономия, често мотивирана от пари и власт.За да сложи край на сблъсъците, мисията на ООН в Либия призова \"различните заинтересовани страни\" да се срещнат във вторник по обяд за \"спешен диалог по въпросите свързани със сигурността\".", "date": "2018.09.03", "title": "400 затворници избягаха от затвора в Триполи"}
{"url": "https://news.bg/economics/87-sa-umartvenite-zaradi-chuma-svine.html", "text": "87 са умъртвените заради чума свине, \"ако са заразени, опасността е да заколят прасета, които са болни, и това да доведе до разнасяне на заболяването\", коментира пред НоваТВ изпълнителният директор на БАБХ д-р Дамян Илиев.\"Заболяването най-бързо се разпространява чрез храната - свинско месо или продукти, които са от животни, които са заклани и са били в стадий, в който не е било достатъчно ясно дали са болни. Така продуктът може да измине много километри и заболяването рязко да се разпространи\", обясни д-р Илиев.Ветеринари чакат резултати от пробите и от другите села, в района на село Тутраканци са умъртвени десетки животни, но не всички от тях са регистрирани, а само за тези животни се изплащат обезщетения. \"Предприемат се всички мерки. По данни на БАБХ в село Тутраканци хуманно са , като голяма част от тях не са регистрирани. Извършва се дезинфекция, полицейски постове са поставени на входовете и изходите на селото\", коментира в събота Румен Порожанов.Изпълнителният директор на Българската агенция по безопасност на храните (БАБХ) посъветва стопаните при всяко съмнение да уведомяват ветеринарните власти.Припомняме, вчера, 31 август, беше регистрирано .Положителна проба даде , област Варна.", "date": "2018.09.03", "title": "87 са умъртвените заради чума свине"}
{"url": "https://news.bg/int-politics/germaniya-zove-es-da-ne-stoi-pred-sasht-kato-zaytsi-pred-boa.html", "text": "Министърът на външните работи на Германия Хайко Маас призова Европейския съюз да се откаже от принципа на единодушното приемане на решения, за да не бъде \"като зайци пред боа\" във връзка със санкциите, наложени от САЩ. Това подчерта той в интервю за германския в. \"Билд\".Маас, коментирайки отношенията между Европа и САЩ, е разкритикувал американския президент Доналд Тръмп заради изявленията му, че Европейският съюз е враг на Съединените щати.\"В случай на икономически санкции или налагането на мита от страна на САЩ, ние не трябва да стоим като зайци пред боа\", изтъкнал германският първи дипломат.Той също така уверил, че в Европа нямало разединение, като напомнил обединената реакция на ЕС по отношение на въведените от Вашингтон мита върху стоманата и алуминия и оттеглянето на САЩ от ядреното споразумение с Иран.Хайко Маас е подчертал необходимостта от промяна на реда за вземане на важни външнополитически решения от страна на Европейския съюз, тъй като действащият регламент, основан на единодушие, допринася според него за увеличение на напрежението в рамките на ЕС.По-рано германският външен министър разкритикува политиката на САЩ в областта на външната търговия, заявявайки, че търговската война между Китай и САЩ застрашава Германия, а стремежът на американците да влияят върху енергийния пазар на ЕС с помощта на санкции срещу Русия е неприемлив.", "date": "2018.09.03", "title": "Германия зове ЕС да не стои пред САЩ като зайци пред боа "}
{"url": "https://news.bg/politics/shte-izbutvat-predsrochnite-izbori-vsyacheski-ubeden-politolog.html", "text": "Предсрочни избори няма да има сега веднага. Ще ги избутват всячески, а защо не и да стигнат до пълен мандат. Това обяви политологът Първан Симеонов в сутрешния блок на Нова телевизия.Днес трябва да стане ясно остава ли НФСБ на вицепремиера Валери Симеонов коалиционен партньор в кабинета \"Борисов 3\", след като възникна напрежение след  след тежката катастрофа карй Своге. Вчера НФСБ излезе с остра позиция срещу премиера, в която го обвини в еднолично управление и ликвидиране на държавността във връзка с поисканите оставки на тримата министри. \"Оставките трябва да минат, въпреки някои нюанси. По-скоро г-н Валери Симеонов би следвало да остане в този формат. Г-н Марешки предварително каза, че ще подкрепи, г-н Сидеров ще подкрепи, вероятно и ДПС в такива моменти също ще подходи услужливо\", коментира Симеонов.От своя страна политологът Антоний Гълъбов заяви, че \"дори и да приемем, че една от трите партии, между тях няма никакво желание да изградят коалиция, дори една от трите партии да оттегли едностранно подкрепата си, това няма да промени конфигурацията на управлението\". Според него обаче напрежението между тях ще продължи.\"Ние сме в предизборна кампания и то на 2 хоризонта. Непосредствено предстоящите избори за Европейски парламент в малка степен интересуват българските партии, защото се виждат в друга роля. Но критичните избори са догодина - за местни органи на властта\", коментира Гълъбов.", "date": "2018.09.03", "title": "Ще избутват предсрочните избори всячески, убеден политолог"}
{"url": "https://news.bg/politics/valentin-radev-podavame-ostavki-zashtoto-taka-se-pravi.html", "text": " Хората очакват нещо да се случи, подаваме оставки, защото така се прави, това е политическата отговорност, коментира пред НоваТВ вътрешният министър в оставка Валентин Радев.\"Направихме много, но въпреки това стана тази трагедия. Винаги си мисля обаче колко спасихме и какво направихме, за да не се случва това. Да, но се случи\", допълни той.Радев допълни, че не е искал революция в МВР, а нещата да се случват постепенно. \"Това и направихме. Във ведомството трябва да се случат бавни и устойчиви промени и работих точно за това. Много пъти ми искаха оставката, преглъщах и знаех, че правя правилни неща\", обясни той.Припомняме, трима министри Ивайло Московски, Николай Нанков и Валентин Радев са подали оставки пред премиера. Новината съобщи лично строителният министър на извънреден брифинг в Министерски съвет. По този начин тримата искат да поемат отговорност за . Волен Сидеров, според когото е важно да се изпълнява програмата за управление на кабинета. Той няма намерение да става министър, тъй като според него е важна работата му в парламента.Вчера, от  Борисов по отношение на кадрите, който не е съгласуван с коалиционите партньори и който бил в противоречие с т. 6 от Коалиционното споразумение.Вицепремиерът и министър на отбраната Красимир  в правителството.\" и възраженията на коалиционния партньор Валери Симеонов, че не е бил попитан за оттеглянето им\", коментира председателят на парламента Цвета Караянчева.В събота Борисов коментира, че \". Защото ние не сме БСП. Два пъти в мандат на БСП падат банки. Виждате, навсякъде, където възникне проблем, изникват скрити клетки, които веднага провокират.\"", "date": "2018.09.03", "title": "Валентин Радев: Подаваме оставки, защото така се прави"}
{"url": "https://news.bg/crime/zadarzhaha-21-godishen-organiziral-gonka-na-politsiyata-v-sofiya.html", "text": "Полицията задържа 21-годишен младеж отказал да спре на сигнал ‚ \"стоп палка\" в столицата, съобщиха от прокуратурата.На кръстовището на бул. \"Ломско шосе\" и ул. \"Лазарица\", Е. Василев, не спрял на подаден сигнал на служителите на реда и продължил да се движи по ул. \"Гайдарче\", което наложило полицаите да го преследват. Гонката е станала около 3 и 45 часа през нощта.Предстои да бъде изготвено искане за вземане спрямо него на мярка за неотклонение \"Задържане под стража\".", "date": "2018.09.03", "title": "Задържаха 21-годишен, организирал гонка на полицията в София"}
{"url": "https://news.bg/regions/razpilyano-brashno-blokira-am-hemus-do-12-chasa-v-posoka-varna.html", "text": "Около 6 и 30 часа, на АМ \"Хемус\", до отбивката за с. Млада Гвардия от камион \"ДАФ\" изпадат два палета пакети с брашно което се е разпиляло по пътното платно.За почистване на пътния участък се налага платното за движение в посока Варна, в участъка между с. Невша и Провадия, да бъде затворен в интервала 10:30 - 12:00 часа.", "date": "2018.09.03", "title": "Разпиляно брашно блокира АМ \"Хемус\" до 12 часа в посока Варна"}
{"url": "https://news.bg/int-politics/yaponiya-obeshta-da-se-stremi-kam-vzaimno-priemliv-miren-dogovor-s-rusiya.html", "text": "Япония ще продължи усилията за разрешаване на териториалните спорове с Русия и подписването на взаимно приемлив мирен договор, който официално ще сложи край на техния конфликт, който датира от Втората световна война. Това обяви главният секретар на японското правителство Йошихиде Суга, цитиран от местните медии.\"Ще се опитаме да разрешим териториалния спор и да подпишем мирен договор, основан на идея, ориентирана към бъдещето, според която Япония и Русия в края на краищата ще могат да намерят вариант, който да бъде приемлив и за двете страни\", коментира той.Суга обаче отбелязал, че Русия засилва военното си присъствие на четирите оспорвани острова на Курилския архипелаг въпреки честите протести на Токио.\"Използвайки разнообразни възможности, ние протестирахме по този въпрос. За да разрешим проблема из основи, е необходимо да се реши проблемът за северните територии\", подчерта Суга, имайки предвид островите Итуруп, Кунашир, Шикотан и Хабомай, по-известни като Курилските острови, които са контролирани от Русия от Втората световна война насам, но Япония също има териториални претенции към тях.", "date": "2018.09.03", "title": "Япония обеща да се стреми към взаимно приемлив мирен договор с Русия"}
{"url": "https://news.bg/politics/nankov-ne-vizhda-predpostavki-za-ostavka-na-pravitelstvoto.html", "text": "Министърът на регионалното развитие в оставка Николай Нанков заяви пред bTV, че за оставка на правителството не може да се говориПо думите му има конкретни ангажименти и правомощия в провеждането на политики на три ведомства и подчинените им структури.\"Убеден съм, че кабинетът и правителството изпълняват по изключително категоричен начин управленската си програма и приоритетите си\", посочи Нанков.Припомняме, в петък, 31 август,  след като премиерът , заради скандала с , при която загинаха 17 души.По думите му не е имало натиск за оставки и за него това е правилното решение да се поеме отговорност.\"Мотиви в случая е безсмислено да се изтъкват. Дори, ако има или няма вина в хора или институции, ние имаме 17 загинали, 21 тежко ранени, един съсипан човек - шофьора\", заяви Нанков.Той отрича министрите да живеят в страх от уволнение и в унижение, както Валери Симеонов посочва преди дни.\"Не е прав, премиерът не просто е длъжен, той трябва да избира с кого ще работи.\"Според него координацията, комуникацията и контролът на подопечни му структури, като АПИ, е трябвало да бъде по-добра. Той добави, че е критичен в оценката на работата на АПИ и председателят й Дончо Атанасов.\"Имало е пропуски, трябват по-кардинални действия в комуникацията. По пътя край Своге е имало движение две години по-рано преди акт 16\", посочи той.Нанков е категоричен, че варовик в пътя може да има само при участък с леко и средно движение, но не и за тежко и много тежко движение.Той добави, че пътят край Своге е транзитен с тежкотоварен трафик от над 4 000 автомобила.Гаранцията за отстраняването на дефектите по пътя е до декември месец тази година.Министърът заяви още, че седмица преди инцидента е разписал обнародване на наредба с над 20 нови нюанса за пътна безопасност.", "date": "2018.09.03", "title": "Нанков не вижда предпоставки за оставка на правителството "}
{"url": "https://news.bg/int-politics/nevizhdano-visoka-inflatsiya-ot-15-godini-v-turtsiya.html", "text": "Инфлацията в Турция е нараснала през август с близо 18 процента, показват официалните данни на турската статистика, което е рекордно равнище от края на 2003 г. насам.Това се случва, след като турската лира драматично отслабна спрямо щатския долар миналия месец, отбелязва \"Франс прес\".Потребителските цени са нараснали със 17,9 процента през август спрямо същия месец миналата година, което е ръст в сравнение с 15,85 процента увеличение на инфлацията през юли, изтъкват от статистическата служба на Турция.Това увеличава натиска върху централната банка да повиши лихвените проценти.Големият ръст на инфлацията в югоизточната ни съседка се случва на фона на обтегнатите отношения със САЩ. Турският президент вчера нападна САЩ, обвинявайки ги, че се държат като \"диви вълци\", като същевременно се зарече да избягва долара в търговията с Русия и други страни. ", "date": "2018.09.03", "title": "Невиждано висока инфлация от 15 години в Турция "}
{"url": "https://news.bg/health/chetirima-ot-katastrofata-kray-svoge-ostavat-v-tezhko-sastoyanie.html", "text": "Без промяна остава състоянието на трите жени, които пострадаха тежко при автобусната катастрофа край Своге, съобщиха от \"Пирогов\".Те продължават да са на апаратна вентилация в Централна реанимация.Една от пострадалите беше оперирана миналата седмица.В Клиниката по неврохирургия е настанена и друга пострадала, която в края на миналата седмица беше изведена от реанимацията.Лекарите определят процеса по възстановяването й като нормален. В следващите дни ще преценят дали е подходящо да бъде изписана.Шестата пострадала, която беше с черепно-мозъчна травма и лицево-челюстна травма беше изписана в края на миналата седмица и вече си е вкъщи.От УМБАЛ \"Св. Анна\" информират, че с опасност за живота остава състоянието на мъжа, настанен там.", "date": "2018.09.03", "title": "Четирима от катастрофата край Своге остават в тежко състояние"}
{"url": "https://news.bg/int-politics/kitayskite-investitsii-v-afrika-ne-sa-kolonializam.html", "text": "Южноафриканският президент Сирил Рамафоса остро опроверга критиките към помощта за развитие на Китай в Африка, след обещанието на китайския президент Си Дзинпин да инвестира 60 милиарда долара на континента.В изказване по време на срещата на върха за сътрудничество Китай-Африка Рамафоса заяви, че срещата \"отхвърля възгледа, че в Африка се води нов колониализъм, както някои се опитват да ни убедят\".", "date": "2018.09.03", "title": "Китайските инвестиции в Африка не са колониализъм"}
{"url": "https://news.bg/society/maykite-na-detsa-s-uvrezhdaniya-dadoha-srok-na-deputatite-za-obsazhdane-na-tri-zakona.html", "text": "Майките дадоха срок до 1 октомври на депутатите да започнат обсъждането в пакет на три законопроекта - за личната помощ, за хората с увреждания и за социалните услуги.  Това каза една от протестиращите майки от палатковия лагер в София, цитирана от БНР.Протестът на майките на деца с увреждания се разраства. Включват се още три града - Видин, Разград и Радомир.Родителите готвят и специална акция, с която ще посрещнат депутатите на работните им места в началото на новия парламентарен сезон.\"Входът ни е в черно, с черни знамена, така ще им напомним, че много малко време остава до 1-ви октомври и трябва да се захванат за работа, за да има реформа за хората с увреждания\", поясни тя.Припомняме, че на 28 август , бе публикуван в портала за обществени обсъждания на Министерския съвет.На 29 август, хора с увреждания внесоха в деловодството на Министерството на здравеопазването Те настояват за отмяна на промените в наредбата за ТЕЛК.Според жалбоподателите правилата ощетяват социалните им добавки. Процентът работоспособност зависи вече най-много от основната диагноза.Заместник-министърът на здравоопазването Светлана Йорданова заяви, че от новата наредба за медицинска експертиза.", "date": "2018.09.03", "title": "Майките на деца с увреждания дадоха срок на депутатите за обсъждане на три закона"}
{"url": "https://news.bg/regions/vtoro-sozopolsko-selo-iska-da-stane-chast-ot-burgas.html", "text": "Жителите на второ созополско село искат да минат на административно подчинение към община Бургас. Тенденцията е плашеща, смята общинският съветник от БСП Тихомир Янакиев, цитиран от БНР.Първото село, чиито жители поискаха промяна на административната карта, бяха от село Извор. Сега такова намерение имат и хората от село Присад. Като основен проблем хората посочват липсата на вода и лошите пътища.\"Проблемът с водата е поставен многократно. Аз също съм запознат и съм е ходил в селото. За проблема знае в детайли и кметът на Созопол Панайот Рейзи. За съжаление няма някакво конкретно действие и то от години\", каза Янакиев.Според него, проблемът с промяната на административното делене не се политизира.Припомняме, село Присад е разположено на двадесетина километра югозападно от Бургас, а землището му надхвърля седемнадесет хиляди декара. Най-голямата надморска височина, измерена там е 49 метра, според wikipedia.В селото се отглеждаха около 5 хиляди декара лозя - сортовете Каберне Совиньон, Розе от Южния бряг и др., но лозята са изоставени.На бургаското село Присад и на добричкото село Присад има кръстен остров в Антаркдида, наречен Остров Присад. Той се намира в групата на Южните Шетландски острови, северно от остров Лоу.", "date": "2018.09.03", "title": "Второ созополско село иска да стане част от Бургас"}
{"url": "https://news.bg/int-politics/lavrov-ne-vizhda-dobri-otnosheniya-mezhdu-sasht-i-rusiya-v-blizko-badeshte.html", "text": "Руският външен министър Сергей Лавров обяви, че смята, че \"близкото бъдеще на отношенията между Русия и САЩ няма да бъде много светло\" в контекста на санкциите, наложени срещу Москва през август за участието ѝ в отравянето на бившия руски шпионин Сергей Скрипал и дъщеря му Юлия в английския град Солсбъри.Лавров подчерта, че Русия \"определено ще реагира\", но че отговорът \"няма да е задължително тип око за око\".\"Санкциите са наложени на базата на напълно лъжливи обвинения. Думите \"много вероятно\" са всичко, което британските власти успяха да предявят срещу Русия\", подчерта руският първи дипломат.\"Не се поддаваме на истерия, не искаме да отговорим око за око. Отговаряме на санкции, налагаме ответни ограничителни мерки, но по начин, който няма да бъде вреден за нас. Ние удряме отделни личности, които ускориха това колело на русофобията, което е абсолютно ненужно за американците, Европа и самите нас\", допълни Сергей Лавров.Той коментира и положението в сирийската провинция Идлиб, която е контролирана от бунтовниците. По думите му, положението там не може да бъде търпяно неограничено време.Говорейки пред студенти в Москва, Лавров посочи, че сирийското правителство, което е съюзник на Русия, има пълното право да ликвидира екстремистите в северната провинция Идлиб.", "date": "2018.09.03", "title": "Лавров не вижда добри отношения между САЩ и Русия в близко бъдеще"}
{"url": "https://news.bg/crime/globiha-s-40-000-franka-turchin-prenasyal-nezakonno-valuta.html", "text": "С глоба в размер на 40 000 швейцарски франка приключи бързо наказателно производство срещу турски гражданин, незаконно пренасял валута през границата на страната, съобщиха от прокуратурата. Турският гражданин, А.К. от Цюрих е привлечен като обвиняем по случая на 22 август.На митнически пункт Калотина, при влизане от Сърбия в България, А.К. не изпълнил задължението за деклариране на парични средства.При проверката митничарите открили у него 200 000 швейцарски франка (с левова равностойност 343 098 лева).След споразумение с Районна прокуратура Сливница на А.К. е наложено наказание \"глоба\" в размер на 40 000 швейцарски франка (с левова равностойност 68 619,60 лева), която представлява една пета от стойността на предмета на престъплението.", "date": "2018.09.03", "title": "Глобиха с 40 000 франка турчин, пренасял незаконно валута"}
{"url": "https://news.bg/regions/nad-3000-domakinstva-v-pernik-ne-sa-podnovili-dogovorite-si-s-toplofikatsiya.html", "text": "Почти 3100 домакинства в Перник не са подновили индивидуалните си догори с \"Топлофикация\", информира БНР.Припомняме, проблемите с топлоподаването в Перник . В началото на настоящата 2018 година възникна . На 19 февруари два пожара последователно избухнаха в пернишката ТЕЦ \"Република\", и топла вода в студовете.В края на месец февруари Комисията за енергийно и водно регулиране  заради сигнали за системни проблеми.Според местни, отливът на абонати на топлофикация \"Перник\" е очакван заради новите условия, с които отпадна заплащането на ползваната топлоенергия на база квадратура на жилището, а с тях и евтиното парно.През следващата една година абонатите с индивидуални договори ще плащат отоплението и топлата вода на 11 равни месечни вноски с 5% отстъпка и 12-та изравнителна с 50% отстъпка. Месечните вноски са различни за отделните домакинства и се изчисляват на база реално консумираната топлоенергия през предходните 3 години.През новия отоплителен сезон отпада и отстъпката от 13,7 %, която коректните абонати без индивидуални договори ползваха досега.", "date": "2018.09.03", "title": "Над 3000 домакинства в Перник не са подновили договорите си с \"Топлофикация\""}
{"url": "https://news.bg/politics/karakachanov-prizova-za-patriotichno-obedinenie.html", "text": "Само два часа преди да се събере Коалиционният съвет, на който ще се реши съдбата на правителството \"Борисов 3\", лидерът на ВМРО и военен министър Красимир каракачанов призова чрез профила си във фейсбук към патриотично обединение.Във връзка с някои негативни послания, изразени пред медии по отношение на бъдещето на коалиция \"Обединени патриоти\", напомням, че идеята на патриотизма е да обединява, а не да разделя.Ние, Патриотите от ВМРО, винаги сме се опитвали да покажем колко полезна може да е градивната работа и вярваме, че съчетана с енергията на партиите от \"Обединени патриоти\", тя може да носи реални ползи за България и българите.\"Каракачанов изброява в седем точки:Това е отговорът ми към всички зададени и незададени въпроси от последните дни. България над всичко, завършва изявлението си Красимир Каракачанов.Припомняме, от няколко дни напрежението в голямата коалиция отново се повиши, след  - Валентин Радев, Николай Нанков и Ивайло Московски - във връзка с , която отне живота на 17 души.На оставката остро се противопостави лидерът на НФСБ Валери Симеонов, тъй като те не са съгласувани с партньорите. На друга позиция е стои лидерът на \"Атака\" Волен Сидеров, който няма претенции към премиера Борисов., с което поставиха ултиматум на правителството да започне същностни реформи. Симеонов предупреждава, че може да оттегли подкрепата си и да излезе от управлението.заради оставките още в петък, а Каракачанов през цялото време призоваваше към диалог.Отношенията вътре в \"малката коалиция\" на Обединените патриоти от месеци наред не са много стабилни, след явните противоречия и взаимните нападки между Валери Симеонов и Волен Сидеров. Сидеров не веднъж предупреждаваше, че . Конфликт имаше както за проверките и шума по Черноморските курорти, така и по отношение на , както и покрай кризата с Търговския регистър и  Преди това пък в последните дни от парламентарния сезон - между патриотите . Така завърши спорът между председателя на ПГ на Обединени патриоти Волен Сидеров и депутатите от НФСБ и вицепремиерът Валери Симеонов, от друга страна.Още тогава , тъй като според него вицепремиерът Симеонов върши недопустими неща. Именно тогава Сидеров организира  по Черноморието и заяви, че вицепремиерът тъпче и унищожава български бизнес с болшевишки методи. голяма коалиция, което накара премиерът Борисов да се закани покрай противоречията за акциза на бездимните цигари: с  ", "date": "2018.09.03", "title": "Каракачанов призова за патриотично обединение"}
{"url": "https://news.bg/politics/iskat-ostavkata-na-deputat-zaradi-poboy.html", "text": "От движение \"Възражданe\" искат оставката на депутата от \"Обединени патриоти\" Йордан Апостолов, съобщи БНР.Според партията Апостолов е нападнал местен земеделски производител в добричкото село Славеево.Йордан Апостолов отрича подобен инцидент, като според него става въпрос за политически манипулации.\"Представител на управляващото мнозинство се държи като престъпник\", заяви председателят на партията Костадин КостадиновСпоред Евгени Минчев (нападнатият земеделец) причината за нападението му е, че той е извикал Екоинспекцията във Варна за проверка на рибарник, собственост на Йордан Апостолов.Проблемът бил с отпадните води на рибарника.Минчев е категоричен, че ще съди депутата.", "date": "2018.09.03", "title": "Искат оставката на депутат заради побой"}
{"url": "https://news.bg/int-politics/kremal-othvarli-tvardenieto-na-makron-che-putin-iska-da-razrushi-es.html", "text": "Кремъл отхвърли твърденията на френския президент Еманюел Макрон през уикенда, че руският му колега Владимир Путин желаел да разруши Европейския съюз, съобщава \"Франс прес\".В интервю за шведската обществена телевизия SVT френският държавен глава коментира: \"Уважавам Владимир Путин ... но неговата мечта е да разруши Европейския съюз\".Говорителят на Кремъл Дмитрий Песков каза пред журналисти, че руският президент всъщност работел за развиване на отношенията със страните членки и за укрепване на съюза.\"По отношение на уважението, президентът отговоря съответно. Той разви много конструктивни работни отношения и добри лични отношения с Макрон\", посочи Песков.\"По отношение на отношението на Путин към ЕС, трябва със съжаление да кажем, че Русия не върши това, ако тези отношения са доста хладни\", добави говорителят на Кремъл.\"В наш интерес е ЕС да е процъфтяващ и стабилен. Президентът Путин направи този подход ясен няколко пъти и няма план да го променя\", изтъкна още Песков.Макрон и Путин последно се срещнаха по време на Световното първенство в Русия това лято, когато Франция стана световен шампион.", "date": "2018.09.03", "title": "Кремъл отхвърли твърдението на Макрон, че Путин иска да разруши ЕС"}
