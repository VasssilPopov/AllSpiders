{"url": "https://news.bg/world/irak-pravi-lager-za-30-000-irakchani-varnali-se-ot-siriya.html", "text": "Иракските власти искат създаването на нов лагер за задържане, чиято цел е да изолират около 30 000 иракчани, които са били заловени в територии, освободени от Ислямска държава в Сирия в края на март, съобщиха световните информационни агенции.Според източници на властите, основните цели са съображения за сигурност, но и да запазят тези хора живи. Ако се върнат в своите райони, ще бъдат изложен и на риск от нападение за отмъщение от хора, които са загубили роднини. Повечето от завърналите се лица са жени и деца. Длъжностните лица, някои от Министерството на миграцията и разселването, казват, че би било рисковано да ги изпратят в различни лагери за разселване, които вече работят в Ирак.Хуманитарните групи изразиха сериозна загриженост относно преместването на всички задържани в един масов център, предупреждавайки, че подобна изолация може не само да ограничи шансовете им да се реинтегрират в иракското общество, но и да увеличи тяхната радикализация.През последните месеци Багдад преговаря за споразумение за репатриране на цивилните, които сега са под контрола на подкрепяните от САЩ Сирийски демократични сили, в лагер в Северна Сирия. Заловените иракчани, които са класифицирани като бойци, са в отделни центрове за задържане в Сирия и Ирак.Според Ирак, около 20 000 иракски граждани доброволно са се завърнали от Сирия.Във вторник норвежкият Съвет за бежанците предупреди, че около 45 000 деца, родени в териториите, контролирани от \"Ислямска държава\", които вече са настанени в различни лагери за разселване в Ирак, нямат документи и могат да се сблъскат с пълно изключване от иракското общество, включително да им бъде забранено да посещават училище или отказан достъпът до здравеопазване.Докато достигат зряла възраст, тези деца рискуват да бъдат лишени от правата на иракските граждани.", "date": "2019.05.02", "title": "Ирак прави лагер за 30 000 иракчани, върнали се от Сирия "}
{"url": "https://news.bg/world/hizbula-armiyata-na-izrael-shte-bade-unishtozhena-na-zhivo-po-televiziyata-ako-navleze-v-livan.html", "text": "Лидерът на \"Хизбула\" Хасан Насрала се закани да победят израелската армия, ако посмее да нахлуе в Ливан при бъдеща война, съобщава израелският новинарски сайт Ynet.\"Израел иска война? Нека влезем във война. Израелските отряди и бригади, които посмеят да нахлуят в Южен Ливан, ще бъдат изтребени и унищожени на живо по телевизията пред целия свят\", закани се той.Насрала подчерта, че Израел е възпиран от военните възможности на \"Хизбула\" и няма интерес да започва военна операция в Ливан.Лидерът на ливанската групировка говори на събитие по повод три години от , бивш военен шеф на \"Хизбула\", който според генщаба на израелската армия е убит от подчинените си.", "date": "2019.05.02", "title": "„Хизбула”: Армията на Израел ще бъде унищожена на живо по телевизията, ако навлезе в Ливан"}
{"url": "https://news.bg/bulgaria/sadat-ostavi-v-aresta-trima-ot-napadatelite-v-kuklen.html", "text": "Трима от задържаните петима души за нападението в Куклен остават в ареста. Това реши Пловдивският районен съд, цитиран от \"Сега\".Решението на съда подлежи на обжалване.Припомняме, че Районната прокуратура в ПловдивПрипомняме, 7 души бяха задържани за проникване в частен имот и нападение над стопаните му заради забележка за силна музика. След пристигането на полиция, пияната и агресивна компания нападнала и служителите на реда, като с камъни счупили стъкла на служебния патрулен автомобил.5 от задържаните останаха в ареста за 72 часа.Според защитата полицаите са провокирали размириците, като са пребили младежите, майката на двамата братя и други от ромската махала. Затова и внасят жалба до министъра на вътрешните работи.Магистратите обаче бяха категорични, че трябва да се наложи най-тежката мярка за неотклонение. Има доказателства за съпричастност на тримата към повдигнатите обвинения.Освен това е реална опасността те да извършат други престъпления, най-вече срещу семейството, което първо е подало сигнала до полицията. ", "date": "2019.05.02", "title": "Съдът остави в ареста трима от нападателите в Куклен "}
{"url": "https://news.bg/bulgaria/prodavat-giginskiya-manastir-na-targ-zaradi-dalg-ot-nad-330-000-lv.html", "text": "Продават Гигинския манастир на търг заради дългове, предадоха bTV И \"24 часа\". Става въпрос за дълг от над 330 хиляди лева, изтеглен от манастира за съфинансиране на ремонт на светата обител с европейски пари.Сега синдиците на КТБ търсят парите. Съвкупно беше 790 000 лева. Този проект се изпълни от една фирма, която получи един кредит от 395 000 лева. При това кандидатстване манастирът, такъв е законовият ред, участва заедно с тази фирма и парите ги получи манастирът. Фирмата, след като получи парите напълно от манастира, просто затвори врати, банката КТБ фалира, отпуснатият кредит странно защо не е бил обезпечен. Манастирът остана да дължи такава сума, която не е харчена в този манастир по проекта, разказа отец Никанор, игумен на Гигинския манастир.През януари 2016 г. Брезнишкият районен съд изпраща заповед за изпълнение. От манастира обаче нищо не може да бъде конфискувано.От 1 януари влезе една поправка в Закона за вероизповеданията - принудителното изпълнение срещу църкви и манастири вече не е възможно. Ето, фирмата изчезва, парите увисват. Така строителната фирма завлича банката с 42 милиона лева. Когато научихме това и аз се усмихнах, просто ми стана ясно. Това е животът, мога да кажа - Бог да пази всеки, каза още отец Никанор.Министърът на земеделието и храните Румен Порожанов обясни, че проектите за храмове на вероизповеданията и манастирите са се финансирали на 100 процента.Проектите за религиозните храмове се контролират от Фонд \"Земеделие\" от договорите - до това дали обектът се използва по предназначение.Според източници на медиите кандидат да изкупи кредита на манастира на 22 април не се е явил.През април стана ясно, че след три години и половина съдебна сага Държавния фонд на българската държава, което водеше заради фалита на Корпоративна търговска банка.В края на март  когато трябваше да започнат първите разпити.За написване на мащабния обвинителен акт бяха разпитани над  от 27 вещи лица.", "date": "2019.05.02", "title": "Продават Гигинския манастир на търг заради дълг от над 330 000 лв. "}
{"url": "https://news.bg/world/venetsuela-izdade-zapoved-za-arest-na-opozitsionniya-lider-leopoldo-lopes.html", "text": "Венецуелски съд вчера издаде заповед за арест на опозиционния политик Леополдо Лопес.Причината е, че той нарушил заповедта, постановена през 2017 г., да остане под домашен арест.Това се казва в изявление на уебсайта на Върховния съд, цитирано от \"Ройтерс\".Във вторник Лопес напусна дома си в Каракас,  и самопровъзгласил се за временен президент Хуан Гуайдо на митинг срещу президента Никола Мадуро.По-късно същия ден той отиде  в резиденцията на испанския посланик в Каракас и призова привържениците си да не спират с протестите срещу Мадуро.Припомняме, че Лопес бе сред задържаните опозиционери при предишната вълна на протести срещу властта в Каракас. Ситуацията във Венецуела ескалира на 23 януари, когато на фона на масови протести Гуайдо се самопровъзгласи за временен президент. Той беше признат за легитимен президент от САЩ, редица страни от Латинска Америка и Европа. Русия, Китай, Турция и няколко други страни подкрепиха Мадуро.Мадуро призова за единство на армията. Държавният глава се появи с войници два дни, след като армията и полицията не отговориха на призива на опозиционера Хуан Гуайдо за бунт. ", "date": "2019.05.02", "title": "Венецуела издаде заповед за арест на опозиционния лидер Леополдо Лопес "}
{"url": "https://news.bg/bulgaria/izpratihme-voennite-si-na-misiya-v-afganistan.html", "text": "С тържествен ритуал днес  от въоръжените сили за участие в мисията на НАТО в Афганистан \"Решителна подкрепа\".Това съобщават от Министерството на отбраната. Заместник-министърът на отбраната Атанас Запрянов поздрави личния състав на контингента като пожела здраве, позитивизъм, успехи и късмет.Вие ни представлявате пред света и то по най-добрия възможен начин. Българският военнослужещ и в миналото, и в днешно време винаги е бил смел, всеотдаен и амбициозен. С вашия несломим дух, силата на волята и характера ви, съм убеден, че ще устоите на трудностите и предизвикателствата, както и на лишенията, свързани с това да сте далече от дома. Знайте, че както вие пазите в сърцата си свидната родна земя, така и ние, заедно с вашите близки сме с вас в мислите си и вярваме силно във вас.\" От името на министъра на отбраната той подари на контингента икона на Свети Георги Победоносец - закрилник на Българската армия, заяви той.Заместник-началникът на отбраната генерал-лейтенант Димитър Илиев връчи на националния командир полковник Иван Иванов сертификат за готовност на контингента за участие в мисията на НАТО в Афганистан \"Решителна подкрепа\".На церемонията по изпращането присъстваха още командващият на Съвместното командване на силите генерал-лейтенант Любчо Тодоров, командирът на Сухопътните войски генерал-майор Михаил Попов, командирът на 2-ра механизирана бригада бригаден генерал Костадин Кузмов, представители държавната и местната власт, на военнопатриотичните съюзи, общественици и жители на град Хасково. Молитва за здраве и благополучие на военнослужещите прочете Архиерейският наместник на област Хасково Георги Тодев.Военнослужещите от ротата за охрана на летище Кандахар проведоха подготовка съвместно с националния елемент от състава на контингента в района на военно формирование 52 740 Хасково и на територията на гарнизонен учебен център \"Добрич\" в периода февруари - април 2019 г.На учебния център \"Добрич\" e изграденa част от базата, включваща тактико-оперативен център и контролно-пропускателен пункт, съдържащи всички елементи като тези на летище \"Кандахар\". В тази обстановка военнослужещите се подготвяха за изпълнението на задачите по охрана на КПП и патрулиране.Контингентът е в състав до 160 военнослужещи. Той включва национален елемент, рота за охрана, екип от съветници и щабни офицери в щаба на мисията на НАТО.Ротата за охрана на летище Кандахар е сформирана от над 100 военнослужещи, като по-голямата част от състава й е от 31-ви механизиран батальон на 2-ра Тунджанска механизирана бригада. Повече от половината военнослужещи са с опит от мисии зад граница.Международната мисия на НАТО в Афганистан \"Решителна подкрепа\" е фокусирана върху подготовката и предоставянето на екипи от съветници за афганистанските държавни институции и националните сили за сигурност във взаимодействие с афганистанското правителство, партньорите и другите международни организации, ангажирани в региона. Участието ни в мисията е част от членството на България в НАТО.", "date": "2019.05.02", "title": "Изпратихме военните си на мисия в Афганистан "}
{"url": "https://news.bg/world/oon-bombardirovkite-v-idlib-progoniha-140-000-dushi-ot-domovete-im.html", "text": "Сраженията в Северозападна Сирия са принудили близо 140 000 души да напуснат домовете си през февруари, съобщиха от ООН в сряда.Режимът в Дамаск и неговият съюзник Русия ожесточиха бомбардировките си.От февруари над 138 500 жени, деца и мъже са изселени от северната част на Хама и южната част на Идлиб, каза Дейвид Суонсън от Службата на ООН за координация на хуманитарните въпроси.Само за април те са приблизително 32 500 души.Идлиб е защитен от масовата офанзива след септемврийската сделка, подписана от съюзника на Дамаск Русия и бунтовническия привърженик на Турция.Но районът бе подложен на удари, след като екстремистката група Хаят Тахрир ал Шам пое пълния контрол над нея през януари.От ескалацията от февруари са загинали повече от 200 цивилни граждани.Нова вълна от удари тази седмица бе насочена към училища и медицински центрове, според Суонсън.ООН е дълбоко загрижена от неотдавнашната ескалация.Нападенията бяха насочени към части от Хама и южната част на Идлиб, включително селището Ал-Касабия.По-голямата част от жителите на село Ал-Касабий, както се твърди, са били разселени в по-безопасни села поради военните действия в района,\" каза Суонсън.Базираната във Великобритания Сирийска обсерватория за правата на човека в сряда заяви, че обстрелът на режима през последните два дни е най-интензивен след споразумението между Москва и Анкара.Най-малко седем цивилни са били убити при бомбардировките в сряда.Съединените щати призоваха Русия да се придържа към ангажиментите си и да спре ескалацията на насилието в Идлиб.\"Насилието трябва да спре\", заяви говорителката на Държавния департамент Морган Ортагус.Около три милиона души живеят в Идлиб и прилежаща на тях бунтовническа територия, 1,7 милиона от които вече са били изселени в други части на Сирия, откакто конфликтът избухна през 2011 година.Данните за тези, които са разселени там от февруари, са повече от два пъти повече от хората, принудени да се преместят по време на битки срещу групата на Ислямска държава (ИС) в Източна Сирия между декември и март.Гражданската война в Сирия е убила повече от 370 000 души и е разселила милиони.", "date": "2019.05.02", "title": "ООН: Бомбардировките в Идлиб прогониха 140 000 души от домовете им "}
{"url": "https://news.bg/world/demokrati-poiskaha-ostavkata-na-glavniya-prokuror-na-sasht.html", "text": "Демократи поискаха оставката на главния прокурор и министър на правосъдието на САЩ Уилям Бар, съобщават световни агенции.Сенаторът от Кънектикът Ричард Блументал призова Бар да подаде оставка след вчерашното изслушване пред Комисията по правни въпроси към Сената. Вчера Бар беше разпитан за доклада на Робърт Мълър във връзка с разследването на администрацията на президента Доналд Тръмп и Русия.Блументал коментира пред Си Ен Ен, че доверието към главния прокурор е изгубено, след като по време на изслушването се е държал като \"личен адвокат\" на президента Доналд Тръмп, а не като \"адвокат на народа\".Според него най-силният аргумент за оставка не е от самия него или други членове на Конгреса, а от самия Робърт Мълър. Той има предвид писмо на Мълър до Бар, в което изразява недоволство от начина, по който е представен докладът.\"Той действа като личен адвокат на президента, а не като адвокат на народа\", смята Блументал.По време на изслушването Бар заяви, че президентът \"напълно е сътрудничил\" на разследването на Мълър. Той предупреди, че Москва продължава да се намесва в американската избирателна система.Сенатор Камала Харис също призова за оставката на Бар.Този човек не взема на сериозно работата си или той не цени значимостта на поста. Това е работа, която идва с невероятна власт и трябва да се върши с най-високо ниво на почтеност, каза Харис.Според нея главният прокурор е пристрастен, отказва да сподели истината пред Конгреса и не може да изпълнява задълженията си на главен прокурор на САЩ.Председателят на Камарата на представителите Нанси Пелоси заяви на пресконференция, че \"Бар излъга Конгреса. Ако някой друг направи това, ще се възприеме като престъпление. Никой не е над закона. Нито президентът на САЩ, нито главният прокурор\".Днес главният прокурор не се яви пред Конгреса, за да бъде изслушан в Комисията по правни въпроси към Камарата на представителите.", "date": "2019.05.02", "title": "Демократи поискаха оставката на главния прокурор на САЩ"}
{"url": "https://news.bg/society/gradskiyat-transport-v-sofiya-vliza-v-google-maps.html", "text": "Градският транспорт в София влиза в Google Maps, пише .Картографските услуги на технологичния гигант Google - Google Maps - стартира усъвършенствана версия на навигацията в България. Функцията с навигацията вече ще работи и с обществения транспорт София.Столицата е първият и единственият засега град у нас, за който може да се използва услугата. За сметка на това обаче тя предлага и допълнителни опции за упътване.Услугата работи на принципа на останалите варианти за предвижване, от които автомобил, велосипед, пеша, а вече и градски транспорт. Потребителите могат да зададат опцията за обществен транспорт от основното меню и да въведат данни за маршрута, за който искат упътване.Така ако даденият потребител се намира на Централна гара или летището и иска да стигне до определено място, без да е запознат с града, той може да използва навигацията и да потърси на кои превозни средства от градския транспорт ще може да се качи.Услугата на Google ще показва оставащо време до идването на превозното средство, през кои спирки минава, продължителността на маршрута, както и най-близката спирка за чакания транспорт.Актуализацията предлага и персонализирано меню \"За вас\". В него информацията е подбрана спрямо интересите и заложените търсения на определен потребител.", "date": "2019.05.02", "title": "Градският транспорт в София влиза в Google Maps "}
{"url": "https://news.bg/int-politics/moskva-kiev-prechi-za-razsledvaneto-na-tragediyata-ot-maydana-v-odesa.html", "text": "В Киев възпрепятстват разследването на събитията от 2 май 2014 г. в Одеса, независимо от призивите на международните организации, съобщиха от Руското външно министерство, цитирани от руски медии.\"Тази вледеняваща трагедия, която потресе целия цивилизован свят, стана в резултат на политиката на украинските националистически сили, добрали се до властта в резултат на държавен преврат\", подчертаха от министерството.От руското външно министерство отбелязаха, че мълчание спазват и \"западните куратори (наставници - б.р.) на Киев\", тъй като не им е изгодно да признаят, че под тяхна опека на кормилото на страната стоят сили, в чиито ръце са до лактите в кръв\".От външното министерство очакват Украйна все пак да създаде условия, при които властите да намерят сили да представят \"обективно и безпристрастно разследване\", а отговорните за тези събития да понесат \"заслужено наказание\".След смяната на властта в Украйна, антимайданските активисти организираха палатков лагер на полето Куликово в Одеса в знак на протест. В следобеда на 2 май 2014 г. в района на Греческия площад започнаха битки между антимайданските активисти, от една страна, и футболните ултраси от Харков и Одеса, както и радикалите на Евромайдан, от друга.Борбата приключи с разрушаването на палатковия лагер и изгарянето на Дома на профсъюзите, в което представители на \"антимайдан\" потърсиха убежище. В същото време много от онези, които се опитаха да избягат, бяха простреляни от тълпата радикали. Жертвите на трагедията в този ден бяха 48 души. Над 250 души бяха ранени.На 2 май 2019 г. мониторингова мисия на ООН представи аналитичната справка \"Отговорност за убийства и насилствена смърт на 2 май 2014 г. в Одеса\". Според огранизацията, в документа бе представен детайлен разбор на събитията с 5-годишна давност. Очаква се справката да даде нов импулс на разследването на трагедията, още повече, че в страната се смени властта.", "date": "2019.05.02", "title": "Москва: Киев пречи за разследването на трагедията от майдана в Одеса"}
{"url": "https://news.bg/politics/sotsialistite-gotovi-za-predizborni-debati-s-gerb.html", "text": "\"Нямаме страх от ГЕРБ в БСП.\" Това заяви лидерът на социалистите Корнелия Нинова пред bTV. По думите ѝ червените ще се явяват на предизборни дебати само по своя преценка, но ще имат и такъв с ГЕРБ.\"Мисля, че ще победим на евроизборите, в листата има и опит, и младост - и двете са съчетани добре\", подчерта лидерът на левицата.Нинова е категорична, че всички ще носят отговорност след евроизборите за листата.\"Всеки има право да използва преференция, ние сме за това хората да решават кой от листата да изберат\", добави социалистката.Тя изрази мнение, че няма как да се отделят вътрешнонационалните теми от европейските при евроизборите. Според нея не може да не се обсъжда корупцията, след като Европа ни дава оценка за най-корумпирана държава.По отношение на скандала с къщите за гости, построени с евросредства, Нинова изтъкна, че е редно да се поиска оставката на министъра на земеделието Румен Порожанов, ако правителството иска да покаже последователност.\"Той през цялото време на изграждане на модела за къщи за гости е бил или шеф на ДФ \"Земеделие\", или министър на земеделието. Ако го направи, сигурно ще бъде последователен\", отбеляза лидерът на БСП.По думите ѝ ще има справедливост, ако парите се върнат на хората и ако делата приключат с осъдителни присъди.Нинова е категорична, че с оставките само се заглушава проблема, но не се признава.По повод еврофондове тя заяви, че те са предназначени, за да се догони стандартът на развитите страни.В тази връзка социалистката допълни, че където и да се бръкне у нас, те са отишли в управляващата върхушка.", "date": "2019.05.02", "title": "Социалистите готови за предизборни дебати с ГЕРБ"}
{"url": "https://news.bg/world/hilari-klintan-kitay-ako-slushate-zashto-ne-vzemete-danachnite-deklaratsii-na-tramp.html", "text": "Хилари Клинтън предложи, ако правосъдното министерство на САЩ е позволило на Русия да се измъкне с намесата си на президентските избори през 2016 г., може би няма да е лошо, ако един от кандидатите за президент от Демократическата партия на изборите 2020 г. поиска помощ от Китай, информира \"Политико\".Клинтън направи коментара в предаването на Рейчъл Мадоу по MSNBC.\"Рейчъл, представете си, че във вашето шоу е един от кандидатите на демократите за 2020 и че човекът каже, знаете, другият ни противник, който е толкова добър, колкото руснаците, е Китай. Защо само Русия да се забавлява? И откакто Русия ясно подкрепя републиканците, защо не попитаме Китай да ни подкрепи?\", попита тя.\"И не само това, Китай, ако ме слушате, защо не се сдобиете с данъчните декларации на Тръмп. Сигурна съм, че нашите медии щедро ще ви възнаградят\", призова Клинтън.С коментара си Клинтън има предвид изказване на Доналд Тръмп по време на предизборната кампания през 2016 г.\"Русия: ако ме слушате, надявам се, че ще успеете да откриете 30 000-те имейла, които липсват. Мисля, че вероятно щедро ще бъдете възнаградени от нашата преса\", призова Тръмп по време на юлска конференция във Флорида, имайки предвид скандала с имейлите на Хилари Клинтън.Клинтън отбеляза, че основното нещо, което е научила от доклада на специалния прокурор Робърт Мълър, е, че Русия е провела мащабна и системна кампания за намеса на изборите през 2016 г. и не е подведена под отговорност. Тя смята, че има причина да се вярва, че Русия ще го направи отново.", "date": "2019.05.02", "title": "Хилари Клинтън: Китай, ако слушате, защо не вземете данъчните декларации на Тръмп"}
{"url": "https://news.bg/tech/indiya-s-vtora-misiya-do-lunata.html", "text": "Индия планира втората си мисия до Луната да бъде този септември. Това е 3 години преди първоначално обявения план на страната за изпращане на хора на спътника на Земята, пише Bloomberg. Според данни от официално съобщение на Индийската организация за космически изследвания идеята е за кацане на южния полюс на Луната. Най-вероятно излитането от Земята ще бъде между 9 и 16 юли. Всички модули - спътник, роувър и апаратът, с който космонавтите ще кацнат, се подготвят в момента с очаквано кацане на 6 септември.Нахиндра Моди, който се надява на втори мандат, е оценяван като агресивен в космическите му политики. Изненадващо миналата година той обяви мисията на стойност 1.4 милиарда щатски долара с краен срок 2022 г.С втората си мисия Индия иска да изследва потенциала за източник на ядрена енергия, която би струвала трилиони долари, заяви председателят на държавната агенция.Първата мисия на страната беше през октомври 2008 г. Тя откри за първи път молекули вода на повърхността на Луната.", "date": "2019.05.02", "title": "Индия с втора мисия до Луната"}
{"url": "https://news.bg/health/registriraha-24-novi-sluchaya-na-varitsela-vav-velikotarnovsko-samo-za-sedmitsa.html", "text": "24 нови случая на заболели от варицела са регистрирани през изминалата седмица в област Велико Търново, съобщи Нова телевизия, позовавайки се на местната здравна инспекция.23 от случаите са в Горна Оряховица, а 1 болен има в Лясковец.Двама са заболели от ентероколит за периода 22-28 април.Три са новите случаи на скарлатина. 2 от тях са в Лясковец, а третият - във Велико Търново.", "date": "2019.05.02", "title": "Регистрираха 24 нови случая на варицела във Великотърновско само за седмица"}
{"url": "https://news.bg/world/stotitsi-ubiti-palestinski-zhurnalisti-ot-1972-godina-nasam.html", "text": "Стотици палестински журналисти са били убити от 1972 година насам, според Morning star. Има данни за повече от 100 жертви. Само от 2014 година те са поне 19 души. Това стана ясно на пресконференция за свободата на словото, проведена в Рамала от палестинския съюз на журналистите. Според него, от началото на тази година са регистрирани най-малко 136 атаки на израелски власти срещу палестинската преса. Около 900 са те за миналата година. Това се случва на фона на продължаващи сблъсъци и протести в палестински територии, за които Израел обвинява радикалното палестинско движение Хамас. ", "date": "2019.05.02", "title": "Стотици убити палестински журналисти от 1972 година насам "}
{"url": "https://news.bg/regions/pomorie-poluchi-7-5-mln-lv-za-obnovyavane-na-ribarskoto-pristanishte.html", "text": "Поморие получи финансиране за втори етап от модернизацията на рибарското пристанище, съобщиха от пресцентъра на общината.Подписаният договор с Министерство на земеделието, храните и горите за безвъзмездна финансова помощ е в размер на 7,5 млн. лева.Кметът Иван Алексиев сподели, че в рамките на първия етап от проекта са реализирани голяма част от дейностите. По думите му вторият етап включва окончателно затваряне на пристанището и защита на всички съдове, акостиращи в него.\"Смятам, че бензиностанцията, която планираме да изградим на самото пристанище, ще бъде най-важната придобивка. Тя ще даде възможност лодките да бъдат зареждани на място и ще спести много време и усилия на всички работещи\", допълни още кметът.Ще бъде построено и голямо хале за ремонт на морските съдове, а два стационарни крана ще извеждат лодките до съответното място.Планира се още изграждане на понтони, видеонаблюдение, допълнително оборудване на рибната борса със система за замразяване на нежелания улов, както и изграждане на компостираща инсталация за водорасли и осигуряване на мощен агрегат, който да захранва пристанището, при наличие на проблеми с електричеството.Очаква се работата да започне след края на летния сезон.", "date": "2019.05.02", "title": "Поморие получи 7,5 млн.лв. за обновяване на рибарското пристанище"}
{"url": "https://news.bg/world/poveche-ot-polovinata-avstriytsi-ne-znayat-che-sa-ubiti-6-mln-evrei.html", "text": "Голяма част от австрийците не са запознати с Холокоста. Повече от половината не знаят, че 6 милиона евреи са убити по време на Втората световна война, показва социологическо проучване, цитирано от \"Политико\".56% от 1000 анкетирани австрийци не знаят, че 6 милиона евреи са избити. Незнанието е още по-голямо сред младите хора: поколението Милениум и поколението Зет не знаят за броя на загиналите евреи.Ние разглеждаме като обезпокоителни тенденциите, сочещи липса на познание за Холокоста, коментира Джулиус Берман, президентът на Международната конференция за еврейските материални претенции срещу Германия (\"Клеймс конфърънс\"), която е провела проучването.¼ от респондентите - и 30% сред поколението Милениум и поколението Зет - смятат, че по време на Холокоста са загинали 1 милион евреи или по-малко. 9% и 13 на сто сред младите казват, че броят на убитите евреи по време на Холокоста е \"преувеличен\".42% от анкетираните не знаят за концентрационния лагер \"Матхаузен\" до Виена, където 90 000 души са избити. Само ¼ знаят за \"Дахау\", а 3% могат да посочат \"Берген-Белзен\" и \"Треблинка\". Повече от 1/3 от респондентите не знаят, че е имало Холокоста в Австрия.Значително мнозинство (68%) гледат на Австрия едновременно като на жертва и виновник за Холокоста. Мнозинството отбелязват, че или австрийците са одобрили анексирането от Нацистка Германия (32%), или нищо не са направили, за да се спре Аншлусът през 1938 г. (45 на сто).1/3 вярват, че днес има много неонацисти в Австрия, докато почти половината смятат, че има малък брой неонацисти. Те вярват, че проблемът е по-сериозен в САЩ, където според половината респонденти има много неонацисти.58% вярват, че нещо като Холокоста може да се случи в Европа днес.Проучване на Си Ен Ен от миналата година е установило, че 1/3 от европейците почти нищо не знаят за Холокоста и че антисемитските стереотипи се разпространяват.", "date": "2019.05.02", "title": "Повече от половината австрийци не знаят, че са убити 6 млн. евреи "}
{"url": "https://news.bg/regions/leko-zemetresenie-kray-studena.html", "text": "Леко земетресение беше регистрирано край Студена.По данни на Европейския средиземноморски сеизмологичен център (EMSC) трусът е бил с магнитуд от 2.6 по скалата на Рихтер.Земетресението е било с дълбочина от 10 километра и е отчетено в 16.08 часа.Трусът е бил на 18 километра източно от Радомир и на 22 километра югозападно от София.", "date": "2019.05.02", "title": "Леко земетресение край Студена"}
{"url": "https://news.bg/world/rusiya-ne-vizhda-kak-shte-se-razbere-sas-sasht-za-venetsuela.html", "text": "Министърът на външните работи на Русия Сергей Лавров заяви, че \"не вижда начин\" как позициите на Москва и Вашингтон относно кризата във Венецуела могат да бъдат съгласувани, информират медии.Подчертавайки, че Русия действа в съответствие с принципите на Хартата на ООН, Лавров коментира пред журналисти в Ташкент, Узбекистан, че Москва ще настоява за създаване на група от държави, които следват същите принципи срещу \"интервенционистките\" политики на Вашингтон.\"Ние се съгласихме да поддържаме контакти, включително и за Венецуела, но не виждам начин за съгласуване на нашите позиции - нашата, от една страна, която се основава на Хартата на ООН и принципите и нормите на международното право, и тази на САЩ, от друга страна, според която Вашингтон назначи действащ президент на друга държава\", каза министърът.\"Казах на Помпео, че на базата на нашата принципна позиция ние никога не се намесваме в делата на другите, призовах го да направят същото\", добави Лавров.Вчера руският топ дипломат проведе телефон разговор с държавния секретар на САЩ Майк Помпео. Лавров заяви пред американския си колега, че само венецуелският народ има право да определи \"съдбата си\". Двамата си обещаха да продължат да поддържат контакти по казуса.Междувременно президентът на САЩ Доналд Тръмп заяви, че \"бруталното потисничество\" на венецуелския народ трябва да бъде \"прекратено скоро\".Американски източник разкри, цитиран от АФП, че Помпео и Лавров ще обсъдят ситуацията във Венецуела на среща във Финландия през следващата седмица. Те ще разговарят също за руското поведение и за Украйна в кулоарите на среща на Арктическия съвет във финландския град Рованиеми, която ще започне в понеделник.", "date": "2019.05.02", "title": "Русия не вижда как ще се разбере със САЩ за Венецуела"}
{"url": "https://news.bg/bulgaria/aresti-sled-politseyskata-aktsiya-vav-vinprom-karnobat.html", "text": "Арести са били извършени при акцията в офиса на \"Винпром Карнобат\" в Карнобат днес, предаде \"24 часа\". Задържана е дъщерята на търговския директор Емил Пилев.  Припомняме, че и продължи повече от 7 часа. Днешната съвместна акция на Спецпрокуратурата, ДАНС и МВР бе по повод разследвани измами с европари, раздадени по програмата \"Млад фермер\".Tя се проведе на територията на София, Пловдив, Сливен, Карнобат и Бургас.Обвинението на Спецпрокуратурата преди месеци бе, че има данни, че Стайков неправомерно е ползвал пари по тази програма.Пилев не разкрива дали дъщеря му е участвала в \"Млад фермер\".Това е единственият офис на бизнесмена Миню Стайков в града. Стайков е в следственият арест от септември миналата година. Той е разследван и за производството на цигари без бандерол.Междувременно в цялата страна продължава скандала с къщите за гости, които се проверяват от прокуратурата, МВР и на земеделското министерство.Ефикасността на разследванията срещу  бе посочена от ръководителя на Правната програма на \"Отворено общество\" Иванка Иванова като ключов фактор за отпадане на европейското наблюдение над България.", "date": "2019.05.02", "title": "Арести след полицейската акция във \"Винпром Карнобат\""}
{"url": "https://news.bg/world/orban-i-salvini-inspektiraha-bodlivata-tel-po-ungarsko-srabskata-granitsa.html", "text": "Премиерът на Унгария Виктор Орбан заяви, че ще търси начини за сътрудничество с вицепремиера на Италия Матео Салвини, защото след изборите през май Европа трябва да бъде управлявана от лидери, които са срещу имиграцията, информират \"Ройтерс\" и АП.Орбан също каза на пресконференция със Салвини в Будапеща, че ако Европейската народна партия се съюзи с леви партии след изборите за Европейски парламент, ФИДЕС трудно ще намери място в тази група.Двамата опоненти на миграцията в Европа инспектираха оградата от бодлива тел по унгарската граница. Първо те се срещнаха по южната граница на Унгария със Сърбия, където през 2015 г. правителството на Орбан издигна ограда, за да спре мигрантите.Салвини също проведе среща с унгарския си колега Шандор Пинтер. Те обсъдиха миграцията към Европа.\"Позициите на правителствата на Италия и Унгария са идентични по този казус\", каза Салвини след среща с Пинтер. \"Ние очакваме нова Европа да защити външните граници от 27 май\", добави той, като има предвид деня след изборите за Европейски парламент (23-26 май).Вътрешният министър на Италия изтъкна, че Италия е съгласна с Унгария за необходимостта от преоценка на всички търговски и финансови споразумения с държави нечленки на ЕС, които не сътрудничат за връщането на мигранти, чиито молби за убежище са отхвърлени в Европа.В интервю за италианския вестник \"Стампа\" Орбан коментира, че Салвини е \"най-важният човек в Европа днес\" за миграцията. Според него миграцията е \"най-важният въпрос в история ни\".", "date": "2019.05.02", "title": "Орбан и Салвини инспектираха бодливата тел по унгарско-сръбската граница"}
{"url": "https://news.bg/politics/tsik-pokaza-byuletinata.html", "text": "Готов е образецът на бюлетината за евровота на 26 май. Той беше представен на редовен брифинг на Централната избирателна комисия. Специфичното от предходните избори за членове на ЕС е, че има квадратче с позиция: \"Не подкрепям никого\".Промяна има и в изписването на преференциите с трицифрено число, като броят на преференциите е равен на броя на мандатите в ЕП. Бюлетината се сгъва по хоризонтала, така че видим да остане само номерът. Председателя на избирателната комисия откъсва номера и пуска бюлетината в урната.Досега Комисията е разгледала две жалби по отношение назначения на членове на СИК. Те са свързани с осигуряване на участие от всички парламентарно представени партии. Това обясни говорителят на ЦИК Александър Андреев.На 30 април приключи и периодът, в който българите извън страната, които биха искали да гласуват и в чужбина, можеха да подадат заявления за разкриване на секции. До момента са постъпили общо 8671 заявления, а срокът за проверката им изтича на 3 май.Неуспешно подадените заявления с грешки в попълване на данните са 745, но това не е окончателната бройка, тъй като проверката, по думите на Андреев, продължава.До 4 май ЦИК трябва да приеме своето решение за определяне местата и броят на секциите извън страната. Надяваме се още утре след излизане на проверката на заявленията, да приемем това решение, каза Андреев.До 11 май могат да бъдат подавани заявления за издаване на удостоверение за гласуване на друго населено място в страната, заявления за гласуване по настоящ адрес, както и за упражняване на вот в подвижна избирателна кутия.След 15 май ще се извърши сертифицирането и одитирането на машините за гласуване, допълни Андреев. За местните избори би била достижима цел машините да не се наемат, а да се закупят, смята Андреев, който заяви, че \"все пак трябва да имаме време за изпълнение на цялата процедура и финансиран\".В ЦИК не е постъпил сигнал за проблем с работата на софтуера.", "date": "2019.05.02", "title": "ЦИК показа бюлетината"}
{"url": "https://news.bg/world/maduro-prizova-armiyata-da-se-razpravi-s-predatelite.html", "text": "Президентът на Венецуела Николас Мадуро призова за единство на армията. Държавният глава се появи с войници два дни, след като армията и полицията не отговориха на призива на опозиционера Хуан Гуайдо за бунт, информира АП.Мадуро заяви пред националната телевизия, че армията трябва да се подготви за борба с \"предателите\" и опозицията, която се опитва да провокира кръвопролития в Каракас от неуспеха на Гуайдо да поеме властта в страната.\"Да, ние сме в битка, запазете висок морал в тази борба за разоръжаване на всеки предател, всеки заговорник, организиращ преврат\", каза венецуелският президент във военна академия в Каракас.Гуайдо, подкрепян от малък контингент от силите за сигурност, призова армията да се обърне срещу Мадуро. Но полицията разпръсна тълпите при сблъсъци, които продължиха с часове.Във вторник и сряда хиляди венецуелци подкрепиха призива на опозицията и излязоха по улиците на страната, но днес в Каракас е спокойно.В сряда беше застреляна една жена, а десетки пострадаха при сблъсъци между поддръжници на опозицията и проправителствени сили в Каракас. Армията използва сълзотворен газ и водни оръдия. Гуайдо призова отговорните за смъртта на 27-годишна жена да бъдат открити. Той също призова държавните служители да излязат на стачка в четвъртък в опит да се принуди Мадуро да се оттегли.Ситуацията във Венецуела , когато на фона на масови протести Гуайдо се самопровъзгласи за временен президент. Той беше признат за легитимен президент от САЩ, редица страни от Латинска Америка и Европа. Русия, Китай, Турция и няколко други страни подкрепиха Мадуро.", "date": "2019.05.02", "title": "Мадуро призова армията да се разправи с предателите"}
{"url": "https://news.bg/crime/zhena-zagina-v-katastrofa-mezhdu-selata-sava-i-tsonevo.html", "text": "Жена е загинала в катастрофа между селата Сава и Цонево, съобщиха от МВР-Варна. Инцидентът е станал около 13:15 часа, днес, в района на преливника на язовир Цонево.Според първоначалната информация, шофьорът на лека кола \"БМВ\" (39 г. от село Чернево), по време на движение, е загубил контрол над автомобила. Мъжът е пострадал сериозно, а неговата спътничка - жена на 66 години, е загинала на място.Разследването продължава.", "date": "2019.05.02", "title": "Жена загина в катастрофа между селата Сава и Цонево"}
{"url": "https://news.bg/int-politics/velikobritaniya-skochi-televiziya-rt-e-orazhie-za-dezinformatsiya-na-rusiya.html", "text": "Министърът на външните работи на Великобритания Джереми Хънт обяви руската държавна англоезична телевизия RT (Russia Today) за \"оръжие за дезинформация\" в реч по случай Световния ден на свободата на медиите.Коментарите, направени в Етиопия, бележат ескалация на атаката на британското правителство срещу стандартите на руската телевизия, която се изправи пред многобройни разследвания на нейната продукция от страна на британския медиен регулатор Ofcom.\"След като руската държава извърши химическа атака в британския град Солсбъри през миналата година, Кремъл излезе с над 40 отделни разказа, за да обясни този инцидент\", посочи Хънт в етиопската столица Адис Абеба.\"Оръжията им за дезинформация опитаха да ги разпространят по света. Най-добрата защита срещу тези, които умишлено сеят лъжи, са независими, надеждни новинарски медии\", коментира британският първи дипломат.Джереми Хънт заяви, че е работа на Ofcom независимо да реши дали руската телевизия трябва да бъде затворена. В края на миналата година RT беше призната за виновна за седем нарушения на британския кодекс за телевизионно излъчване във връзка с предавания, излъчени след отравянето с бойно отровно вещество новичок в Солсбъри на бившия руски агент Сергей Скрипал и дъщеря му Юлия.Говорител на британския медиен регулатор потвърди неговата независимост и заяви, че все още не е взел решение за наказание, което може да включва глобяване на телевизията или отнемане на лиценза ѝ за излъчване в Обединеното кралство, въпреки че второто се смята за много малко вероятно.Коментарите на Хънт могат да изострят спора, който е с високи залози. Русия отвърна със започване на разследване на правото на Би Би Си да оперира руската си служба извън Москва, докато RT се стреми към съдебен контрол върху решението на Оfcom в британските съдилища.Британският външен министър използва речта си, за да обвини руската държава в \"манипулиране на медиите, разпространяване на фалшиви новини\" и подчертава, че RT e ключова част от този опит.\"Канали като RT, по-известен като Russia Today, искат зрителите им да смятат, че истината е относителна и фактите винаги ще съответстват на официалния разказ на Кремъл\", изтъкна британският външен министър.\"Русия през последното десетилетие много разочароващо предприе външна политика, чиято главна цел е да посее объркване и разделение и да дестабилизира крехките демокрации\", подчерта още Хънт.", "date": "2019.05.02", "title": "Великобритания скочи: Телевизия RT е оръжие за дезинформация на Русия"}
{"url": "https://news.bg/crime/davat-na-sad-varnenetsa-ubil-priyatel-ot-detstvoto-si.html", "text": "Окръжната прокуратура във Варна предаде на съд 37-годишният Венцислав А., който беше обвинен в убийство по особено мъчителен начин и с особена жестокост на своя съсед - 35-годишния Явор С.Припомняме, След като майката на Явор починала, банката отнела имота му и той започнал да води скитнически живот. От декември 2017 г. мъжът заживял в дома на своя приятел Венцислав.На 13 февруари вечерта между двамата възникнал конфликт между Венцислав и приятелката му заради присъствието на Явор в апартамента. Разбрал за това, подсъдимият започнал да нанасял удари с ритници и юмруци и с дървена тояга по цялото тяло на Явор. Венцислав се възползвал от безпомощното състояние на жертвата си след побоя и извършил действия на полово удовлетворение с употреба на сила. След това изхвърлил тялото на Явор в тревна площ до блока.На следващия ден случаен минувач забелязал мъжа и повикал Бърза помощ. Явор обаче починал на път за болницата.Ако бъде признат за виновен, Венцислав А. може да получи наказание \"лишаване от свобода\" от 15 до 20 години, доживотен затвор или доживотен затвор без замяна.", "date": "2019.05.02", "title": "Дават на съд варненеца, убил приятел от детството си"}
{"url": "https://news.bg/world/frantsiya-i-italiya-otbelyazvat-500-g-ot-smartta-na-leonardo-da-vinchi.html", "text": "Президентът на Франция Еманюел Макрон и италианският му колега Серджо Матарела дадоха старт на мероприятията във връзка 500 г. от смъртта на Леонардо да Винчи. Те почетоха гения от епохата на Ренесанс на гроба му, информира АФП.Град Амбоаз на река Лоара, където Леонардо умира през 1519 г. на 67-годишна възраст, буквално е блокиран заради опасения от протести на \"жълтите жилетки\". Трафикът в града, където живеят около 13 000 души, е забранен в радиус от 5 километра. Ресторантите и магазините са затворени.Вчера десетки коли бяха вдигнати, след като туристите очевидно не са били запознати с драконовите мерки за сигурност.След като посетиха гроба на Леонардо, Макрон и Матарела отидоха на обяд в Кло Люсе, където умира геният, който е покровителстван от крал Франсоа I, известен като Краля Слънце на XVI век. Франсоа I е считан за краля, който носи Ренесанса във Франция, въпреки че предшественикът му Луи XII започва да кани архитекти и художници от Флоренция, Милано и Рим.Леонардо е на 64 г., когато приема поканата на младия Франсоа I да се премести в Амбоаз. Тогава Микеланджело и Рафаел придобиват популярност. Леонардо е възнаграден като \"първи художник, инженер и архитект на краля\". Тогава Франсоа I e на 23 г. Леонардо носи със себе си три от любимите си творби: \"Мона Лиза\", \"Богородица и Младенеца със света Ана\" и \"Свети Йоан Кръстител\", които днес са изложени в Лувъра в Париж.Макрон е първият френски президент, посетил града от Шарл дьо Гол през 1959 г.Съвместните мероприятия са организирани след месеци на дипломатическо напрежение между Рим и Париж. Двете държави влязоха . Дори за кратко Париж отзова посланика си.", "date": "2019.05.02", "title": "Франция и Италия отбелязват 500 г. от смъртта на Леонардо да Винчи"}
{"url": "https://news.bg/regions/reka-dunav-izhvarli-trup-na-divo-prase-kray-silistra.html", "text": "Река Дунав изхвърли труп на диво прасе в района на Дунавския парк на Силистра, информира БНР.Специалисти на Областната дирекция на Българската агенция по безопасност на храните в Силистра са дезинфекцирали и обезопасили района. Животното също е дезинфекцирано и прибрано.Няма информация дали прасето има някакво заболяване. Припомняме, че силистренска област е един от районите със случаи на африканска чума по дивите свине. Взети са мерки да се предотврати и ограничи заболяването при нужда.От Областната администрация в Силистра съобщават, че със заповед на Регионалната дирекция по горите в Русе е забранен и достъпът до землищата на силистренските села Попина и Ветрен, за да се ограничи разпространението на африканска чума по свинете. Забраната е за три месеца.", "date": "2019.05.02", "title": "Река Дунав изхвърли труп на диво прасе край Силистра"}
{"url": "https://news.bg/world/marshat-na-zhivite-izvarvya-tri-kilometra-ot-aushvits-do-birkenau.html", "text": "В бившия концентрационен лагер \"Аушвиц\" се проведе ежегодният международен Марш на живите, информира \"Таймс ъв Израел\".Делегация от високопоставени представители от целия свят поведе повече от 10 000 души към лагера на смъртта \"Биркенау\". Те извървяха три километра. В \"Биркенау\" е планирана и основната церемония.В реч преди марша председателят на събитието Шмуел Розенман заяви, че антисемитизмът \"отново помете света\", като спомена нападенията в Калифорния, Питсбърг, Шри Ланка и Нова Зеландия.\"Нека това бъде вашата първа крачка, пътуване през целия живот към борба срещу омразата и несправедливостта и създаване на свят, в който всеки човешки живот е ценен. Нека маршът започне\", обяви Розенман.С марша се почита паметта на избитите милиони евреи от Нацистка Германия по време на Холокоста.В тазгодишния марш не участват високопоставени представители на израелското правителство.Маршът се организира от 1988 г., ежегодно от 1996 г.", "date": "2019.05.02", "title": "Маршът на живите извървя три километра от „Аушвиц” до „Биркенау”"}
{"url": "https://news.bg/tech/sazdadoha-choveshki-embrion-bez-spermatozoidi-i-yaytsekletki.html", "text": "Изследователи от Еврейския университет в Йерусалим обявиха, че са намерили начин да трансформират клетки от кожа в трите основни типа стволови клетки, от които се състоят ембрионите в ранен стадий, съобщават израелските медии.Откритието би могло да проправи пътя за създаване на цели човешки ембриони от човешки кожни клетки, без нуждата от сперматозоиди или яйцеклетки, изтъкват изследователите. А това също така би могло да има \"огромни последици\" за моделиране на дефекти на ембриона и хвърляне на светлина върху дисфункции на плацентата, както и за разрешаване на някои проблеми с безплодието чрез създаването на човешки ембриони в петриева паничка, се уточнява в изявлението на Еврейския университет.\"Може да се каже, че сме близо до генериране на синтетичен ембрион, което е наистина налудничаво нещо\", коментира д-р Йоси Буганим от Департамента по биология на развитието и изследване на рака, който е ръководил изследването, което е публикувано в Cell Stem Cell.Това откритие може да позволи на учените в бъдеще \"да генерират ембриони от стерилни мъже и жени, използвайки само техни кожни клетки, и да генерират истински ембрион в паничка и да имплантират ембриона в майката\", изтъква още ученият.Буганим и неговият екип е открил набор от пет гена, способни да трансформират миши кожни клетки във всичките три типа клетки, които съставляват ранния ембрион: самият зародиш, плацентата и екстраембрионалните тъкани като пъпната връв.През 2006 г. японските изследователи Казутоши Такахаши и Шиния Яманака откриха способността на кожните клетки да бъдат \"препрограмирани\" в ранни ембрионални клетки, които могат да генерират цял плод чрез използването на четири централни ембрионални гена. Тези гени препрограмират кожните клетки в \"индуцирани плурипотентни стволови клетки\", които са подобни на клетките, които се развиват в ранните дни след оплождането и по същество са идентични с техните естествени аналози. Тези клетки могат да се развият във всички видове ембрионални клетки, но не и в екстраембрионални тъкани като плацентата.Японските учени откриха, че четирите централни ембрионални гена могат да бъдат използвани за \"подмладяване\" на кожните клетки, за да функционират като ембрионални стволови клетки, обясни Буганим.", "date": "2019.05.02", "title": "Създадоха човешки ембрион без сперматозоиди и яйцеклетки "}
{"url": "https://news.bg/politics/ek-odobri-dva-proekta-za-kibersigurnost-za-bulgartransgaz-ead.html", "text": "Еврокомисарите одобриха два проекта за киберсигурност за \"Булгартрансгаз\" ЕАД. Проектите ще бъдат финансирани по Механизма за свързване на Европа, сектор \"Телекомуникации\". Общата стойност на проектите е близо 760 хил. лв., като безвъзмездната помощ е в размер на 75%, съобщиха от дружеството.Първият проект е за създаване на лаборатория за киберсигурност и среда за защита на критични данни и информационни системи. Предвижда се той да е в рамките на дружеството.По този начин ще бъде увеличена степента на защита на системите и информацията, устойчивостта и потенциала за превенция на инциденти, както и ще бъде повишена квалификацията на специалистите в дружеството.С парите по втория проект ще бъде внедрена и сертифицирана система за управление на сигурността на информацията в съответствие с изискванията на стандарт БДС EN ISO/IEC 27001. Така ще се повиши надеждността на предлаганите от \"Булгартрансгаз\" ЕАД услуги -съществени за поддържането на критични обществени и икономически дейности за икономиката на България и на Европейския съюз.Дейностите по двата проекта допринасят за постигането на целите по проекта от общ интерес \"Оперативно съвместими трансгранични онлайн услуги\" и са в пълен синхрон с изискванията на европейското и националното законодателство в областта на киберсигурността.Очаква се проектите да бъдат готови в края на 2020 г.", "date": "2019.05.02", "title": "ЕК одобри два проекта за киберсигурност за \"Булгартрансгаз\" ЕАД"}
{"url": "https://news.bg/world/zelenski-granitsata-e-edinstvenoto-obshto-neshto-mezhdu-ukrayna-i-rusiya.html", "text": "Границата е единственото общо нещо между Украйна и Русия. Това констатира новоизбраният украински президент Владимир Зеленски, цитиран от УНИАН и ТАСС.След всяко \"довиждане\" ще дойде \"добър ден\", със сигурност. Отдавна мисля за \"общите\" неща между Украйна и Русия. Действителността е, че днес, след анексирането на Крим и агресията в Донбас, ние имаме само едно останало нещо, което е \"общо\" - това е държавната граница. 2295 километра и 400 метра \"общо\". Русия трябва да върне контрола над всеки милиметър на украинската страна. Само тогава ще можем да продължим да търсим нашето \"общо\", написа той във \"Фейсбук\", коментирайки изказване на руския лидер Владимир Путин.Той подчерта, че забраната за износ на петролни продукти, отварянето на офиси за бързо издаване на паспорти и натурализиране на жители на окупираните територии и задържането на украински граждани няма да помогнат за сближаване.И такива отношения не могат да се нарекат \"братски\", убеден е Зеленски.По-рано Путин говори в подкрепа на \"общо гражданство\" за граждани на Русия и Украйна. Според него общо гражданство ще направи държавите по-силни и по-успешни.\"Ако издадем паспорти на украинците в Русия, ние неизбежно ще постигнем очаквания резултат\", отбеляза руският лидер и каза \"довиждане\" на журналистите на украински език.", "date": "2019.05.02", "title": "Зеленски: Границата е единственото общо нещо между Украйна и Русия"}
{"url": "https://news.bg/int-politics/izlizat-topli-vrazki-mezhdu-kompanii-ot-sasht-i-natsistka-germaniya.html", "text": "През юни 1941 г., в разгара на Втората световна война, германският химически гигант ИГ \"Фарбен\" открива фабрика за производство на синтетичен каучук, който е жизненоважен материал за военни цели, в концлагера Моновиц, който е филиал на Аушвиц, пишат израелски медии.Работната ръка е била съставена от хиляди концлагеристи, повечето от които евреи, които са страдали от глад и студ и са умирали от суровите условия на труд. След войната двама висши ръководители на германския химически гигант са съдени за престъпления срещу човечеството.На пръв поглед това може да изглежда като още една история за една от многото германски компании, които забогатяха по време на войната, докато експлоатираха еврейски затворници. Но в историята на ИГ \"Фарбен\", която беше смазката на плановете на Хитлер за въоръжаване, се крие история за бизнес връзките между нацистка Германия и американски компании.Надан Фелдман, който пише докторат в Еврейския университет в Йерусалим, казва, че ИГ \"Фарбен\" е получила част от експертизата си благодарение на споразуменията за споделяне на технологии с американския химически гигант DuPont, чието седалище е в щата Делауер.\"Някои от споразуменията, подписани от двете компании, дадоха на ИГ \"Фарбен\" критични познания за военната продукция, позволявайки на нацистка Германия да започне войната\", пояснява Фелдман.През последните години Фелдман се е заровил в американски и германски архиви, търсейки финансови отчети, нормативни документи и кореспонденция, които хвърлят светлина върху ролята на DuPont, която тогава е собственост на едно от най-богатите американски семейства, за снабдяването на нацистка Германия. И Фелдман прокарва тревожна теза - че освен бизнес интересите, връзката между компаниите е била идеологическа.DuPont е само една от около 150 американски компании с бизнес връзки с нацистка Германия. Фелдман казва, че връзките \"са били прокарвани необезпокоявано и дори с мълчаливата подкрепа на американската администрация, въпреки нарастващата заплаха от режима на Хитлер за благоденствието на Европа и Запада\".Такива връзки включват огромни заеми, големи инвестиции, картелни споразумения, изграждане на заводи в Германия като част от превъоръжаването на Третия райх и доставката на огромни количества военни материали.Сред американските корпорации с връзки с нацистка Германия са Standard Oil на Джон Рокфелер, която е снабдявала Германия с гориво, което тя е нямала, General Motors и IBM. Те включват още ITT, която е осигурявала комуникационно и компютърно оборудване, \"Форд\", която е доставяла превозни средства, и Union Banking, която е предоставяла огромни заеми за закупуване на оборудване.Фелдман пише, че американци са помогнали за финансирането на политическата кариера на Хитлер: \"Съюзът между американския капитализъм и нацистка Германия помогна на Хитлер да осъществи безпрецедентна по онова време програма за въоръжение и да започне световната война, в която се състоя Холокостът\".", "date": "2019.05.02", "title": "Излизат \"топли връзки\" между компании от САЩ и нацистка Германия"}
{"url": "https://news.bg/society/oshte-20-000-mladezhi-opoznavat-bezplatno-evropa-chrez-programata-opoznay-es.html", "text": "Започва новата кампания на Европейската комисия за подаване на заявления за картите за пътуване \"Опознай ЕС\". Всички 18-годишни младежи в ЕС могат да кандидатстват до 16 май 2019 г. за възможността да опознаят Европа в периода 1 август 2019 г. — 31 януари 2020 г. Това стана ясно от съобщение на Европейската комисия.Кампанията позволява на младите хора да научат повече за европейското културно многообразие и общите ценности.През тази втора година на \"Опознай ЕС\" Европейската комисия поставя акцент върху образователното измерение на проекта. Участниците ще получат информация и съвети за това какво да посетят в Европа. Ако желаят, може да получат и дневник за пътуването, за да могат да записват своите впечатления. По време на пътуването младежите също така ще имат възможност да участват в организирани мероприятия и да общуват помежду си.Комисията се стреми да превърне инициативата в по-приобщаваща и достъпна, като допълнително улеснява използването на системата за подаване на заявления, предлага съвети за намаляване на разходите за пътуване, както и като взема под внимание, доколкото е възможно, нуждите на младите хора с увреждания, така че те сканъщо да могат да пътуват.Комисар Тибор Наврачич, отговарящ за образованието, културата, младежта и спорта, заяви, че се надява чрез инициативата младите да натрупат европейки опит и да станат посланици на Европа - било то с гласа си за Европейски парламент или като помагат за изграждането на жизнени общества.\"Младите хора са бъдещето на Европа и е изключително важно техният глас да бъде чут\", подчертава Наврачич.Изискванията на програмата са кандидатите да са родени между 2 юли 2000 г. (включително) и 1 юли 2001 г. (включително) и да бъдат готови да пътуват между 1 август 2019 г. и 31 януари 2020 г. за максимум 30 дни.Заинтересованите младежи трябва да кандидатстват през Европейския младежки портал. Кандидатурите ще бъдат разгледани от специална комисия, която ще избере победителите. Кандидатите ще бъдат уведомени за резултатите от подбора през юни тази година.Одобрените кандидати ще могат да пътуват самостоятелно или в група от най-много пет души. По правило пътуванията са с влак. С цел да се гарантира широк достъп до целия континент, участниците могат да използват алтернативни видове транспорт, като например автобуси, фериботи или по изключение самолети.Инициативата \"Опознай ЕС\" е отворена за млади европейци, включително за хора в неравностойно положение, които ще могат да научат много нови неща по време на пътуването.Тя стартира през юни 2018 г. с първоначален бюджет в размер на 12 милиона евро, доакто бюджетът за 2019 г. възлиза на 16 милиона евро.Благодарение на програмата около 30 000 младежи са получили възможност да пътуват из Европа, за да опознаят богатото културно наследство на континента, да се срещнат с други хора, да се докоснат до чуждите култури и да усетят духа, който обединява Европа.До края на 2019 г. Европейската комисия възнамерява да постави началото на четвъртата кампания за кандидатстване.Европейската комисия предложи и за инициативата DiscoverEU да бъдат заделени 700 млн. евро по бъдещата програма \"Еразъм\" в рамките на следващия дългосрочен бюджет на ЕС (2021 — 2027 г.). Ако Европейският парламент и Съветът се съгласят с това предложение, още 1,5 милиона 18-годишни младежи ще могат да пътуват между 2021 и 2027 г.", "date": "2019.05.02", "title": "Още 20 000 младежи опознават безплатно Европа чрез програмата \"Опознай ЕС\""}
{"url": "https://news.bg/curious/vpechatlyavashto-otkritie-razkriva-misteriyata-okolo-drevniya-denisov-chovek.html", "text": "Впечатляваща находка хвърля светлина върху мистерията около древния Денисов човек, пише Guardian.Откритието - човешка челюст, която е открита в пещера на плато в Тибет. Чрез извличане на протеини от заден зъб на челюстта учените разкриват нови детайли около произхода и живота на мистериозния древен вид, наречен Денисов човек.Оказва се, че фосилът на челюстта е на 160 000 години. Самата челюст е била мощна и с необичайно големи зъби. Спрямо това учените предполагат, че Денисовият човек може да прилича на най-примитивния неандерталец.Откритието също така показва, че този мистериозен вид е живял на изключително голяма надморска височина. Възможно е чрез кръстосване видът да е предал на генната си адаптивност за този начин на живот на днешните шерпи, които обитават региона и също живеят на високо.Директорът на отдела за човешка еволюция в Института Макс Планк за еволюционна антропология в Лайпциг и автор на откритието Жан-Жак Ублин описва находката като грандиозна. \"До днес никой не си беше представял, че античните хора са могли да живеят в такава среда\", споделя експертът.Датирането на челюстта предполага, че когато Денисовият човек е обитавал това плато, е напълно възможно температурите да са били дори по-сурови - до -30 градуса. \"Тогавашният времеви период е бил по-студен от този в момента, което ме ... разтърси\", възкликва Ублин.Преди тази находка единствените познати на човечеството фосили от Денисов човек бяха намерени в пещера в Сибир. Тогава бяха открити само , няколко зъба и парченца кост.Тогава учените успяха да извлекат ДНК от вътрешността на костта и започнаха да я сравняват с други древни ДНК на познати човешки видове. Това доведе до откритието, че видът някога е бил широко разпространен в Европа и Азия.Последната вкаменелост (челюстта) изиграва решаваща роля - тя представя връзката между сибирските екземпляри и другите фосили, намерени в Китай, от които учените преди това не са успявали да извлекат ДНК. Фосилите обаче показват забележителна анатомична прилика с тибетския образец.Всъщност вкаменелостта е била открита през 80-те години на миналия век от монах в пещерата Baishiya Karst на тибетското плато в китайската провинция Гансу. Монахът предал находката на живия Буда, който го предава на учени за анализ.Учените не успели да получат ДНК от пробата. Те обаче успели да извлекат протеини от единия зъб, на база на което определят, че фосилът определено е на Денисовия клон от еволюционното дърво.Откритието показва, че Денисовият човек е могъл да се приспособи към високите и ниско кислородни среди много преди това да направят съвременните хора преди около 40 000 години.Челюстта прави възможна хипотезата, че днешните шерпи и някои тибетски популации са носители на гена на Денисовия човек, който позволява на вида да се справи с недостатъчното снабдяване с кислород. Вероятно този ген е придобит при кръстосването им с неандерталци и съвременните хора. \"Това е озадачаващо, защото сибирската пещера не е на голяма надморска височина\", казва Ублин.Методът за извличане на протеини изглежда като доста обещаваща техника за определянето на древните видове, казват още учените. Това е така, защото протеините имат тенденцията да се запазват много по-добре от ДНК.", "date": "2019.05.02", "title": "Впечатляващо откритие разкрива мистерията около древния Денисов човек"}
{"url": "https://news.bg/finance/stotitsi-miliardi-levove-i-evro-minavat-prez-platezhnite-sistemi-na-bnb-godishno.html", "text": "Вероятно много хора знаят какъв е размерът на годишните бюджетни разходи, на валутния резерв на страната или на брутния вътрешен продукт (БВП). Измерени в евро говорим за суми от в порядъка на десетки милиарди - числа, които на повечето българи изглеждат огромни. Как ли обаче ще им изглеждат сумите, които годишно преминават през националните платежни системи, които поддържа Българската народна банка (БНБ)? Защото те са десетки пъти по-големи от БВП на България? Ако човек се зачете в отчета на Централната банка за 2018-а, ще види, че става дума за стотици милиарди левове и евра, чиято обща сума в рамките само на миналата година, преизчислена в национална валута се доближава до 2 трилиона лева. Толкова е общата стойност на плащанията минали през платежните системи у нас. Точно по-тази причина сигурността им е от огромно значение за страната и за нея отговаря БНБ.Платежните системи в България най-общо се делят на две групи - такива, които оперират в левове, и тези, които работят с евро.Платежните системи в страната, опериращи в левовеВ тази група влизат Системата за брутен сетълмент в реално време РИНГС, с оператор БНБ и спомагателните системи БИСЕРА и БОРИКА. БИСЕРА е система за обслужване на клиентски преводи, предназначени за изпълнение в определен момент, с оператор \"БОРИКА\" АД, а БОРИКА е система за обслужване на плащания по операции с банкови карти на територията на страната, с оператор \"БОРИКА\" АД.В платежната система РИНГС участват БНБ и 26 банки. Според отчета на БНБ за 2018-а през годината през нея са извършени плащания на обща стойност 929 381 млн. лв., което представлява увеличение с 32.3% спрямо 2017 г., докато броят на плащанията бе 1 059 515, или със 7.2% повече от предходната година. Клиентските плащания са 950 092, или 89.7% от общия брой плащания, и възлизат на обща стойност 228 263 млн. лв., или 24.6% от общата стойност. Среднодневната стойност на плащанията през системата през отчетния период бе 3 732 млн. лв., а среднодневният брой плащания - 4 255. Максималната дневна стойност на плащанията, наредени от участниците в РИНГС, бе 6 623 млн. лв., а максималният дневен брой плащания - 9 381.Според БНБ разпределението на плащанията в левове в страната между отделните платежни системи се запази спрямо 2017 г., като през 2018 г. РИНГС обработи 84.4% от стойността на извършените плащания в страната.Платежната система БОРИКА е обработила през 2018-а 147.9 млн. платежни операции, извършени чрез терминални устройства АТМ (банкомати) и ПОС, на обща стойност 14 649.2 млн. лв., като спрямо 2017 г. е отчетено нарастване с 20.5% по брой и с 16.1% по стойност.През 2018 г. в платежната система БИСЕРА са извършени 77.7 млн. плащания на обща стойност 157 690.1 млн. лв., а обработените плащания се увеличиха спрямо 2017 г. с 3.7% по брой и с 10.2% по стойност.Платежните системи в страната, опериращи в евроТова са националният системен компонент на ТАРГЕТ2 - ТАРГЕТ2-БНБ, с оператор БНБ и БИСЕРА7-ЕВРО - система за обслужване на клиентски преводи, предназначени за изпълнение в определен момент, с оператор \"БОРИКА\" АД.Системите за сетълмент на ценни книжа в страната, при които сетълментът на паричната страна се извършва в платежни системи, с оператор БНБ, са организираната от БНБ система за сетълмент на безналични държавни ценни книжа (BNBGSSS), с оператор БНБ и организираната от \"Централен депозитар\" АД система за регистрация и обслужване на сделки с безналични ценни книжа, с оператор \"Централен депозитар\" АД.Платежни системи в евро ТАРГЕТ2 предоставя брутен сетълмент в реално време за плащания в евро със сетълмент в резервни пари. Системата работи въз основа на Единна съвместна платформа, като от правна гледна точка всяка централна банка в ТАРГЕТ2 е оператор на свой собствен системен компонент. От 1 февруари 2010 г. БНБ е оператор на националния системен компонент ТАРГЕТ2-БНБ и отговаря за бизнес взаимоотношенията с участниците в компонента и за координацията с ЕЦБ и с участващите централни банки.През 2018 г. в ТАРГЕТ2-БНБ са извършени 290 998 плащания (клиентски и междубанкови) на обща стойност 441 591 млн. евро. Броят на клиентските плащания е 252 482, или 86.8% от всички плащания, а общата им стойност - 9 754 млн. евро, или 2.2% от стойността на всички плащания. Общо обработените плащания са се увеличили спрямо 2017 г. с 22.4% по брой и с 27.5% по стойност.Среднодневният брой на наредените плащания от участниците в ТАРГЕТ2-БНБ през годината бе 1 141, а среднодневната стойност на обработените плащания - 1 732 млн. евро. През 2018 г. максималният дневен брой плащания, наредени от участници в ТАРГЕТ2-БНБ, бе 2 047, а максималната дневна стойност - 3 606 млн. евро.През 2018 г. наредените плащания през БИСЕРА7-ЕВРО са 47 140 броя на стойност 357 млн. евро, или спрямо 2017 г. са намалели с 22.9% по брой и с 25.7% по стойност. В съответствие с изискванията на Регламент (ЕС) № 260/2012 на Европейския парламент и на Съвета платежната система за малки плащания в евро БИСЕРА7-ЕВРО обработва плащания в Единната зона за плащания в евро (СЕПА) и осигурява оперативна съвместимост със системите SEPA Clearer, Equens и EuroELIXIR, което позволява взаимен обмен на кредитни преводи в СЕПА между банковите общности в България и в други държави от ЕС.", "date": "2019.05.02", "title": "Стотици милиарди левове и евро минават през платежните системи на БНБ годишно"}
{"url": "https://news.bg/world/ruski-i-siriyski-sili-zasiliha-atakite-sreshtu-buntovnitsite.html", "text": "Руски и сирийски сили засилиха бомбардировките и артилерийския обстрел в Северозападна Сирия тази нощ. Това е най-голямото нападение над последния бастион на бунтовниците, откакто беше обявен за демилитаризирана зона след сключването на сделка между Русия и Турция.Информацията разпространява \"Ройтерс\", позовавайки се на източници.Атакуваните села и градове в Северна Хама и Южен Идлиб попадат в буферната зона, която е част от споразумението между Русия и Турция от септември 2018 г., имащо за цел да предотврати мащабна офанзива в района.По-рано тази седмица Вашингтон предупреди, че насилието в буферната зона \"ще доведе до дестабилизиране на региона\".От вторник военните нападения на руснаците и сирийците принудиха хиляди цивилни да избягат към лагери на север по границата с Турция. Ударени са четири здравни центъра, обявиха представители от Идлиб и американска хуманитарна организация.Сирийски бойни хеликоптери са хвърлили варелни бомби. Най-малко 15 цивилни са загинали и десетки са ранени.Ръководени от опозицията агенции за гражданска защита алармират, че стотици хора, предимно цивилни, са убити при руски и сирийски удари от септември миналата година.В контролираните от бунтовниците територии живеят над 3 милиона души.Сирийската държавна медия, позовавайки се на източници от армията, обвинява бунтовниците за атаките и пояснява, че са атакувани \"терористични групи\". Медията допълва, че \"Ал Кайда\" е вдъхновила групи да засилят атаките с безпилотни самолети срещу основната военна база на Русия в арабската държава, но опитите са безуспешни.В отговор на ескалацията бунтовниците твърдят, че са засилили ракетните атаки по позиции на армията, включително са убили най-малко четирима руски войници.", "date": "2019.05.02", "title": "Руски и сирийски сили засилиха атаките срещу бунтовниците"}
{"url": "https://news.bg/politics/pochti-1-3-ta-ot-naselenieto-na-zapadnite-balkani-e-emigriralo.html", "text": "Почти 6 милиона души - почти 1/3-та от населението на Западните Балкани живеят в чужбина. Това съобщи президентът на Европейската банка за възстановяване и развитие (ЕБВР) Сума Чакрабарти, цитиран от БНТ и сръбското радио и телевизия.Според анализите на ЕБВР балканските държави все по-често са напускани от висококвалифицирани кадри, отколкото от служители със средни знания и умения.Независимо, че имигрантите изплащат значителни суми по родните си места, техните таланти се използват от други страни. В същото време парите, които имигрантите изпращат в своите родни места, не не оказват значително въздействие върху развитието на страните. Причината - готовите пари ограничават и желанието за работа на онези, които са останали \"у дома\".Президентът на ЕБВР каза още, че миграцията на квалифицирани работници има отрицателно въздействие върху производителността, но негативен ефект на растежа може да оказва и отклоняването на нискоквалифицирана работна сила.\"Емиграцията, особено на млади обучени кадри, е сериозен проблем за Западните Балкани. Тя е мотивирана от разликата в доходите в сравнение със страните от Европа. Но на миграцията влияе и недоволството от вътрешните политически и икономически условия\", заяви Сума Чакрабарти.Според президента на ЕБВР решаването на проблема с миграцията ще е много трудно. Не става въпрос само за повишаване на равнището на доходите, но и за създаването на по-добри условия на живот на местно и национално ниво, уточни той.По-добрите условия се изразяват в по-добро функциониране на обществените институции. Те трябва да служат на хората, вместо да усложняват живота им, категоричен е банкерът.Трябва също да се предлагат и висококвалифицирани здравни грижи и образование. Да има по-добра съдебна система, в рамките на която съдебните процеси да са справедливи и да няма забавено правосъдие.Според него промените ще изискват и достъп до качествено водоснабдяване, както и услуги за пречистване на отпадъчните води и по-чист въздух. Той изтъкна, че приоритетите трябва да са по-добрите пътища и железопътен транспорт.", "date": "2019.05.02", "title": "Почти 1/3-та от населението на Западните Балкани е емигрирало"}
{"url": "https://news.bg/crime/osvobodiha-dzhebchiykata-obrala-kitayski-turisti-vav-veliko-tarnovo.html", "text": "Освободиха от ареста джебчийката, обрала китайски туристи в центъра на Велико Търново, съобщи bTV.Припомняме, че по-рано днес стана ясно, че 26-годишната Събка от Самоводене напусна районното по обед. По думите Христо Христов, зам.-директор на ОД на МВР - Велико Търново жената не е осъждана за умишлено престъпление, но след проверката станало явно, че тя е позната на полицията още като малолетна. Тогава е проверяване на подобни престъпления.Туристите от Китай предпочели да замълчат.", "date": "2019.05.02", "title": "Освободиха джебчийката, обрала китайски туристи във Велико Търново"}
{"url": "https://news.bg/politics/zanizhen-kontrol-e-prichinata-za-skandala-s-kashtite-za-gosti-spored-miroslav-naydenov.html", "text": "\"Възможно е да има и други хора, които не са изпълнили служебните си задължения и там да е занижен контролът. Защото няма друго обяснение за случващото се.\" Това заяви пред БНР бившият земеделски министър Мирослав Найденов като коментар по темата за скандалите с къщите за гости.Той уточни, че във фонда работят над 1600 служители и е възможно на определени нива да има пробив и това да е довело до занижен контрол.Найденов поясни, че едва след като излязат резултатите от проверката може да се коментира дали оставката дали оставката на зам.-шефът на фонд \"Земеделие\" потушава скандала и дали подалата оставка Иванка Мизова има връзка с въпросната къща за гости в Юндола.По думите му Програмата за развитие на селските райони е най-ресурсната програма, обезпечена с европейски фондове. Найденов разясни, че самата мярка дава възможност за развитие на определен вид бизнес в селските райони.На въпрос дали трябва да се публикува пълен списък на построените къщи за гости с точен адрес, бившият земеделски министър коментира, че той няма съмнения, че този списък е публикуван още през 2016 г., както твърди Румен Порожанов. \"Аз познавам и съм работил с Румен Порожанов докато той беше шеф на фонд \"Земеделие\" и съм бил доста доволен от работата му като изпълнителен директор на фонда. Не смятам, че нещата опират до ниво ръководител на фонда\", сподели Найденов.Той отбеляза и, че още по време на предприсъединителната програма САПАРД е имало \"заиграване\" между определени недобросъвестни бенефициенти и податливи служители на фонд \"Земеделие\", като по думите му това не било нещо ново.Припомняме, че по-рано днес стана ясно, чеОперацията се провежда съвместно с полицията и ДАНС на територията на София, Пловдив, Сливен, Карнобат и Бургас.Припомняме, преди седмица  на всички проекти с предмет изграждане на жилищни сгради (къщи) за гости на територията на цялата страна.Повод за това бяха извършените проверки на бившия зам.-министър на икономиката  по изнесени твърдения за злоупотреби с евросредства, както и на депутата от БСП  за три къщи за гости на морето, финансирани със средства на ЕС.От прокуратурата увериха, че ще търсят По повод започналите проверки бившият земеделски министър Мехмед Дикме заяви, че те, тъй като те са контролиращият орган, който обаче не си е свършил работата.По-късно стана ясно, че проверките ще обхванат не само бенефициентите, но и Преди дни земеделският министър поиска  Иванка Багдатова-Мизова, тъй като телефонът й бил обявен в сайт за резервации на къща за гости в село Юндола.", "date": "2019.05.02", "title": "Занижен контрол е причината за скандала с къщите за гости според Мирослав Найденов"}
{"url": "https://news.bg/int-politics/samoleti-na-sasht-razuznavat-po-granitsite-na-rusiya-i-nad-donbas.html", "text": "Три американски разузнавателни самолета са били забелязани край границите на Русия. Това показват данните на специализирания сайт PlaneRadar.Уточнява се, че самолетът на военновъздушните сили на САЩ RC-135V Rivet Joint с бордови номер 64-14845 е излетял от военновъздушната база \"Милденхол\" във Великобритания и след това е прелетял в района на Калинградска област, руския ексклав, който се намира в сърцето на Европа.Започвайки разузнаването от северните граници, апаратът обиколил територията на региона от изток и продължил разузнавателната си дейност, намирайки се във въздушното пространство на Полша. Височината на полета е била на около 8 км над земната повърхност, а скоростта - 692,6 км/ч.Освен това патрулен самолет за борба с подводници на военноморските сили на САЩ Boeing P-8A Poseidon с бордови номер 169004 е излетял от натовската база \"Сигонела\" на остров Сицилия и се отправил към Черно море в района на Новоросийск. След това самолетът провел разузнаване по южните граници на окупирания Крим, като е прекарал близо три часа в района. Самолетът е бил на височина 4,6 км, като се е движел със скорост от 567 км/ч.От авиобазата в Италия също така е излетял безпилотен самолет на военновъздушните сили на САЩ RQ-4B-40 Global Hawk с бордови номер 11-2048. Дронът е пресякъл въздушното пространство на Гърция, България, Румъния и след като навлязъл във въздушното пространство на Украйна, започнал да наблюдава демаркационната линия в Донбас. След като прекарал 5 часа в Югоизточна Украйна, Global Hawk прелетял по черноморското крайбрежие на Русия. Апаратът няколко пъти е прелетял и около границите на Крим. Общо разузнаването около бреговете на полуострова продължило около четири часа и половина.В последно време активността на американското разузнаване по руските граници значително се увеличи. Общо през миналата година подразделенията на радиотехническите войски на руските военновъздушни сили са засекли и съпроводили над 980 хил. летателни апарата. Около 3000 от тях са били чуждестранни военни самолети, от които над 1000 - разузнавателни самолети, посочват от руското военно министерство.", "date": "2019.05.02", "title": "Самолети на САЩ разузнават по границите на Русия и над Донбас"}
{"url": "https://news.bg/world/ne-me-ekstradirayte-v-sasht-pomoli-asandzh-sada-v-london.html", "text": "Джулиан Асандж обяви пред британския съд, че не иска да бъде екстрадиран в САЩ, съобщава \"Ройтерс\".Асандж беше арестуван от  по молба на правителството на САЩ. Той може да бъде екстрадиран в Щатите, където го чакат обвинения в заговор за проникване в компютри на правителството с цел разкриване на класифицирана информация.Той отправи молбата по време на изслушване в Уестминстърския магистратски съд тази сутрин.Случаят по екстрадирането му е отложен за 30 май, когато ще се проведе процедурно изслушване. По-съществено разглеждане на случая е планирано за 12 юни.Вчера лондонски съд осъди за нарушаване на гаранцията.", "date": "2019.05.02", "title": "Не ме екстрадирайте в САЩ, помоли Асандж съда в Лондон"}
{"url": "https://news.bg/int-economics/namalyavat-danatsite-v-gartsiya-s-1-miliard-evro.html", "text": "Гръцкото правителство обмисля да намали данъчната тежест в страната с около 1 милиард евро за 2019 година, пише вестник \"Катимерини\", цитирано от .Очаква се съобщението да бъде направено преди националните или дори преди европейските избори, твърди изданието.Намаленията ще бъдат финансирани с големия бюджетен излишък, който правителството очаква в тазгодишния бюджет.Най-голямата част от облекченията ще бъдат насочени към пенсионерите - около €500 милиона. С останалите ще бъде намален ДДС на някои продукти от 24 до 13%, като все още не е ясно кои ще бъдат те.", "date": "2019.05.02", "title": "Намаляват данъците в Гърция с 1 милиард евро"}
{"url": "https://news.bg/finance/noi-puska-kalkulator-za-izchislyavane-na-pensiite.html", "text": "От 4 май влизат в сила , които дават право на хората да избират по коя методика да се пенсионират - . Това съобщи за БНР директорът на Дирекция \"Пенсии\" в Националния осигурителен институт Любомира Язаджиева.По нейни думи от утре НОИ ще пусне и нова електронна услуга - \"прогнозен размер на пенсията\". Целта на калкулатора е да ориентира потребителите коя методика за изчисляване на индивидуалния коефициент - старата или новата - е по-благоприятна за всеки от тях.Бъдещите пенсионери ще могат да подават заявления по новия ред от 7 май - веднага след почивните дни.", "date": "2019.05.02", "title": "НОИ пуска калкулатор за изчисляване на пенсиите"}
{"url": "https://news.bg/world/sauditska-arabiya-pomogna-na-iranski-tanker.html", "text": "Бреговата охрана на Саудитска Арабия помогна на ирански петролен танкер, който е имал проблеми с двигателя до крайбрежието на град Джеда на Червено море. Рияд е получил молба за помощ от Иран, съобщава държавната агенция на арабската държава SPA.Иран потвърди, че има закъсал кораб в района.Саудитска Арабия и Иран се борят за регионална доминация. Двете държави подкрепят опозиционни страни в няколко регионални войни.SPA уточнява, че иранският танкер \"Happiness 1\" и 26-членният екипаж са намерени на 70-километра югозападно от пристанището на Джеда. Капитанът на танкера е поискал да бъдат изтеглени заради \"неизправност на двигателя и загуба на контрол\".Кралството получи официална молба за помощ чрез постоянната си делегация в ООН в Ню Йорк от иранския шарже д'афер от иранската делегация, отбелязва медията, като цитира говорителя на бреговата охрана.Иранските власти увериха, че няма теч на петрол в Червено море.Танкерът е плавал в Червено море към Суецкия канал. В двигателния отсек е възникнал теч на вода. На кораба е имало 24 иранци и двама граждани на Бангладеш. Екипажът е в безопасност, няма пострадали, както и риск за околната среда.", "date": "2019.05.02", "title": "Саудитска Арабия помогна на ирански танкер "}
{"url": "https://news.bg/entertainment/avstriyski-restorantyor-zamerya-nedovolni-gosti-s-hrana-v-litseto.html", "text": "Ресторантьор от Австрия е нагрубил и хвърлил храна по лицата на посетители в неговото заведение заради забележка, пише BBC.Всичко започнало, когато двама гости в заведението се оплакали, че им е било поднесено грешно ястие. Забележката свършила с насилие, обясняват от полицията в Австрия.Действието се развива в град Бад Шалербах. По принцип туристите предпочитат града заради хубавите, спокойни и тихи разходки. Сряда вечер обаче улиците не били тихи и спокойни, а двама души, излезли на вечеря, се прибрали със синини.По данни на властите 56-годишният ресторантьор директно започнал да замеря гостите с храна, след като се оплакали. \"Никога не съм преживявал нещо такова\", разказва клиент в заведението в коментарите си онлайн. Според него собственикът е бил пиян.Спрямо разказ на свидетел мъжът не спрял до това да хвърля храна. Когато единият от клиентите се опитал да се обади на полиция, той замахнал и ударил с ръка клиента.Пострадалите избягали на улицата пред ресторанта, като 4-членно семейство ги последвало след случката.Според полицейския доклад по случая след това агресивният ресторантьор нападнал двама от групата отпред, като нанесъл удари на 43-годишен мъж.Мъжът продължил с агресията дори след като дошли полицаите.Медиите в Австрия пишат обаче, че ресторантът, който е част от къща за гости, е известен с хубава домашно сготвена храна. Цялото местенце било известно сред туристите.", "date": "2019.05.02", "title": "Австрийски ресторантьор замеря недоволни гости с храна в лицето"}
{"url": "https://news.bg/society/rosen-zhelyazkov-nastoyava-za-risk-analiz-predi-novi-shofyorski-testove.html", "text": "\"Трябва да има достатъчно аргументи, за да няма усещането на увеличаване на административната тежест, от една страна, а от друга - за сегрегиране по някакъв начин\". Така министърът на транспорта Росен Желязков отговори на въпрос на news.bg дали подкрепя идеята за въвеждане на тестове за по-възрастни шофьори с цел ограничаване на катастрофите.Желязков обясни, че трябва да се направи сериозен риск-анализ с оглед на това доколко тези тестове няма да бъдат част от увеличаване на административната тежест и доколко възрастта предполага, че има физически и психически причини да се налагат такива тестове.Иначе за ремонтът на гара \"Подуяне\" и останалите жп гари, Желязков посочи, че се предвижда всички изцяло реновиране, като условието е да се запази автентичния облик на гарата. Освен функционалното предназначение на гарата, тя трябва да бъде градско пространство с комфрот и достъпност, а и архитектурна гордост на града.Другата цел на проекта трябва да е да се разбие клишето, че българските жп гари са западнали. \"Ние не откриваме топлата вода, а просто трябва да поддържаме инфраструктурата\", подчерта Желязков и уточни, че по време на ремонта гарата ще функционира при спазването на необходимите мерки за безопасност и сигурност.Успоредно с ремонта на гара \"Подуяне\" ще вървят и ремонтите на гарите \"Казичане\" и \"Искър\". Предстои да бъдат ремонтирани и други гари в страната, сред които гарите на \"Карнобат\" и \"Нова Загора\". По думите на транспорния министър това са предвидени проекти и тяхната реализация предстои, като догодина се очаква да бъдат завършени.Изграждането на новите гари - \"Обеля\" и \"Костенец\" предстои още през настоящия месец.Запитан кавкво се случва с идеята, която беше лансирана преди време от главния архитект Здравко Здравков за градска железница, Росен Желязков отбеляза, че градската железница е част от така наречения \"метрополитен подход\", свързан с инфраструктурата на държавата и метрополитена на общината. Идеята за градска железница е част от развитието на интермодален транспорт в града.На въпрос дали е възможно се оповестят дали всичките пет кандидати са допуснати до отваряне на оферитите за концесията на Летище \"София\", Желязков отбеляза, че кандидатите се обявяват в деня на отварянето на офертите, а до утре е срокът за корекциите и допълненията, които са изисквани от участниците.Транспортният министър покани всички журналисти да присъстват на отварянето на офертите за концесията на летището на 9 май.", "date": "2019.05.02", "title": "Росен Желязков настоява за риск-анализ преди нови шофьорски тестове"}
{"url": "https://news.bg/regions/vazrastna-zhena-zagina-pri-pozhar-v-doma-si-v-sofiya.html", "text": "Възрастна жена загина при пожар в дома си в столичния квартал \"Надежда\".Сигнал за инцидента бил подаден около 9.20 часа тази сутрин. На мястото незабавно се отзовали пожарни и спасителни екипи. Огнеборците потушили пламъците, а при последвалия оглед открили безжизненото тяло на 73-годишната жена. В болница е откарана дъщеря й - на 36 години.Предстои да се установят причините за възникналия пожар. При него не са пострадали останалите апартаменти в сградата.", "date": "2019.05.02", "title": "Възрастна жена загина при пожар в дома си в София"}
{"url": "https://news.bg/world/novata-kralitsa-na-tayland-ot-styuardesa-do-bodigard-i-kralskiya-dvor.html", "text": "Кралят на Тайланд се ожени за бивша стюардеса и бодигард, съобщават \"Ройтерс\" и други медии.Съобщението бе направено от \"Кралския вестник\", в което се казва, че Сутхида Ваджиралонгкорн На Аюдхя е сключила брак с краля на Тайланд Маха Ваджиралонгкорн и сега е кралица Сутхида.Този уикенд в Банкок ще се проведат будистки и брамински церемонии във връзка с коронясването на Маха Ваджиралонгкорн.На изненадваща церемония в сряда 66-годишният крал неочаквано се ожени за заместник-командира на отряда, който лично охранява Маха Ваджиралонгкорн.40-годишната Сутхида се очаква да участва на някои церемонии във връзка с коронацията.Новата кралица е родена на 3 юни 1978 г. През 2000 г. тя завършва частния университет Assumption University в Банкок с бакалавърска степен комуникации. Работи като стюардеса за Thai Airways преди да се присъедини към личната охрана на тогавашния престолонаследник. Тя е със звание генерал. Преди сватбата е заместник-командир на личната охрана на краля. Самият крал е командир на звеното.", "date": "2019.05.02", "title": "Новата кралица на Тайланд: От стюардеса до бодигард и кралския двор"}
{"url": "https://news.bg/finance/bnb-e-predpriela-merki-sreshtu-5-banki-za-narushavane-na-nadzornata-ramka.html", "text": "Видимото спокойствие и стабилност на банковата система не означава, че в нея няма проблеми и предизвикателства, които изискват постоянни усилия от банките и банковия надзор за тяхното решаване. В това отношение в българския банков сектор не се случва нищо по-различно от онова, което става в банковите системи на повечето държави от ЕС.У нас обаче стабилността на банковата система и решаването на проблемите, които по една или друга причина възникват в нея, са изправени пред един много голям риск и той се нарича политическо безхаберие. В смисъл, че българските политици винаги са били склонни да жертват стабилността на банковия сектор в името на своите тяснопартийни интереси. Докато в другите европейски държави, когато в банковата система възникне проблем политиците се обединяват за неговото решаване - без значение дали са управляващи или опозиция. В най-лошия случай опозицията поне не пречи за решаването му. У нас тези уроци така и не са научени.За трескавата дейност на банковия надзор по идентифицирането и решаването на предизвикателствата, свързани с рисковете пред банковата стабилност, може да се съди по отчета на БНБ за дейността й през 2018-а. Тя изглежда изключително активна поради няколко насложили се едно върху друго извънредни обстоятелства.Първото е въвеждането от 2018-а на правилата на Международен стандарт за финансова отчетност N9, които налагат изцяло нов много по-консервативен подход за формиране на провизиите (обезценките) по предоставените кредити. Заради въвеждането на тези правила някои банки бяха принудени да направят отбиви от капиталите си, вариращи от няколко милиона лева до няколко десетки милиона лева.Второто важно обстоятелство е подготовката за прегледа на качеството на активите, което е свързано с подробен преглед на правилата, политиките и практиките на банките за отпускане на кредити и за отчитане на различните видове рискове.И на трето, но съвсем не на последно място, идва изпълнението на многобройните нови правила на Европейския банков орган в областта на различните видове рискове, което трябваше да започне през 2018-а или поне подготовката за въвеждането на тези правила да стартира от 2018 година.Изпълнението на всички тези ангажименти предполагаше огромна контролна дейност от страна на БНБ, която трябваше да бъде комбинирана с текущата надзорна дейност и с проверката по вече наложените надзорни мерки и отправени препоръки.В годишния отчет на Централната банка са посочени проблемите, констатирани по при извършването на тази надзорна дейност през 2018-а. Например от него става ясно, че БНБ е извършила цялостен преглед на плановете за преструктуриране и възстановяване на кредитни институции, като в част от тях е констатирала проблеми и ги е върнала на съответните банки за преработка, при която в тези планове да бъдат заложени по-реалистични цели и финансови инструменти, с които тези планове при необходимост да бъдат изпълнявани. Това е важен момент от надзорната дейност, защото в зависимост от резултатите на прегледа на качеството на активите не е изключено на някои банки (не само от групата на шестте кредитни институции подложени на прегледа), да им се наложи да изпълняват такива планове за възстановяване и преструктуриране. И те трябва да носят резултати, които са едновременно и ефективни и бързи.В годишния доклад се отделя специално внимание на направените през 2018-а от надзора инспекции на място. Според БНБ важен елемент в тези проверки е било проследяването на степента на изпълнение на надзорните мерки, наложени при предишни инспекции, и на препоръки, отправени по време на прегледа на качеството на активите. Като резултат е било констатирано подобрение в управлението и механизмите за контрол върху кредитния риск, които при предишни инспекции са били оценени негативно и/или с установени слабости и нарушения. В резултат от изпълнението на някои препоръки е отчетено подобрение в системите за вътрешно управление на рисковете.Констатирани са обаче и доста проблеми, които за съжаление от доста време съпътстват дейността на немалко банки у нас. \"Ангажираността на ръководството на някои банки в управлението на кредитния риск още е недостатъчна, което намира израз в цялостно или частично неизпълнение на препоръки за преодоляване на повтарящи се слабости в класификацията и отчитането на кредитни експозиции, признаването и отразяването на приемливи обезпечения за целите на провизирането, претеглянето на експозициите за кредитен риск и коректното им докладване в съответните отчети. Запазва се необходимостта някои банки да подобрят цялостния си подход към процеса на вътрешен анализ на рисковете и адекватността на капитала. Неизпълнени в цялост остават надзорни предписания, според които следва да се разработи и приеме методология за изготвяне на документацията за вътрешен анализ на адекватността на капитала (ВААК) и на подходите за вътрешна оценка на устойчивостта в условията на стрес. Продължава да е актуално изискването в системите за управление и оценка на вътрешноприсъщите рискове да се включат всички значими рискове с оглед на адекватното им отражение в капиталовата адекватност и капиталовото планиране, като процесът следва да се извършва на консолидирана основа за институциите, за които това е приложимо. Нарушенията са свързани със занижена оценка на кредитния риск, кредитни концентрации и рисково претеглени активи, както и пропуски в отчетността за капиталовата адекватност и в процеса на ВААК\", пише в годишния отчет на БНБ за 2018-а.От него става ясно, че отправените към банките препоръки в надзорните доклади са насочени към необходимостта да се подобри качеството на анализите за кредитоспособност на клиентите и за причините за промени в условията по кредитните сделки. Изготвени са били предписания към отделни банки за подобряване на ефективността на различни комитети, подпомагащи дейността на ръководните органи с контролни функции, както и на звената за вътрешен одит.\"На основание на констатациите и на проверките с решения на УС на БНБ бяха приложени надзорни мерки спрямо пет банки за нарушения на регулаторната надзорна рамка\", пише в годишния отчет.Разбира се имената на санкционираните кредитни институции не са посочени и това в реда на нещата. Всяко едно подобно обявяване, докато проблема е в състояние да бъде решен, по-скоро може да навреди отколкото да помогне. Тревожното в случая, независимо от всички преживени през годините трусове, е че явно все още има банки, при които апетитът за поемане на значителни рискове замъглява здравия разум и по този начин застрашава сигурността на парите на вложителите. Не бива да се заблуждаваме, че този проблем може да бъде напълно изкоренен. Задачата на надзора е да го сведе до нива, които са опасни единствено за мениджърите и собствениците на банките нарушители, а не за вложителите или още по-лошо - за стабилността на сектора като цяло.", "date": "2019.05.02", "title": "БНБ е предприела мерки срещу 5 банки за нарушаване на надзорната рамка"}
{"url": "https://news.bg/int-politics/sasht-obyasniha-zashto-se-protivopostavyat-na-severen-potok-2-i-turski-potok.html", "text": "САЩ се противопоставят на изграждането на газопровода \"Северен поток-2\", смятайки, че този проект ще засили влиянието на Русия върху външната политика на европейските страни. Това обяви министърът на енергетиката на САЩ Рик Пери в Брюксел.\"Ние се противопоставяме на използването на енергетиката, за да бъдат принуждавани страните. Ние оставаме надеждни доставчици на газ. Затова смятаме, че получаването на газ от САЩ е много привлекателна алтернатива за европейските страни. По тази причина ние сме против строителството на \"Северен поток-2\", както и на \"Турски поток\". Те ще транспортират един-единствен източник на енергийни доставки от една страна. Като при това 11 европейски страни зависят от руския газ до 75% от общия им внос\", изтъкна Пери.Според него \"този проект ще увеличи присъствието на руски газ в Западна Европа, което ще позволи на Русия да получи още по-голямо влияние над европейската външна политика\".Проектът \"Северен поток-2\" предвижда строителството на две тръби с общ капацитет от 55 млрд. куб. метра годишно от бреговете на Русия през Балтийско море до Германия. Новият тръбопровод се планира да бъде завършен до края на 2019 г. Той ще преминава през териториалните или изключителните икономически зони на страните, разположени по бреговете на Балтийско море - Русия, Финландия, Швеция, Дания и Германия.Проектът се реализира от компанията Nord Stream 2, чийто единствен акционер е руският газов гигант \"Газпром\". Европейските партньори в проекта - компаниите Shell, OMV, Engie, Uniper и Wintershall - от своя страна обещаха да финансират \"Северен поток-2\" общо с 50 процента, т. е. с 950 млн. евро всяка от компаниите. \"Газпром\" ще осигури другата половина от средствата - 4,75 млрд. евро. Общата стойност на проекта се оценява на 9,5 млрд. евро.", "date": "2019.05.02", "title": "САЩ обясниха защо се противопоставят на \"Северен поток-2\" и \"Турски поток\""}
{"url": "https://news.bg/world/frantsiya-zabranyava-vremenno-alkohola-v-dolinata-na-reka-ardesh.html", "text": "Властите във Франция забраниха употребата на алкохол в любимите на туристите клисури на югоизточната област Ардеш, информира АФП, цитирано от БНР.Мярката цели да се предотвратят пиянски сбивания и опасно поведение около популярната река.Забраната ще бъде в сила от 1 май до 30 септември. Туристите ще бъдат проверявани и наказвани, ако бъде констатирано нарушение на забраната.В разгара на сезона всяка нощ стотици туристи от целия свят нощуват на открито по поречието на река Ардеш. Реката предоставя чудесни условия за спускане с кану и каяк.Според данни на местното туристическо дружество от месец април до септември клисурите привличат над 1.5 милиона посетители. В този период се правили над 180 000 спускания с кану във водите на реката.", "date": "2019.05.02", "title": "Франция забранява временно алкохола в долината на река Ардеш"}
{"url": "https://news.bg/regions/uchilishte-v-shumenskoto-selo-iskra-ostava-zatvoreno-zaradi-buryata.html", "text": "Основното училище \"Стефан Караджа\" в шуменското село Искра остава затворено, след като буря отнесе покрива на сградата, информира БНР, позовавайки се на кмета Вилдан Мемиш.По думите му къщите в селото са близо 500 къщи и почти във всички има поражения.Той поясни още, че силният вятър е отнесъл покривите на доста домакинства, като в много лошо състояние била една от най-големите кравеферми в селото.Мемиш отбеляза, че и покривът на църквата също е отнесен.\"Най-тежко беше положението в училището ни. Природната стихия отнесе голяма част от покрива. Ламарините хвърчаха като лист хартия около сградата\", обясни кметицата.Поражения има и по овощните масиви.", "date": "2019.05.02", "title": "Училище в шуменското село Искра остава затворено заради бурята"}
{"url": "https://news.bg/regions/v-ruse-smenyat-30-godishni-trolei-s-novi-vozila-na-staro.html", "text": "Русе обновява тролейбусния си транспорт, предаде БНР.По информация на изпълнителния директор на общинското дружество \"Общински транспорт - Русе\" Александър Георгиев до края на лятото ще бъдат закупени употребявани, но добре поддържани тролейбуси.Очаква се пет от тях да пристигнат до края на май от Швейцария. Останалите 12, които ще са с механична рампа за инвалидни и детски колички, ще бъдат закупени от Чехия.Георгиев посочва, че общият размер на инвестицията е близо 600 000 лева, при положение че цената на един нов тролейбус е около 800 000 лева.Подмяната цели да подсигури  в града за следващите пет години. Междувременно общината възнамерява да кандидатства с европроект за доставка на нови тролейбуси, ако има подходяща европейска програма.Към момента Русе разполага с 41 тролея. От тях 31 са в редовна експлоатация. ", "date": "2019.05.02", "title": "В Русе сменят 30-годишни тролеи с \"нови\" возила на старо"}
{"url": "https://news.bg/world/sarbiya-mozhe-da-se-otkazhe-ot-es-i-da-se-obarne-kam-rusiya.html", "text": "Проруският военен министър на Сърбия коментира, че балканската държава може да се откаже от целите си да се присъедини към ЕС и да се сближи с Москва, информират АП и B92.В открит коментар за телевизионен канал Александър Вулин отбеляза, че \"в случай, че ЕС не иска Сърбия, има други, които я искат\".Има други съюзници и други държави, които желаят равноправно сътрудничество, заяви той пред телевизия \"Пинк\".\"Не обвиняваме Европа. ЕС е стратегическата ориентация на Сърбия, но не и на цената на просене\", каза още той.Вулин поясни, че Сърбия се нуждае от \"силно защитена граница\" с косовските албанци.Москва е неизменно зад Сърбия по въпроса за Косово, което обяви независимост от балканската държава през 2008 г. Белград не признава независимостта на Косово, но двете държави са предупредени, че трябва да оправят двустранните си отношения, ако искат да се присъединят към ЕС.", "date": "2019.05.02", "title": "Сърбия може да се откаже от ЕС и да се обърне към Русия"}
{"url": "https://news.bg/regions/po-malka-bezrabotitsa-v-severozapada-prez-mart.html", "text": "През месец март нивото на безработица в северозападните области Монтана, Видин и Враца е намаляла, сочат данни на Регионалната служба по заетост, цитирани от БНР.Спрямо предходния месец февруари нивото на безработица и в трите области е с 1 000 души по-малко. Статистиката показва и че нивата през март са и по-ниски в сравнение със същия период на миналата 2018 година.Най-високо равнище на безработица през март е отчетено в община Ружинци - 57%.Най-ниска е безработицата в община Враца - 5.5%.В трите области през март са започнали работа над 1 700 души.", "date": "2019.05.02", "title": "По-малка безработица в Северозапада през март"}
{"url": "https://news.bg/crime/balgarskata-sadebna-sistema-ne-e-nay-loshata-ubedeni-ot-otvoreno-obshtestvo.html", "text": "Съдебната система в България не е на дъното по най-много показатели и през последните няколко години ясно се вижда, че такива сериозни проблеми възникват и в други държави-членки на ЕС. Това заяви пред БНР ръководителят на правната програма на \"Отворено общество\" Иванка Иванова като се базира на резултатите от последния Евробарометър.Думите на Иванова са след заявлението на еврокомисаря по правосъдието  система няма да отпадне в мандата на сегашната ЕК. Амбицията на председателя на ЕК Жан-Клод Юнкер беше до края на мандата на тази комисия да отпадне наблюдението на България и Румъния.Припомняме, при от шестте показателя (за независимостта на съдебната власт, законодателната рамка и организираната престъпност).\"Това, което е казала комисарката по въпросите на правосъдието, не трябва да се приема за категорично и крайно решение на Комисията, защото тематично областта за Механизма за сътрудничество и проверка е в сферата на действие на Генералния секретариат. Там обещаното от г-н Юнкер тежи малко повече от това, което казва госпожа Йоурова\", заяви Иванка Иванова.Според Иванова има няколко стъпки, с които може да стигнем до отмяната на механизма за мониторинг над съдебната ни система в рамките на тази ЕК.\"Първото е да се реши въпроса с отчетността на главния прокурор. Подчертавам само на главния прокурор, защото имаме препоръка само в тази връзка\", каза Иванова.Припомняме, още при встъпването си в длъжност сегашния правосъден министър Данаил Кирилов поиска освен главният прокурор, да могат да се разследват и шефовете на Върховния касационен и на Върховния административен съд. Разследването и предсрочното освобождаване от длъжност на тези двама топ съдии не е поискано от ЕК.\"Вторият голям кръг въпроси, които имат значение, е начинът по който правителството и прокуратурата ще се справят с шумящите скандали за злоупотреби с еврофондове в повече от една област - нямам предвид само къщи за гости. Ключово е начинът, по който прокуратурата разследва злоупотреби с еврофондове\", каза Иванова.Тя поясни, че в последните годишни доклади на прокуратурата за последните години намалява дела на постигнатите осъдителни присъди.Третият кръг въпроси, е дали при отпадане на мониторинга над съдебната ни система България ще даде гаранции, че на национално ниво остава достатъчно силна вътрешна система, която да гарантира продължаване на съдебните реформи и отстояване на независимостта на съда. \"В момента не даваме гаранции в нито една от тези три посоки\", каза Иванова.Според Иванова България не стои зле в изследването по отношение на бързината на приключването на делата. Според изследването се засилва усещането за липса на независимост на съдебната система.По думите й въпросът за усещането за независимост, зададен от Евробарометър, е само един от обяснителните механизми, които изследователите тестват, за да преценят защо хората имат лоши възприятия за независимостта на съдебната им система. Според нея се тестват три фактора и въпросите нямат положителен отговор. Единият е \"мисля - лошо ... защото политиците влияят върху нея неправомерно\", другият - \"мисля - лошо, защото смятам че върху нея се упражняват интереси от икономически и други актьори\", а третият - \"мисля - лошо, защото статутът на съдиите не е в достатъчна степен уреден и защитен\", даде пример Иванова.Според нея обществото има лоши възприятия за независимостта на съда, защото политиците и икономическите фактори влияят върху съда. \"Това са обществени възприятия\", каза Иванова.Представителят на \"Отворено общество\" обясни, че е силна политическа стъпка включването на темата за прокуратурата в разговора за състоянието на правосъдието като фактор за икономическото развитие на държавите. За пръв път в Евробарометър има толкова обширно представяне на сравнителна информация, свързана с определени аспекти на прокуратурата в държавите-членки на ЕС, уточни Иванова.\"Това е важен знак, че ЕК все повече ще гледа на прокуратурите в държавите-членки като на един от сериозните фактори, които влияят на икономическия климат в страната\", каза тя.Отделянето на толкова голям дял в доклада на прокуратурата е признание, че тя има ключова роля в борбата с измамите с евросредства и изобщо в осигуряването на сигурността на финансовите интереси на ЕС.\"Имаме вече много широк фронт на европейски институции, които изрично препоръчват реформи в нашата прокуратура, отделно от това, което говорим за независимостта на съда\", обясни Иванова.", "date": "2019.05.02", "title": "Българската съдебна система не е най-лошата, убедени от \"Отворено общество\""}
{"url": "https://news.bg/regions/katastrofa-na-gradski-avtobus-v-ruse-prati-dvama-v-bolnitsa.html", "text": "Автобус на градския транспорт катастрофира в Русе, съобщава bTV.При инцидента са пострадали двама души. Те са откарани в болница без опасност за живота.По предварителна информация автобусът е бил засечен от лек автомобил на кръговото кръстовище в центъра на града. Превозното средство било средната лента, когато леката кола се опитала да мине пред него, завивайки надясно от крайната лява лента.Причините за катастрофата все още се изясняват.Пробата за алкохол на шофьора на автобуса е отрицателна.", "date": "2019.05.02", "title": "Катастрофа на градски автобус в Русе прати двама в болница"}
{"url": "https://news.bg/crime/poiskaha-postoyanen-arest-za-trima-ot-zadarzhanite-v-kuklen.html", "text": "Районната прокуратура в Пловдив поиска постоянен арест за трима от задържаните за нападението в Куклен.Първият - 22-годишен мъж с инициали Р. К., който е обвинен за хулиганство, причиняване на лека телесна повреда на полицейски служител при изпълнение на служебните задължения, както и за унищожаване на чужди движими вещи - предно стъкло на патрулен автомобил на Областната дирекция на МВР в Пловдив.Вторият - 25-годишен мъж с инициали В. К., привлечен като обвиняем за хулиганство и за унищожаване на чужди движими вещи.Третият - 21-годишен мъж с инициали И. А., обвинен в причиняването на лека телесна повреда на друг полицейски служител.Спрямо 40-годишната жена с инициали З. К., която е обвинена в хулиганство, е определена мярка \"Подписка\". Спрямо друг от нападателите - 16-годишен младеж с инициали К. К., който е обвинен в хулиганство за счупването на задното стъкло на патрулката, е определена мярка \"Под надзор на родител\".Очаква се по-късно днес Районният съд в Пловдив да гледа на заседание исканите мерки за неотклонение.Припомняме, за проникване в частен имот и нападение над стопаните му заради забележка за силна музика. След пристигането на полиция, пияната и агресивна компания нападнала и служителите на реда, като с камъни счупили стъкла на служебния патрулен автомобил.5 от задържаните .", "date": "2019.05.02", "title": "Поискаха постоянен арест за трима от задържаните в Куклен"}
{"url": "https://news.bg/crime/politsaite-osadeni-za-smartta-na-chorata-nastoyavat-na-nevinnostta-si.html", "text": "\"Невинни сме и сме осъдени несправедливо!\" Това заявяват в отворено писмо до всички институции, медиите и гражданското общество петимата полицаи, осъдени за смъртта на благоевградчанина Ангел Димитров-Чората, цитирани от . По думите им те са изпълнявали обществения си договор с родината - участвайки в законно разпоредена и извършвана полицейска операция за противодействието на търговията с наркотици и сексуалната експлоатация на български момичета. Те подчертават, че фактите са манипулирани и съдът ги е представил като умишлени убийци.\"От първия момент знаем и сме убедени, че невинността ни ще бъде установена!\", пишат още в писмото си петимата полицаи.Мирослав Писов, Иво Иванов, Борис Механджийски, Янко Граховски и Георги Калинков вече  На 19 април ВКС окончателно ги призна за виновни за убийството на Чората при задържане на 10 ноември 2005 г.Те обясняват защо е невярно заключението на медицинската експертиза за смъртта на Димитров, направена от проф. Стойчо Раданов, който в хода на делото се самообеси. В нея съдебният лекар твърди, че Димитров е починал от жесток побой, което в последствие бе категорично опровергано от пет последващи съдебномедицински експертизи, извършени от осемнадесет водещи специалисти.Полицаите изтъкват, че присъдата \"почива на лъжите и неверните твърдения на проф. Раданов\". Те недоумяват защо съдът ползва само показанията на две сестри на 16 и 18 г., като по-малката е била приятелката на Димитров.В писмото си те коментират още как е било образувано, връщано и гледано делото от различни съдии и прокурори.След като бяха оправдани преди 8 г., семейството на Чората заведе дело в Европейския съд по правата на човека и България бе осъдена. Категорични са, че в съда в Страсбург е било нарушено тяхното право, защото не са участвали.\"На съда са представени само избирателно обслужващи жалбоподателите доказателства, без дори да е споменато, че заключенията на експертизата на проф. Раданов са категорично отхвърлени и е установено, че невярното заключение е извършено престъпление\", категорични са петимата.Те призовават доказателствата по делото да бъдат разсекретени и публикувани, за да се чуят записите от СРС, прилагани на Ангел Димитров почти 6 месеца.Петимата осъдени допълват в позицията си, че според тях интерес да ги унижава има само престъпния свят.Те се обръщат и към обществото с молба да ги подкрепи в борбата им и отстояването на истината.Припомняме, 14 години след смъртта на  по време на специализирана операция срещу наркоразпространението и сексуалната търговия  за полицаите Мирослав Писов, Борис Механджийски, Иво Иванов, Янко Граховски и Георги Калинков.Въпреки че полицаите бяха оправдани по обвинението за причиняване на смъртта на Ангел Димитров, Европейският съд по правата на човека призна държавата за виновна. По този начин се стигна до възобновяване на делото, което завърши с осъдителни присъди.Ден след като стана ясна присъдата, в Благоевград. По-късно бяха  с изключение на пребиваващия в чужбина Граховски.", "date": "2019.05.02", "title": "Полицаите, осъдени за смъртта на Чората, настояват на невинността си"}
{"url": "https://news.bg/politics/opasyavame-se-ot-nov-shturm-na-migranti-ot-lagerite-v-turtsiya.html", "text": "Притеснени сме от т.нар. \"Поход на надеждата\", който се организира в лагерите в Турция. За това предупреди премиерът Бойко Борисов по време на участието си в кръгла маса на тема \"Защита на външната граница на ЕС и миграционни политики на Република България\", организирана от МВР и фондация \"Ханс Зайдел\" в рамките на посещението у нас на баварския премиер Маркус Зьодел.30 000 се канят да щурмуват Европа през Гърция, Хърватия или по т.нар. Балкански път, стана ясно от думите на Борисов. Походът има добра и силна организация.Ако тръгнат жени, деца и с тях се атакуват граници, ще стане голям проблем, притеснен е Борисов. Но такава организация тече, допълни той. Мигрантите не са виновни, те са жертви, изтъкна още Бойко Борисов.Мигрантите в Турция са близо вече 4 милиона, предупреди още премиерът. По думите му Крим е проблемна зона, Косово също. България сама срещу толкова сериозни проблеми не може да се справи, изтъкна премиерът. Той поиска помощ. Показваме, че го правим, но дето се вика издъхваме, подчерта Борисов. Неговата прогноза е, че ще става по-тежко според прогнозата му. Медиите в Европа показваха детски трупчета, които ги лашкаха вълните, заяви още той.Борисов разкритикува, че Европа сама поканила мигрантите. Безгрешни хора няма, всеки може да сгреши, но ако повториш грешката, ако потретиш, значи си глупав, коментира българският премиер.Преди това Борисов заяви и личния си ангажимент по темата с миграцията, като посочи, че всяка сутрин му докладват за преминалите границата или тези, направили опит да минат нелегално.6904 нарушения са засечени на турската граница. Над 5000 доброволно са се върнали в Турция, след като видели родните патрули.Силовият министър Младен Маринов акцентира върху важността на охраната на външните граници на общността. Граничната сигурност е постоянен приоритет, изтъкна той. Миграционната обстановка е спокойна и предвидима, а българските власти изцяло контролират ситуацията, подчерта силовият министър. И в бъдеще борбата с трафика на хора и нелегалната миграция остават акцент в работата на МВР.Премиерът благодари на баварските данъкоплатци, които ни помагат финансово. Той представи мерките по границите, като по думите му: \"всички мерки сме приложили\".Споразумението с Турция работи много добре на българо-турската граница, изтъкна българският министър-председател и посочи, че над 100 са задържаните трафиканти. Лошото е, че за каналджии се използват и деца.Борисов отново посочи проблемите на границата с Гърция, която трудно се охранява. Там на граничните служби помагала армията.Имаме най-модерния флот, похвали се още Борисов. Врабче да мине - радарите го засичат, доволен е той. Пращаме корабите от Черно море да помагат на Гърция, уточни Борисов.Правителството ни имало политическа воля да се справи с предизвикателствата. \"Тихичко\", както посочи той, хиляди нелегални афганистанци сме върнали в Афганистан.Премиерът Борисов благодари на немската правораздавателна система, която бързо ни е предала убиеца на журналистката от Русе Виктория Маринова - Северин Красимиров.", "date": "2019.05.02", "title": "Опасяваме се от нов щурм на мигранти от лагерите в Турция"}
{"url": "https://news.bg/world/ryadko-se-izpolzva-vhodnata-vrata-doklad-razkriva-kak-kitay-shpionira-uygurite.html", "text": "Използване на твърде много електричество и гостуване на близки от чужбина са сред списък с причини, които принуждават китайските власти в Синдзян-уйгурския автономен регион да разследват уйгурите и другите мюсюлмани, които могат да бъдат възприемани като \"несигурни\" и да бъдат изпратени в концентрационни лагери.Това алармира неправителствената организация \"Хюман райтс уоч\", цитирана от \"Гардиън\".Организацията изнесе доклад, в който е анализирано мобилно приложение, използвано от властите в Синдзян за събиране на лични данни на етническото малцинство. Приложението е свързано с програма, в която се маркират тези лица, които са потенциална заплаха. Платформата включва мрежа за наблюдение, включително пунктове, оборудване с лицево сканиране, камери за наблюдение в домовете и други.От \"Хюман райтс уоч\" са изчислили, че около 1 милион уйгури и други мюсюлмани са задържани в политически лагери за превъзпитание, където учат комунистическа пропаганда и са принудени да се откажат от религията си. Китай нарича лагерите доброволни \"центрове за обучение\" и ги сравнява с училища, но оцелели разказват за промиване на мозъци и изтезания в лагерите.Събиране на информация за кръвната група на хората, височината и религиозните практики са в основата на китайската програма, започнала в края на 2016 г., поясняват от организацията.Приложението е достъпно от 2018 г. То е създадено с помощта на базираната в Берлин компания за сигурност Cure53.Приложението се използва за 36 \"типа хора\", на които трябва да се обръща специално внимание. Категориите включват и безобидно поведение като \"не се социализира със съседи, рядко използва входната врата\"; \"внезапно се връща в родния си град, след като е отсъствал дълго време\"; \"с ентусиазъм се събират пари и материали за джамии\" и \"домакинството използва необичайно количество електричество\".След като подпомага властите за засичането на потенциално подозрителни хора, приложението ги уведомява да проведат \"разследващи мисии\", по време на които се събира допълнителна лична информация. Може да се изисква проверка на телефона на разследвания. Също може да се изисква информация за личния автомобил, включително цвета, модела и номерата.", "date": "2019.05.02", "title": "“Рядко се използва входната врата”: Доклад разкрива как Китай шпионира уйгурите"}
{"url": "https://news.bg/regions/snyag-iznenada-shofyorite-v-smolyansko.html", "text": "Майски сняг изненада шофьорите в Смолянско тази сутрин, предаде \"Дарик\".Снощи сняг валя в района на Пампорово и прохода \"Превала\".За броени минути пътните платна били покрити със сняг, като по данни на Областното пътно управление снежната покривка е около 2-3 см в различните райони.Температурите в областта през денонощието са варирали от 4 до 12 градуса, което е спомогнато за бързото разтопяване на снега по шосето.\"Пътищата в областта са мокри, но няма сигнали за проблеми. По двата прохода има сняг, но той е в страни на пътните платна\", добавиха от Областното пътно управление.", "date": "2019.05.02", "title": "Сняг изненада шофьорите в Смолянско"}
{"url": "https://news.bg/crime/dvama-zadarzhani-za-ubiystvoto-na-skitnik-v-gorna-oryahovitsa.html", "text": "Двама мъже са задържани за убийството на скитник в Горна Оряховица, съобщават от полицията.Припомняме, на 30 април в изоставена сграда в града беше открито , водил скитнически начин на живот.При предприетото незабавно разследване на случая полицията задържала за 72 часа 47-годишен жител на село Добри дял. По-късно бил арестуван и съучастникът му - 41-годишен местен жител.Работата по случая продължава под наблюдението на Окръжната прокуратура във Велико Търново.", "date": "2019.05.02", "title": "Двама задържани за убийството на скитник в Горна Оряховица"}
{"url": "https://news.bg/world/yaponskiyat-premier-iska-sreshta-s-kim-chen-un-bez-predvaritelni-usloviya.html", "text": "Японският премиер Шиндзо Абе изрази готовност да проведе среща със севернокорейския лидер Ким Чен-ун без каквито и да е било предварителни условия.Абе направи коментара в интервю за всекидневника Sankei Shimbun.Бих искал да се срещна с председателя Ким Чен-ун без предварителни условия и да проведем открит и честен разговор, каза министър-председателят на Япония.Премиерът добави, че има намерение да \"преодолее бариерата на взаимно недоверие\" между страните.По-рано Абе определи ядреното разоръжаване на КНДР като обща цел на Русия и Япония.", "date": "2019.05.02", "title": "Японският премиер иска среща с Ким Чен-ун без предварителни условия"}
{"url": "https://news.bg/regions/otmeniha-chasovete-v-gimnaziya-v-dobrich-zaradi-razprasnat-lyutiv-sprey.html", "text": "Затвориха езиковата гимназия в Добрич заради разпръскване на лютив спрей, съобщиха от  По информация на училищното ръководство за част от учениците в гимназията с преподаване на чужди езици \"Гео Милев\" днешните учебни занятия за сутрешната смяна са отменени.Лютивият спрей е бил разпръснат на втория етаж и се е наложило учениците бързо да бъдат изведени от класните стаи. Към момента полицейски екип изяснява на място какво се е случило.Въпреки отменените часове учениците от следобедната смяна ще учат.", "date": "2019.05.02", "title": "Отмениха часовете в гимназия в Добрич заради разпръснат лютив спрей"}
{"url": "https://news.bg/education/proveryavat-fizicheskata-podgotovka-na-uchenitsite-s-novi-testove.html", "text": "Физическата дееспособност на учениците от I до XII клас по учебния предмет \"Физическо възпитание и спорт\" ще се оценява по съвременна система от тестове и нормативи, оценъчна скала, методика за измерване и оценяване на физическите качества и електронни таблици за автоматично изчисляване на оценките по отделните тестове и на общата оценка.Системата е разработена от Националната спортна академия \"Васил Левски\" след проведено изследване сред 9050 ученици на възраст от 6 до 18 години в 27 средни училища в 22 града.За оценка на основните физически качества учениците ще изпълняват 5 контролни упражнения - за бързина, взривна сила на долните крайници и на горните крайници и торса, издръжливост и ловкост.Тестовете са бягане на 30 м, скок на дължина от място, хвърляне на плътна топка с две ръце над глава, бягане на 200 м и тест за ловкост.Системата за оценката на резултатите от отделните тестове е изработена в зависимост от пола и възрастта на учениците. Отчитат се навършените години към датата на провеждане на тестовете в началото на учебната година (месец октомври). Възрастовият диапазон на нормативната база е от 6 до 18 години, включително.Окончателната оценка на физическата подготовка на учениците се изчислява само при наличие на оценки по всичките 5 теста.В системата не са включени тестове и нормативи за учениците със специални образователни потребности. Няма да се оценяват и тези ученици, които са освободени дълготрайно от часовете по физическо.В новата система отпада \"бягане на 300 м\" за момичета и \"бягане на 600 м\" за момчета, коремни преси за момичетата и тестове за пъргавина и за двата пола.", "date": "2019.05.02", "title": "Проверяват физическата подготовка на учениците с нови тестове"}
{"url": "https://news.bg/int-politics/pentagonat-obosnovava-sazdavaneto-na-novo-yadreno-orazhie-s-vazpirane-na-rusiya.html", "text": "САЩ се нуждаят от ядрено оръжие с малка мощност за възпирането на Русия, като те не планират намаляване на прага за използването му. Това заяви помощник заместник ръководителят на Пентагона Дейвид Трахтенбърг.\"Причината, поради която решихме да следваме пътя на ядрените оръжия с малка мощност, е, че разглеждаме това, което руснаците вършат, и това предизвиква голямо безпокойство\", коментирал той по време на изслушване пред Конгреса.По думите му безпокойство у САЩ буди т. нар. руска доктрина \"ескалация за деескалация\", която предвижда ограничено използване на ядрени оръжия в условията на военен конфликт с използването на конвенционални оръжия.В момента в политическите и експертните среди в САЩ е налице твърдо убеждение, че Москва се придържа именно към такава доктрина. В същото време официалната военна доктрина на Русия предполага използването на ядрени оръжия само в случаите, когато срещу нея или нейните съюзници се използват оръжия за масово поразяване, или когато агресията с конвенционални оръжия срещу Русия заплашва самото съществуване на страната.\"Опитваме се да изключим всякаква грешка от страна на който и да е противник, който би могъл да мисли, че те имат някакво предимство (над САЩ), което те могат да използват, за да ни предизвикват и да предприемат следваща стъпка, която ние не искаме те да правят\", изтъкнал представителят на Министерството на отбраната на САЩ.Трахтенбърг добавил, че САЩ не искат да довеждат \"ескалацията до най-високо ниво\".\"Ние правим това не за да понижим прага си за използване на ядрени оръжия, а за да повишим прага в съзнанието на противника или потенциален противник\", резюмирал представителят на Пентагона.Разработването и разполагането на ядрени оръжия с малка мощност се предвижда от американската ядрена доктрина, приета при президента Доналд Тръмп. Освен това САЩ, както и в предишни години, не приемат и не планират да поемат задължения да не бъдат първите, които да използват ядрено оръжие.", "date": "2019.05.02", "title": "Пентагонът обосновава създаването на ново ядрено оръжие с възпиране на Русия"}
{"url": "https://news.bg/finance/nad-1-mlrd-lv-deklariran-danak-otchitat-ot-nap.html", "text": "\"Общият данък, деклариран в данъчните декларации, е около 1 млрд. и 60 млн. лв., но по-голямата част от тази сума отдавна е удържана през 2018-та по трудов и граждански правоотношения. Сумата за довнасяне, която имаше в данъчните декларации е от порядъка на 150 млн. лв., също е почти изцяло внесена.\" Това заяви пред БНТ говорителят на Националната агенция по приходите (НАП) Росен Бъчваров.По думите му всеки гражданин, който е допуснал някаква грешка във вече подадената си данъчна декларация, има напълно законова възможност до края на месец септември тази година да я коригира. Това обаче може да се направи еднократно - само веднъж.Срокът за подаване на годишните данъчни декларации на физическите лица изтече на в полунощ на 30 април. От агенцията отчитат общо 550 000 декларации, подадени в срок. Окончателните данни следва да бъдат обобщени в рамките на седмица, тъй като от агенцията очакват да пристигнат още декларации, изпратени по пощата. Предполага се, че след равносметката общият брой на декларациите ще достигне 600 000.Глобата за неподадена в срок декларация е до 500 лева. За подадени грешни данни глобата може да достигне до 1 000 лева.Припомняме, тази година , отколкото с хартиен формуляр.От следващата година декларациите ще се попълват от служители на НАП.", "date": "2019.05.02", "title": "Над 1 млрд. лв. деклариран данък отчитат от НАП"}
{"url": "https://news.bg/society/samolet-za-sofiya-katsna-avariyno-v-praga.html", "text": "Аварийно в Прага е кацнал самолет на нискотарифната компания \"Wizz Air\", чийто полет е по дестинацията Дортмунд - София. Информацията е на пътници, цитирани от \"\".Причината е прилошаване на една от пътничките по време на полета. Жената е на около 60 години. На място веднага са дошли екипи на \"Спешна помощ\".Все още не е ясно какво е състоянието на пътничката. Според останалите пътници, жената е получила инсулт или епилептичен припадък.", "date": "2019.05.02", "title": "Самолет за София кацна аварийно в Прага"}
{"url": "https://news.bg/world/shri-lanka-razkri-imenata-na-devetimata-atentatori.html", "text": "Полицията на Шри Ланка разкри имената на деветимата, които  на католическия Великден през миналия месец, при които загинаха 257 души. Властите обявиха, че активите на нападателите ще бъдат конфискувани в съответствие с антитерористичните закони, информира АФП.Говорител на полицията потвърди, че два от ударените луксозни хотела са били мишена на Ислямистите са използвали по един атентатор за всяко атакувано място. Изключение е хотел Shangri-La, където двама атентатори се взривиха. Единият от атентаторите е Захран Хашим, лидерът на местна джихадистка мрежа, отговорна за атаките. Хашим ръководи National Thowheed Jamath, откакто е забранена от властите. Той е атакувал хотела с ислямиста Илхам Ахмед Мохамед Ибрахим.По-големият брат на Илхам, Иншаф Ахмед, се взриви в намиращия се в близост хотел Cinnamon.Третият хотел Kingsbury беше ударен от Мохамед Азам Мубарак Мохамед. Съпругата му е в ареста.В църквата \"Свети Антоний\" се е взривил местният жител Ахмед Муаз. Брат му е арестуван. \"Свети Себастиан\" пък е атакувана от Мохамед Хастхун, жител от източната част на острова, където е бил Хашим. Друга църква е ударена от местния жител Мохамед Насер Мохамед Асад.Друг мъж, който не успя да взриви бомба в луксозен хотел, но детонира експлозиви в къща за гости до столицата, е идентифициран като Абдул Латиф, който е учил във Великобритания и Австралия.Малко след самоубийствените атаки Фатхима Илхам, съпругата на по-малкия от двамата братя, се самовзриви. Тя загина с двете си деца и трима полицаи в Коломбо.", "date": "2019.05.02", "title": "Шри Ланка разкри имената на деветимата атентатори"}
{"url": "https://news.bg/regions/kitayski-turisti-obezvrediha-dzhebchiyka-vav-veliko-tarnovo.html", "text": "Китайски туристи обезвредиха джебчийка във Велико Търново, предаде Нова телевизия.Жената опитала да ограби чужденците в центъра на града. Те обаче успели да я задържат в продължение на 20 минути до пристигането на полицията.25-годишната джебчийка е задържана за 24 часа, като й е повдигнато обвинение за опит за извършване на кражба.По информация на зам.-директорът на ОДМВР-Велико Търново комисар Христо Христов тя се опитала да открадне портмоне и пари от дамска чанта, но била забелязана от други туристи от групата. Те успели да предупредят евентуалната жертва и осуетили кражбата.Задържаната е стара познайница на полицията. По думи на комисар Христов тя е извършвала такива престъпления, когато е била на 12 години.Когато бъдат приключени процесуално-следствените действия, прокуратурата ще прецени дали жената ще бъде задържана с допълнителна мярка за до 72 часа, или ще бъде освободена.", "date": "2019.05.02", "title": "Китайски туристи обезвредиха джебчийка във Велико Търново"}
{"url": "https://news.bg/world/rusiya-otricha-informatsiite-za-chetirima-zaginali-ruski-voenni-v-siriya.html", "text": "Руското военно министерство опровергава появили се в медиите информации за смъртта на четирима руски военнослужещи в резултат на обстрел от страна на екстремисти в сирийската провинция Хама, съобщават руските медии.\"В последно време на територията на Сирийската арабска република не е загивал нито един руски военнослужещ. Всички представители на въоръжените сили на Руската федерация, намиращи се в Сирия, са живи и здрави и изпълняват възложените им задачи\", се посочва в съобщението на руското военно ведомство.Информацията за смъртта на четирима руски военни беше определена като \"просто фалшива\" от министерството.\"За съжаление някои руски медии тиражират недостоверна информация, която се разпространява специално от бойци на терористични организации в социалните мрежи\", изтъкнаха руските военни.Последният път, когато беше съобщено за загинали руски военни в Сирия, беше в края на март.Русия започна военна операция в Сирия през есента на 2015 г. по молба на сирийския президент Башар Асад. През пролетта на следващата година руският президент Владимир Путин разпореди изтеглянето на основната част от руските военнослужещи.В края на 2017 г. Путин изтегли руските войски от Сирия. Сега там е разположена постоянна руска група в базите Хмеймим и Тартус.", "date": "2019.05.02", "title": "Русия отрича информациите за четирима загинали руски военни в Сирия"}
{"url": "https://news.bg/society/pchelari-iskat-strogi-sanktsii-pri-nezakonno-praskane-s-pestitsidi.html", "text": "За масово отравяне на пчели в Добричко и Бургаско алармират пчелари, предаде Нова телевизия. Те обвиняват арендаторите на земеделски земи за измиращите си кошери.Според пчеларите нивите се пръскат със забранени пестициди, които тровят насекомите. Неофициалните данни сочат, че отровените пчелни семейства са стотици хиляди. Малцина от собствениците обаче декларират загуби.Пчеларите твърдят, че никой от арендаторите не ги е предупреждавал, че ще се пръска, въпреки че това трябва да се съобщи 72 часа по-рано. Те са на мнение, че нерегламентираните действия се дължат на факта, че пръскането на площи с наличие на цвят е забранено, а часовият диапазон важи само за култури без наличие на цвят.Един от потърпевшите разказа, че при пръскане преди месец на пшеницата и ечемика край село Орлинци вертолетът е напръскал и цъфтящата наоколо растителност. Поради тази причина дни по-късно пчелите са започнали да измират.Пчеларите настояват при констатиране на нарушения да се спират субсидиите, да се налагат санкции и да се конфискуват машините, с които е пръскано.", "date": "2019.05.02", "title": "Пчелари искат строги санкции при незаконно пръскане с пестициди"}
{"url": "https://news.bg/finance/spored-lyubomir-datsov-naredbata-za-kasovite-aparati-izvadi-skriti-oboroti.html", "text": "В България все още има достатъчно високо потребление и икономически растеж.Това заяви бившият финансов зам.-министър Любомир Дацов пред БНР по повод отчетения от Министерството на финансите рекорден бюджетен излишък в края на април - над 2,678 милиарда лева, което е 2,3% от прогнозния БВП. Дацов е и член на Фискалния съвет.Според него стъпката с касовите апарати (промяната на софтуера, декларирането на всичко пред НАП - б.р.) дава резултат и извади на повърхността обороти, които са били скрити.По думите му икономическият растеж е не чак толкова голям, колкото бихме искали, той е в рамките на около 3%, което е добър резултат. \"Абсолютно нормално е по това време и при тази икономическа обстановка да има излишък. Това е правилното макроикономическо поведение. Освен това тези данни показват, че бюджетът е правилно балансиран\", каза Дацов.Преди 2008 г. имаше и по-големи излишъци, но икономическата стойност на съобщението е по-важна от пропагандната, смята Дацов.Невъзможно е да се правят коментари на какво се дължи този излишък. Според него има и доста странни неща в тенденциите от началото на годината до март. Приходите се развиват добре, но те не са по-различни от предишните години като тенденция. Бяха в рамките на нормалното, обясни финансистът.\"90% от всички тези номинални разлики, които се получават спрямо миналата година, се дължат на прихода от ДДС - странно, защото не може другите данъци да имат някакви изменения в рамките на един-два процента и едновременно ДДС да има, специално за март месец, от началото на годината спрямо миналата година изменение с близо 15%\", каза Дацов.Според него обаче е възможно едновременно да сме свидетели на намаляване на икономическата активност, тъй като са намалели приходите от корпоративен данък и данъка върху печалбата. Разходната част обаче определяща за един бюджет, категоричен е Дацов.\"В същото време трябва да отбележим, че има значително увеличаване на текущите разходи, което не е добра политика. Имаме помпане на текущи разходи под формата на заплати, пенсии и субсидии за сметка на инвестициите, които създават добавена стойност в икономиката\".", "date": "2019.05.02", "title": "Според Любомир Дацов наредбата за касовите апарати извади скрити обороти "}
{"url": "https://news.bg/int-politics/tramp-napada-dzho-baydan-ne-e-umen-kolkoto-barni-sandars.html", "text": "Президентът на САЩ Доналд Тръмп нападна бившия вицепрезидент Джо Байдън, когото неговият екип вижда като силен претендент за изборите през 2020 г. и вероятно най-голямата заплаха за преизбирането на Тръмп.\"Той е заспал човек, но аз просто не знам\", коментира Тръмп за Байдън в интервю за местно радио.\"Той не е толкова умен като Бърни и не е толкова схватлив\", допълни той за Байдън, сравнявайки го с друг кандидат за президентската номинация на Демократическата партия, а именно - сенатор Бърни Сандърс.Тръмп също така разкритикува  за президентската номинация на демократите, и която призова главния прокурор Уилям Бар да подаде оставка след изслушването му пред Сената за доклада на специалния прокурор Робърт Мюлър относно намесата на Русия в президентските избори през 2016 г.\"Смятам, че това е нелепо. Тя дълго време мамеше обществеността и тя наистина трябва да подаде оставка\", настоя Тръмп.", "date": "2019.05.02", "title": "Тръмп напада: Джо Байдън не е умен колкото Бърни Сандърс"}
{"url": "https://news.bg/politics/sledyat-dali-polititsite-ni-agitirat-s-ezika-na-omrazata.html", "text": "Тази година решихме да проследим дали в горещата фаза на кампанията политическите лидери използват език на омраза. Това заяви изпълнителният директор на Института за социална интеграция Стоянка Балова пред БНР.Ще се следи дали говоренето за ценности и предложения за политики не е заменено от враждебна лексика, насочена към политически опоненти или социални групи.Институтът ще наблюдава основните политически сили, които са парламентарно представени и имат шанс да изпратят свои представители в ЕП. Ще се следят и трите национални телевизии, електронни издания на национални ежедневници, както и по-популярните сайтове.По думи на Балова въпреки че кампанията започна едва преди седмица, ИСИ вече има някои наблюдения.Като че ли Европа през последните месеци се свързва с Истанбулската конвенция и Пакта за миграция - теми, които за българското общество са леко неразбрани или криворазбрани и теми, които са благодатни за експлоатация от различни политически сили, коментира тя. Според нея сме свидетели на националистическа и ксенофобска пропаганда от страна на определени политици именно по тези две теми и това остава безнаказано.Тя увери, че ще продължат да следят до края на кампанията дали това ще бъде линията, която ще се следва от кандидатите за ЕП.Езикът на омразата тенденциозно и нарочно се използва, за да се привлече вниманието и да се привлекат последователи, посочи тя, допълвайки, че Институтът ще следи и начина, по който отговорните органи се справят с езика на омразата.Ще проследим и доколко институциите ще вземат отношение за използването на език на омраза и за нарушения по време на кампанията и в самия изборен ден, заяви още тя и изтъкна, че на парламентарните избори през 2017 г. са били получени над 100 сигнала за нарушения в цялата страна.Анализът на ИСИ ще бъде представен след изборния ден.", "date": "2019.05.02", "title": "Следят дали политиците ни агитират с езика на омразата"}
{"url": "https://news.bg/society/balgari-blokirani-na-ostrov-krit-zaradi-transportnata-stachka.html", "text": "Група български туристи бяха блокирани до днес на остров Крит заради 24-часовата транспортна стачка в Гърция, съобщи \"Български новини\".Българите са били предупредени да изчакат един ден, че предстои стачка и транспортът няма да работи. Те знаят и кога стачката трябва да приключи.Към момента няма информация дали в групата има малки деца и дали блокирането е създало допълнителни трудности на нашите сънародници.", "date": "2019.05.02", "title": "Българи блокирани на остров Крит заради транспортната стачка"}
{"url": "https://news.bg/int-politics/bivsh-agent-na-tsru-prizna-za-shpionazh-v-polza-na-kitay.html", "text": "Бивш агент на Централното разузнавателно управление (ЦРУ) се призна за виновен за шпионаж в полза на Китай, обявиха от правосъдното министерство на САЩ, като това е казус, за който се смята, че е свързан с разбиването на американска шпионска мрежа.54-годишният Джери Чун Шин Лий е напуснал ЦРУ през 2007 г., за да живее в Хонконг, където е бил вербуван от китайски агенти, съобщават американските медии.Американски прокурори посочват, че след това на натурализирания американски гражданин му е било платено, за да разкрива информация за тайни активи на САЩ.Това довело до това Китай да нанесе удар по мрежа от информатори на САЩ между 2010 и 2012 година. Около 20 информатори са били убити или хвърлени в затвора през този период - един от най-големите провали на американските специални служби през последните години.Американският заместник главен прокурор по националната сигурност Джон Димърс заяви, че случаят на Лий е третият, включващ американски агенти в Китай за по-малко от година.\"Всеки един от тези случаи е трагично предателство на страната и колегите\", настоя Димърс.Лий, който е работил за ЦРУ между 1994 и 2007 г., се призна за виновен за заговор за предоставяне на американска военна информация за подпомагането на чуждестранно правителство в съд в щата Вирджиния вчера, уточниха от американското правосъдно ведомство.Уточнява се, че китайски разузнавателни агенти са се свързали с Лий през 2010 г. Те са му предложили пари, обещавайки да се грижат за него \"до края на живота\" му в замяна на необходимата секретна информация. Стотици хиляди долари са били внесени в банковата му сметка в Хонконг между май 2010 г. и декември 2013 г.Лий създал документ, съдържащ информация за дейностите на ЦРУ, включително местата, на които ще бъдат назначени агенти на САЩ.През 2012 г. агенти на ФБР са претърсили хотелска стая на Хавайските острови, регистрирана на името на Лий и са открили USB устройство. Разследващите са открили документа в незаето място във флашката, което предполага, че е бил изтрит.Претърсването също така е установило, че Лий разполага с дневник и адресна книга, съдържащи бележки за разузнавателната информация, предоставена от агенти на ЦРУ, техните истински самоличности, места за оперативни събрания и телефонни номера, както и информация за тайни квартири.Лий беше арестуван на летище \"Дж. Ф. Кенеди\" в Ню Йорк през януари 2018 г. Присъдата му ще бъде произнесена през август.", "date": "2019.05.02", "title": "Бивш агент на ЦРУ призна за шпионаж в полза на Китай"}
{"url": "https://news.bg/society/izlozhba-pokazva-balgarskite-azbuki.html", "text": "Дни преди Деня на Българската писменост и култура - 24 май, в Градската градина пред Народния театър \"Иван Вазов\" откриха изложбата \"Българските азбуки\". Експозицията може да бъде видяна до 13 май, съобщиха организаторите от Института по български език на БАН.Експозицията се организира в годината, в която Българската академия на науките чества своята 150-годишнина, и се посвещава на 11 май - Деня на светите братя Кирил и Методий.Изложбата \" от 20 изображения на глаголически букви и техните съответствия в старобългарската кирилица и в съвременната българска азбука.С буквите са оформени думите \"българския\", \"дух\", \"вечност\" - съчетават посланието, че българският дух е вечен. В долната част на всяко изображение са разположени, които имат съответствие в българската азбука.В експозицията има четири табла, изобразяващи думите \"ние\", \"светлина\", \"добро\", \"възход\". , са вградени елементи от старобългарски ръкописи.Българистите припомнят, че през 2019 година (на 14 февруари) се навършиха 1150 г. от успението на Св. Константин - Кирил Философ.", "date": "2019.05.02", "title": "Изложба показва българските азбуки"}
{"url": "https://news.bg/regions/kola-izhvarcha-v-dere-kray-simeonovsko-shose-v-sofiya.html", "text": "Кола се преобърна по таван в дере на \"Симеоновско шосе\" в София, предаде bTV.По чудо няма пострадали при пътния инцидент.Очевидци разказват, че шофьорът се опитал да избегне сблъсък с пешеходец и автомобилът е паднал в дерето. Водачът сам излязъл от разбилия се автомобил.", "date": "2019.05.02", "title": "Кола изхвърча в дере край \"Симеоновско шосе\" в София"}
{"url": "https://news.bg/regions/kola-gorya-na-parking-v-shumen.html", "text": "Лек автомобил горя на паркинг до голям търговски обект в Шумен, съобщиха от Областната дирекция на МВР в Шумен. Към бул.\"Велики Преслав\" бил насочен противопожарен екип. След пристигане на място кабелите на стартера, които пушели били загасени.Унищожен е стартера и електрическата инсталацията на автомобила.Сигналът за пожара е подаден на 1 май около 13:10 часа. ", "date": "2019.05.02", "title": "Кола горя на паркинг в Шумен"}
{"url": "https://news.bg/politics/borisov-ubezhdava-bavarskiya-premier-za-nuzhdata-ot-ohrana-na-granitsite-v-es.html", "text": "\"Ние сме за пример в Европа.\" С това се похвали премиерът Бойко Борисов след срещата си с баварския си колега Маркус Зьодер.С много усилия България е постигнала сигурност и стабилност. Финансовата и икономическа стабилност в страната е факт, а и покриваме Маастрихтските критерии, както се похвали още той пред госта си.Борисов изрази задоволството си от високата оценка, дадена му от колегата му, като отчете, че страната ни гарантира сигурност на границите.На първо място сме по заловени и предадени на съд каналджии, по думите на премиера Борисов. От своя страна Маркус Зьодер изявил претенции, че Шенген не се охранява добре, на което Борисов обясни, че с Турция имаме добро сътрудничество, но проблем имаме с Гърция.Сега ние се пазим от Шенгенското пространство, сподели Борисов. Затова и той иска ЕС да пази Шенген.Добрата оценка за стабилността у нас, получена от Зьодер, е много по-меродавна от оценката на партийните централи според Борисов. Непрекъснато инвестиране в охрана на границата, отчете още премиерът.Борисов иска ясен ангажимент от страна на всички държави. Затова не било нужно да се отпускат нови милиарди евро. Направете си сметки - на отпуснатите пари и на броя влезли мигранти, посъветва той. Каква щяло да се окаже? Че България трябва да получи повече средства. Вие сте богата провинция, обърна се Борисов към баварския колега.Шенген обаче, по думите на премиера, не е панацея, но заради егоизма в една държава не сме член на това пространство.Премиерът се заяде с опозицията и изреченото от Елена Йончева обвинение, че щял да вади България от ЕС. Пътят на страната ни бил ясен. Няма да тръгна по пътя на Виктор Орбан, заяви той в отговор на въпрос. Призна обаче, че с Орбан са приятели. Гласувал за замразяване на членството му в ЕНП. България е много лесно прогнозируема, каза още министър-председателят. Зьодер пък тълкува днешния ден като силен сигнал. В тежки времена България се доказва като силен и надежден партньор в една все по-слаба Европа, подчерта той. Зьодер отчете начина, по който браним външната граница на ЕС. България в целия регион е важен фактор на стабилност, по думите му. Затова било важно съвместното сътрудничество. Трябва да подкрепим проевропейските сили в Европа, настоя Маркус Зьодер. Засилване ролята на Фронтекс, иска премиерът на Бавария. Той е съгласен за нуждата от засилване охраната на вътрешните граници.Срещата завърши с подаръци за български ученици, написали есе за Бавария. Подписана бе съвместна декларация за намерения за сътрудничество в сферата на сигурността.", "date": "2019.05.02", "title": "Борисов убеждава баварския премиер за нуждата от охрана на границите в ЕС"}
{"url": "https://news.bg/regions/izzeha-100-kg-nelegalen-tyutyun-ot-avtomobil-v-montansko.html", "text": "100 кг нелегален тютюн иззеха от лек автомобил в Монтанско.Тютюнът бил открит около 13.30 часа вчера при проверка на \"Ауди А3\" с монтанска регистрация. На задната седалка били открити 5 найлонови чувала с тютюн без български акцизен бандерол. След цялостно претърсване на автомобила служителите на реда открили общо 10 чувала с тегло 100 кг.По случая е образувано досъдебно производство. 48-годишният шофьор е задържан за 24 часа.", "date": "2019.05.02", "title": "Иззеха 100 кг нелегален тютюн от автомобил в Монтанско"}
{"url": "https://news.bg/int-politics/es-dava-sasht-na-sto-ili-im-nalaga-sanktsii-za-da-zashtiti-kompaniite-si-v-kuba.html", "text": "Европейският съюз може да заведе дело срещу САЩ в Световната търговска организация (СТО) или да наложи ответни санкции, за да защити компаниите си в Куба, след като американският президент Доналд Тръмп отмени забрана срещу американски граждани, завеждащи съдебни дела срещу инвеститори там, съобщава \"Ройтерс\".\"ЕС смята, че екстериториалното прилагане на едностранни ограничителни мерки противоречи на международното право и ще използва всички подходящи мерки\", настоя ръководителят на външната политика на ЕС Федерика Могерини.Могерини уточни, че тези стъпки биха могли да включват дело в Световната търговска организация (СТО) по въпроса или използването на \"Блокиращ статут\", който позволява на компании от ЕС, съдени в САЩ, да възстановяват всякакви щети от американски ищци в съдилища в ЕС.По думите на Могерини ЕС също така ще търси подкрепа от други страни, въпреки че тя не ги е посочила. Европейски, както и канадски компании, са инвестирали в туристическия и енергийния сектор в Куба и решението на Тръмп вероятно ще доведе до по-нататъшно напрежение.Администрацията на Тръмп миналия месец отмени дългогодишната забрана срещу граждани на САЩ да завеждат съдебни дела срещу чуждестранни компании, които използват имоти, конфискувани от комунистическото правителство на Куба след революцията на Фидел Кастро през 1959 г.Основната политическа промяна, за която Държавният департамент заяви, че може да предизвика стотици хиляди съдебни искове на стойност десетки милиарди долара, има за цел да засили натиска върху Хавана във време, когато Вашингтон настоява за прекратяване на кубинската подкрепата за социалистическия президент на Венецуела Николас Мадуро.", "date": "2019.05.02", "title": "ЕС дава САЩ на СТО или им налага санкции, за да защити компаниите си в Куба"}
{"url": "https://news.bg/crime/19-godishen-ubi-psihichno-bolen-pri-piyanska-svada.html", "text": "Младеж уби психично болен при пиянска свада в силистренското село Ножарево.След 23.00 часа вчера в полицията постъпил сигнал от кмета за пострадал мъж, който лежал безпомощно в центъра на селото. Повиканият медицински екип установил смъртта на 62-годишния А.М., който страдал от психично заболяване. Жертвата имала рана в главата.При разследването било установено, че убийството е извършено от 19-годишният Хакан И.След като жертвата и младежът употребили алкохол, между тях започнала разправия в местната кръчма.Предстои Окръжната прокуратура в Силистра да привлече като обвиняем Хакан И. и да го задържи под стража до 72 часа с цел довеждането му в съда за вземане на постоянна мярка за неотклонение \"Задържане под стража\".За подобно деяние законът предвижда наказание \"лишаване от свобода\" от 10 до 20 години.", "date": "2019.05.02", "title": "19-годишен уби психично болен при пиянска свада"}
{"url": "https://news.bg/society/v-burgas-nedovolstvat-ot-lipsata-na-parkomesta-za-horata-s-uvrezhdaniya.html", "text": "В Бургас е оплакват от липсата на паркоместа за хората с увреждания, информира БНР. В тази връзка облекчения за паркирането предлага местният омбудсман. Предложението идва след много сигнали на засегнати, че не могат да ползват правото си.Родител на дете с увреждане споделя, че на бул. \"Демокрация\" № 1 до Морската градина е най-натоварено за паркиране в Бургас.По думите му на 80 декара има 8 ресторанта, които работят целогодишно и там не можело да се намери място за паркиране, независимо, че има \"синя зона\".Той подчертава още, че синът му е със 100% инвалидност и въпреки, че има карта за паркиране с преференция не може да осъществи това си право.Общественият посредник Тодор Стамболиев предлага в случаи като този на мястото за паркиране по настоящ адрес да има табели с номера на съответната кола.", "date": "2019.05.02", "title": "В Бургас недоволстват от липсата на паркоместа за хората с увреждания"}
{"url": "https://news.bg/weather/predimno-oblachno-s-valezhi-vazmozhni-sa-i-gramotevitsi.html", "text": "Днес времето ще бъде неустойчиво, с променлива облачност, често значителна.Очаква се на места в източната част от страната и над планините да има превалявания. Ще има условия за гръмотевична активност.Вечерта от запад облачността ще започне да намалява.Не се очакват силни ветрове, вятърът ще бъде до умерен, ориентиран от северозапад.Максималните температури са в интервала 18-23 градуса.Минималните са предимно между 6 и 10 градуса.", "date": "2019.05.02", "title": "Предимно облачно, с валежи,  възможни са и гръмотевици "}
{"url": "https://news.bg/int-politics/es-preduprezhdava-maduro-da-ne-si-sluzhi-s-nasilie.html", "text": "Международната контактна група за Венецеула призова Каракас към сдържаност и се обяви против употребата на сила срещу протестиращите граждани. Това се казва в изявление на външнополитическия офис на Европейския съюз, цитирано от радио \"Свободна Европа\".ЕС се ангажира да подкрепи с всички сили демокрацията във Венецуела чрез провеждането на свободни избори.На 30 април в Каракас се стигна до сблъсъци между многобройни привърженици на временния президент Хуан Гуайдо и силите за сигурност, лоялни към Николас Мадуро. Срещу протестиращите беше употребен сълзотворен газ.Част от военните премина на страната на Гуайдо, но не е известно какъв е техният брой.Държавният секретар на САЩ Майк Помпео заяви, че Мадуро се е готвел да избяга от страната, но е бил убелен от Кремъл да не го прави.По-рано временният президент обяви заключителната фаза на операция \"Свобода\". Нейната цел е отстраняването на Николас Мадуро от властта на фона на безпрецедентната криза и икономически колапс в страната, довели населението до глад. От началото на кризата са емигрирали 3 млн. венецуелци.Съветникът на президента на САЩ по националната сигурност Джон Болтън, държавният секретар Майк Помпео и вицепрезидентът Майк Пенс подкрепиха Гуайдо и опозицията и призоваха военните да преминат на тяхна страна.Гуайдо е признат за легитимен лидер на страната от над 50 страни, включително САЩ и държавите от ЕС.", "date": "2019.05.02", "title": "ЕС предупреждава Мадуро да не си служи с насилие"}
{"url": "https://news.bg/press/aprilskoto-vastanie-nashiyat-shtit-sreshtu-mita-za-podarenata-svoboda-forumat-zaedno-za-evropa-vandalizam-varhu-kolizeuma.html", "text": "15-ата годишнина от голямото разширяване на ЕС със страни от бившия социалистически блок е сред тематичните акценти на вестниците в четвъртък.\"Страните ни доказаха, че могат да бъдат \"кормилото на Европейския съюз\", заяви премиерът Бойко Борисов по време на пленарната сесия \"Заедно за Европа\" във Варшава по повод 15-годишнината от началото на голямото разширяване на Европейския съюз. Държавните и правителствени ръководители на страните членки, приети след 2004 година в Европейския съюз, провеждат среща на високо равнище във Варшава, инициирана от министър-председателя на Полша Матеуш Моравецки. Пред участниците в Полша българският премиер подчерта, че страната ни ще продължи да работи прозрачно и отговорно за бъдещето на европейските граждани и за осъществяването на общите политики на ЕС - икономически растеж, социално сближаване и перспектива за младите хора, сигурност и стабилност, развитие на цифровата икономика. \"Ключовата дума и днес е \"сигурност\". Без сигурност и стабилност европейските ценности са трудно защитими\", подчерта в изказването си българският министър-председател. Борисов заяви, че страната ни изпълнява отлично задачата по опазването на европейската граница и счита за особено важно укрепването на контрола по всички граници на общоевропейско ниво. Премиерът Бойко Борисов изтъкна още, че България ще продължава да отстоява категоричната си позиция за солидарно разпределение на тежестта и допълни, че никоя държава членка не трябва да бъде оставена сама да се справя с предизвикателствата на миграцията. \"Шенген е едно постижение, което трябва да съхраним. Бъдещето му трябва да бъде символ на обединена и единна Европа\", заяви още пред участниците Бойко Борисов. Българският премиер подчерта, че пълноправното членство в Шенгенското пространство си остава ключов приоритет за страната ни. По време на сесията във Варшава министър-председателят Бойко Борисов беше категоричен, че Европа няма да бъде завършен проект, ако страните от Западните Балкани не бъдат приобщени към ЕС. \"Всяка от нашите държави даде своя принос. България вложи цялата си енергия, за да постигне напредък в тази област по време на ротационното си председателство на Съвета на ЕС. Удовлетворени сме и от факта, че настоящото Румънско председателство и бъдещото на Хърватия ще продължат осъществяването на този приоритет\", посочи премиерът Бойко Борисов пред лидерите в Полша. Българският министър-председател изтъкна и необходимостта от запазването на кохезионната и общата селскостопанска политика, включително осигуряване на адекватното им финансиране от бюджета на ЕС. Бойко Борисов посочи и нуждата от изграждането на Цифровия пазар и развитието на иновациите и високите технологии. Според него те ще допринесат за по-високата конкурентоспособност на ЕС. Пред участниците в сесията премиерът Борисов подчерта и стратегическото значение на Енергийния съюз, включително ускоряването на работата по регионалните енергийни проекти и междусистемните връзки. \"България категорично остава на позиция, че консенсусът е задължителен при вземане на решения в областите от взаимен интерес на всички държави членки от Общността\", завърши речта си българският министър-председател.\" - в. \"Стандарт\".\"Страните ни доказаха, че могат да бъдат \"кормилото на Европейския съюз\". Това заяви министър-председателят Бойко Борисов по време на пленарната сесия \"Заедно за Европа\" във Варшава. То е по инициатива на министър-председателя на Полша Матеуш Моравецки във връзка с 15-тата годишнина от присъединяването на страната към ЕС. Останалите участници във форума са представители на присъединилите се през 2004 г. Естония, Латвия, Литва, .Словакия, Словения, Унгария, Чехия, Кипър, Малта, на Румъния, влязла в ЕС едновременно с България, и Хърватия, приета през 2013 г. В словото си, Борисов се е обявил за запазване на зоната \"Шенген\" и включването на България в нея, за солидарно разпределение на тежестта при охраната на общата европейска граница, както и за разширяване на съюза към Западните Балкани... Срещата се проведе в Кралския замък във Варшава... Борисов е заявил, че България изпълнява отлично задачата по опазването на европейската граница и счита за особено важно укрепването на контрола по всички граници на общоевропейско ниво. Той е добавил, че България ще продължава да настоява за солидарно разпределение на тежестта и че никоя държава-членка не трябва да бъде оставена сама да се справя с предизвикателствата на миграцията... Европа няма да бъде завършен проект, ако страните от Западните Балкани не бъдат приобщени към ЕС, е казал българският премиер. \"Всяка от нашите държави даде своя принос. България вложи цялата си енергия, за да постигне напредък в тази област по време на ротационното си председателство на Съвета на ЕС. Удовлетворени сме и от факта, че настоящото Румънско председателство и бъдещото на Хърватия ще продължат осъществяването на този приоритет\", са думите му, цитирани от правителствената пресслужба. Българският министър-председател е изтъкнал и необходимостта от запазването на кохезионната и общата селскостопанска политика, включително осигуряване на адекватното им финансиране от бюджета на ЕС. Споменал е и нуждата от изграждането на цифровия пазар и развитието на иновациите и високите технологии, които са в ресора на българския еврокомисар Мария Габриел. Пред участниците в сесията премиерът Борисов подчертал и стратегическото значение на Енергийния съюз, включително ускоряването на работата по регионалните енергийни проекти и междусистемните връзки. \"България категорично остава на позиция, че консенсусът е задължителен при вземане на решения в областите от взаимен интерес на всички държави-членки от Общността\", е завършил речта си българският министър-председател.\" - в. \"Дневник\".143-ата годишнина от Априлското въстание също е сред актуалните теми.\"През паметната 1876-та априлци издигнаха грамада от черепи и кости и накараха целокупна Европа да настръхне от воплите на невинните. Тътенът на въстанието отекна далеч зад границата на Отечеството, за да покаже на света, че \"народът български не иска и не може да живее повече под робство, че ще се бори, въоръжен с оръдия от черешови стволове, стари пушки и мокър барут, с жажда, по-силна от огън, по-тежка от присъда, по-страшна от клетва. Това каза председателят на парламента Цвета Караянчева на тържествената заря-проверка по случай 143-ата годишнина от Априлското въстание в Панагюрище. \"143 години ни разделят от онзи повратен исторически момент, в който от Копривщица пренасят в Панагюрище кървавото писмо на Каблешков. Църковните камбани възвестяват началото на Априлското въстание, а комитетските люде вкупом запяват бунтовната песен\", посочи тя... \"Днес този небивал революционен подем изглежда равен на самоубийство, безплодна саможертва на хора, обрекли себе си на мъченическа смърт и паднали в кървава жътва без да дирят отплата. Без да дочакат признание приживе, без почести, опело и епитафи на надгробните си камъни...\" - в. \"Труд\".\"Председателят на Народното събрание Цвета Караянчева участва в Панагюрище в тържественото честване на 143-ата годишнина от Априлското въстание. Тя присъства на зарята-проверка по случай паметната дата, прие строя и поздрави почетните роти на Българската армия, съобщиха от правителствената информационна служба. 143 години ни разделят от онзи повратен исторически момент, в който от Копривщица пренасят в Панагюрище кървавото писмо на Каблешков и църковните камбани възвестяват началото на Априлското въстание - апогеят на епичната национална съпротива срещу петвековното османско потисничество, заяви в словото си Цвета Караянчева... Тътенът на въстанието отекна далеч зад границите на Отечеството, за да покаже на света, че \"народът български не може веч да търпи и е дръзнал да събаря империя\", въоръжен с оръдия от черешови стволове, стари пушки и мокър барут, но воден от изконната човешка жажда за свобода, жажда, по-силна от огън, по-тежка от присъда, по-страшна от клетва, подчерта Цвета Караянчева. Тя допълни, че като масло на огън кипва всенародното въодушевление и орачи, еснафи, даскали, попове, лихвари изоставят нивите, дюкяните, чифлиците, училищата, църквите. Днес този небивал революционен подем изглежда равен на самоубийство, безплодна саможертва на хора, обрекли себе си на мъченическа смърт и паднали в кървава жътва без да дирят отплата, без да дочакат признание приживе, без почести, опело и епитафии на гроба, пълководци без пагони, добави още председателят на Народното събрание. Цвета Караянчева отбеляза, че днес се молим за упокой на онези, които първи прозряха, че свободата не е химера, че сме достойни за нея. Защото и свободата, и робството, са вътре в нас, носим ги като белег от нож, за да ни спомнят какви сме били, чии потомци сме и какво е потребно да завещаем на идните поколения. Тя подчерта, че не от месии се нуждаем днес, а от водачи, не от чуждопоклонници и хулители, а от предани родолюбци. И призова да помним заръката на Апостола \"Да струваме добро на ближния си и да се борим за чисто и свято бъдеще\"...\" - в. \"24 часа\".\"В Копривщица тържествено се отбелязва 143-та година от Априлската епопея. Гости на честванията са председателят на Народното събрание Цвета Караянчева, министърът на туризма Николина Ангелкова, висши военни, духовници и кметове на възрожденски общини.В тържественото си слово председателят на парламента припомни, че само \"преди броени дни отбелязахме тържествено 140-годишнината от подписването на Търновската конституция - един от най-прогресивните документи за Европа на времето си\". Учредителното събрание, сложило началото на Третата българска държава, започва дейността си едва три години след днешните събития, които се разиграват тук, в Копривщица, на 20 април 1876 г., на Калъчевия мост. Само три кратки години делят Кървавото писмо на Каблешков от разгорещените политически дебати, които се случват през 1879 г. във Велико Търново, добави Караянчева. Тя отбеляза, че \"много често, когато подреждаме емоционално най-важните моменти от историята си, ние мислим за Априлското въстание като за дело на романтични, вдъхновени, обречени да останат завинаги млади герои. А за събитията три години по-късно във Велико Търново - като за държавнически подвиг на улегнали мъдреци\". Всъщност, много от първите ни народни избраници са били активни участници в борбите за Освобождението на България. И всички те - Строителите на съвременна България, са носели в сърцата си пресния спомен от Априлското въстание, гордостта от този полет на българския дух и горестта от кървавото поражение. И преклонението пред събитията, започнали тук, на Калъчевия мост, преди 143 години, безспорно им е помагало, когато е трябвало да превъзмогват идейните си противоречия и личната си горделивост в името на гигантската цел. А тази цел е била ни повече - ни по-малко, да сложат новоосвободената ни държава на картата на Европа, посочи Цвета Караянчева. Априлското въстание е нашият щит срещу хулител, който си позволи да каже, че ние, българите, сме получили свободата си даром. Копривщица е нашият щит срещу всеки хулител, който си позволи да каже, че не сме били дозрели да вземем съдбата си в собствени ръце. Незрелите народи не изграждат места като Копривщица, където предприемаческият дух, свободолюбието, достойнството и културата се срещат, за да градят цивилизация, подчерта Цвета Караянчева...\" - в. \"Стандарт\".Вестниците информират и за закононарушения, извършени от българи в чужбина.\"17-годишна българска ученичка бе хваната \"в крачка\", докато дълбаела инициалите си върху стена на Колизеума в Рим. Момичето било на екскурзия във Вечния град, заедно със свои учители и съученици. Не успяла да довърши творението си заради бързата намеса на служителите на реда и карабинерите, които я задържали в близкия участък. Освобоена е, след като срещу нея е задействана процедура на италианската прокуратура за утежнено нанасяне на щета. Наказанието за такова провинение е присъда от половин до 3 години и глоба до 20 000 евро.Такава плати и прочулият се със същото дело преди 4 години футболист Благой Георгиев. Италианската публика научи името му не заради футболните му изяви, а защото дълба името си по Колизеума, за което му бе наложена максимална глоба.Римският Пантеон и Колизеумът са най-честите мишени на вандалите. Хвърлянето във водите на фонтана \"Ди Треви\" пък е предпочитано за видео изяви на разсъбличащи се или пияни туристи.\" - в. \"Стандарт\".\"В Хонконг задържаха контейнер от България с 20 тона контрабанден тютюн Хонконгските митници са заловили около 20 тона тютюн за наргиле, за който се смята, че е контрабанден, открит в контейнер, пристигнал от България, съобщи в. \"Саут Чайна морнинг пост\", съобщи БНР. Пазарната цена на тютюна възлиза на 1,65 млн. долара. В документите на контейнера било посочено, че съдържа стоки от всекидневна необходимост, но при извършена в понеделник проверка митническите служители открили в него тютюна.\" - в. \"Сега\".", "date": "2019.05.02", "title": "Априлското въстание – нашият щит срещу мита за подарената свобода, форумът \"Заедно за Европа\", вандализъм върху Колизеума…"}
{"url": "https://news.bg/world/dvama-dushi-pochinaha-ot-chuma-v-mongoliya.html", "text": "В западната част на Монголия двама души са починали от бубонна чума - заболяване, което за Европа е далечна история, но все още се среща в някои части на Азия и Африка.В региона Баян Улгий, където са регистрирани смъртните случаи, е въведена карантина, съобщи агенция \"Анадолу\".Местните власти съобщават, че се вземат мерки за ликвидиране на заразата и предотвратяване на риска от нейното разпространяване.Бубонната чума се причинява от бактерия, която се пренася от бълхи, паразитиращи върху заразени мишки и други гризачи.  ", "date": "2019.05.02", "title": "Двама души починаха от чума в Монголия"}
{"url": "https://news.bg/int-politics/guaydo-obyavi-obshta-stachka-rezhimat-na-maduro-e-martav.html", "text": "Временният президент на Венецуела Хуан Гуайдо обяви на митинг в Каракас, че в четвъртък, 2 май в страната ще започне общонационална стачка срещу режима на Николас Мадуро.Изявлението на Гуайдо беше цитирано в Twitter от венецуелския журналист Габриел Бастидас.\"Утре започва стачка на работниците и държавните служители. Режимът ще бъде учуден.\" - посочва Гуайдо.По думите на временния президент, идва краят на узурпацията на властта от страна на диктатора Мадуро.\"Властите ще опитат да засилят репресиите, да ни преследват, но режимът вече е мъртъв. Ние сме силни и сме на правилния път.\" - подчертава Хуан Гуайдо.", "date": "2019.05.02", "title": "Гуайдо обяви обща стачка: Режимът на Мадуро е мъртъв"}
{"url": "https://news.bg/int-politics/bar-otkaza-da-se-yavi-na-izslushvaneto-v-kongresa-po-rashageyt.html", "text": "Главният прокурор и министър на правосъдието на САЩ Уилям Бар отказа да се яви на планираното за днес, 2 май, изслушване в Камарата на представителите по доклада на спецпрокурора Робърт Мълър за руската намеса в американските избори.Бар е изпратил писмо до правосъдната комисия към долната камара на Конгреса, с което съобщава, че няма да свидетелства, съобщава в. \"Washington Post\".Изданието допълва, че заради този отказ Демократическата партия може да започне процедура по обвиняване на Бар в неуважение към Конгреса.Повод за отказа на Бар е искането на комисията въпроси да бъдат задавани не само от конгресмени, но и от членовете на съвета на комисията. Бар категорично е отхвърлил това условие, а пресаташето на правосъдното министерство го определи като \"неуместно\".Председателят на комисията Джерълд Надлър напомни, че само тя може да определя условията на изслушванията и се надява главният прокурор да размисли и все пак да се яви да даде показания.Надлър ще изчака още един-два дни пълния текст на доклада на Мълър по руската афера, която придоби известност като Рашагейт. Документът трябваше да бъде представен на Конгреса до сряда сутринта.\"Ако добронамерените преговори не доведат до съгласие, следващата ни стъпка ще бъде процедура по установяване на неуважение от страна на главния прокурор към Конгреса.\" - предупреждава Надлър.По-рано в сряда Бар се яви пред комисията по правосъдието към Сената, където републиканците имат мнозинство. Пред сенаторите той заяви, че президентът Доналд Тръмп \"напълно е сътрудничил\" на разследването - в противоречие с множеството данни в доклада, че държавният глава се е опитвал да пречи на работата по казуса Рашагейт.Представители на Демократическата партия го обвиниха, че е действал като личен адвокат на Тръмп, а не като министър на правосъдието. Демократката Маци Хироно обвини Бар, че е използвал служебното си положение, за да защити президента и е излъгал конгреса, знаейки позицията на Мълър.\"Вие трябва да подадете оставка\", заяви Хироно.Самият Мълър акцентира върху данните за възпрепятстване на правосъдието от страна на Тръмп, като посочва, че в доклада не са повдигнати обвинения поради правната невъзможност да бъде обвинен действащ президент.Спецпрокурорът е успял да потвърди категорично, че и Трамп, и членове на екипа му са се срещали многократно с руски представители по време на изборната кампания през 2016 г., но е сметнал, че това е недостатъчно за повдигане на формално обвинение.Бар не е правил опити да провери данните от документа по Рашагейт. Въпреки това обаче, той прави заключение, че Тръмп не е извършил нарушения.Интерпретацията на Бар на доклада на Мълър предизвика остра реакция от страна на специалния прокурор, който е заявил в писмо до Бар, че в обществеността е създадена погрешна представа за разследването. Заради това Мълър настоява да се публикува пълният доклад, като единствено там, където има поверителни данни, да има възможност за редактиране на текста.Специалният прокурор е изпратил остро писмо на Бар, чието съдържание не е публикувано. Впоследствие двамата са разговаряли, като тонът е бил доста по-ведър по думите на служители.Бар твърди, че към момента 10% от доклада не са публични, но категорично отхвърля възможността тази част от него да бъде обнародвана.Демократът Хаким Джефрис заяви, че ако Бар окончателно откаже да се яви на изслушването, ще бъде извикан с призовка. \"Той може да бяга, но не може да се скрие\", подчерта Джефрис.", "date": "2019.05.02", "title": "Бар отказа да се яви на изслушването в  Конгреса по Рашагейт"}
{"url": "https://news.bg/world/sadat-v-london-razglezhda-ekstradiraneto-na-asandzh-v-sasht.html", "text": "Днес съдът в Лондон ще разгледа въпроса за екстрадирането на основателя на сайта Wikileaks Джулиан Асандж в САЩ, съобщи Би Би Си.Вчера Лондонският кралски съд постанови  за Асандж. Той беше признат за виновен, че е нарушил съдебното разпореждане, благодарение на което преди седем години е бил освободен под гаранция. Това му позволи да се укрие в посолството на Еквадор в британската столица, което е нарушение на условията на гаранцията.При произнасянето на присъдата съдията отбеляза, че е \"много важно никой да не бъде над закона\".В САЩ Асанж е застрашен от 5 години затвор по обвинение, че е съдействал на да похити секретна информация от компютри на Пентагона, която впоследствие беше публикувана в Wikileaks. Става дума за стотици хиляди военни документи за американски операции в Ирак и Афганистан.Припомняме, 47-годишният Асандж, беше задържан от британската полиция на 11 април, след като еквадорските власти го лишиха от предоставеното и той трябваше да напусне посолството на латиноамериканската страна.Срещу Асандж, който е австралиец по произход, беше повдигнато обвинение и в Швеция - за изнасилване. Шведската прокуратура прекрати разследването през месец май 2017 г., но сега има вероятност делото да бъде възобновено.", "date": "2019.05.02", "title": "Съдът в Лондон разглежда екстрадирането на Асандж в САЩ"}
{"url": "https://news.bg/int-politics/12-te-vav-varshava-se-obyaviha-za-edinstvo-i-ravnopostavenost-v-es.html", "text": "Лидерите на 12-те страни, които се присъединиха към ЕС през последните 15 години, приеха обща декларация на форума на високо равнище във Варшава \"Заедно за Европа\", съобщи Полското радио.В документа се посочва, че правителствата на всички страни-членки на общността трябва да участват в процеса на взимане на решения на равни начала, в дух на лоялно партньорство и единство.Премиерът на Полша Матеуш Моравецки заяви на пресконференция, че декларацията показва сплотеността на държавите, които са я подписали.\"Във Варшавската декларация става дума за ролята на общия пазар, за важната роля на бюджета с оглед на бъдещата перспектива, както и за въпросите, свързани със сигурността. Ние подчертаваме значението на НАТО, също и на Източното партньорство - на 10-ата годишнина от неговото създаване, и по-нататъшното разширяване на ЕС.\" - посочва Моравецки.Полският премиер подчертава, че страните, приети в ЕС след 2004 г., са против двойните стандарти в общността по отношение на нейните членове. Той изразява надежда, че декларацията ще позволи на държавите по-добре да артикулират общите си интереси, като същевременно увеличават конкурентността, силата и сплотеността на целия ЕС.Варшава е домакин на честванията на 15-ата годишнина от приемането на Полша и още девет страни в ЕС. Основно събитие в програмата е срещата на премиерите на 21-те страни, които се присъединиха към общността от 2004 г. досега.", "date": "2019.05.02", "title": "12-те във Варшава се обявиха за единство и равнопоставеност в ЕС "}
{"url": "https://news.bg/bulgaria/izprashtame-160-voenni-na-misiya-v-afganistan.html", "text": "Изпращаме 38-ия контингент от въоръжените сили за участие в мисията на НАТО в Афганистан \"Решителна подкрепа\". Тържествената церемония ще се състои днес в Хасково.Контингентът е в състав до 160 военнослужещи. Той включва национален елемент, рота за охрана, екип от съветници и щабни офицери в щаба на мисията на НАТО.Ротата за охрана на летище Кандахар е сформирана от над 100 военнослужещи, като по-голямата част от състава й е от 31-ви механизиран батальон на 2-ра Тунджанска механизирана бригада. Повече от половината военнослужещи са с опит от мисии зад граница.Международната мисия на НАТО в Афганистан \"Решителна подкрепа\" е фокусирана върху подготовката и предоставянето на екипи от съветници за афганистанските държавни институции и националните сили за сигурност във взаимодействие с афганистанското правителство, партньорите и другите международни организации, ангажирани в региона. Участието ни в мисията е част от членството на България в НАТО.", "date": "2019.05.02", "title": "Изпращаме 160 военни на мисия в Афганистан"}
{"url": "https://news.bg/society/vazmozhni-sa-zakasneniya-na-poletite-na-letishte-sofiya.html", "text": "Днес е генералната репетиция за военния парад за 6 май.Самолети и вертолети от състава на Военновъздушните сили ще изпълняват полети с прелитане на малка височина над София, за да се подготвят за Гергьовден - Деня на храбростта и празник на българската армия.Днешната репетиция ще се състои между 9.50 ч. и 11.00 ч. и 14.50 ч. и 15.40 ч. По тази причина в тези периоди са възможни закъснения на полетите на летище \"София\" в рамките на час.", "date": "2019.05.02", "title": "Възможни са закъснения на полетите на летище \"София\""}
{"url": "https://news.bg/world/britanskite-vlasti-zadarzhaha-balgarin-zapodozryan-v-ubiystvoto-na-svoy-sanarodnik.html", "text": "Във Великобритания задържаха българин, заподозрян в убийството на свой сънародник, предаде Би Би Си.По информация на медията за последно 27-годишният Валентин Качанов е бил видян на 8 февруари в търговски център в Есекс, а малко по-късно същия ден е разговарял по телефона със семейството си в България.Заподозреният - 22-годишен българин, е бил задържан в понеделник, след което е бил пуснат под гаранция до 23 май.Полицията в Есекс работи по изясняване на обстоятелствата и причините за изчезването на сънародника ни. По думи на полицейския инспектор Мартин Пасмур случаят се разглежда като убийство. Той призова всеки, който разполага с някаква информация за изчезналия мъж, да се обърне към органите на реда.", "date": "2019.05.02", "title": "Британските власти задържаха българин, заподозрян в убийството на свой сънародник"}
{"url": "https://news.bg/politics/porozhanov-garantira-che-ne-e-odobril-sredstva-za-karavani-i-yahti.html", "text": "Към момента са назначени над 120 проверки за злоупотреби с евросредства по програмата за развитие на селските райони и строежа на къщи за гости. При 62 от тях са установени нарушения, където има наложени финансови санкции в размер на 10 млн. лева, които все още не са върнати. За 32 от къщите се налага пълно възстановяване на средствата, тъй като не се използват по предназначение. Това съобщи пред Би Ти Ви министърът на земеделието Румен Порожанов.Има хипотези, че служители на Фонд \"Земеделие\" помагат на свои близки да се сдобият с нова къща под претекст, че е за гости. Порожанов коментира и информацията, че неговият син също се е облагодетелствал по програмата за развитие на селските райони в периода, когато самият той е бил негов директор.\"Той никога не е работил и не е разпределял в одитния екип на Фонд \"Земеделие\" и мога да декларирам ясно, че синът ми не е участвал в екипи, проверявали фонда\", подчерта Порожанов. Може би по други оперативни програми се занимава с консултантска дейност, предполага министърът за сина си, но не се занимава със земеделски проекти.Мобилният телефон на  е посочен на сайта за къщата за гости с цел помощ. Трябва обаче да има някаква връзка според Порожанов. Обектът функционира като къща за гости и има сайт. В момента текат проверки на МВР, прокуратура и други органи, Порожанов ще помоли и за независима проверка от Фонд \"Земеделие\" по случая.Програмата е одобрена от 2008 г., когато влизат в сила и правилата по нея. Само проверката може да установи дали Мизова е направила къща за гости за себе си, каза министърът.По думите на Мизова тя не е била търсена на посочения телефон. Номерът е написан в сайта и е бил забравен. Към момента мобилните номера са премахнати. \"Разговаряхме с премиера и стигнахме до решението, че трябва да бъде поискана оставка\".В момента примерите в негативен план са налице, след като проектите са одобрени и средствата са изплатени. Къщата за гости е имала само два приема на гости по времето,  когато Порожанов не е бил директор на Фонд \"Земеделие\". Проблемът е с ползването по предназначение, а за злоупотребите Порожанов не коментира дали разбира едва сега.Докато Порожанов е бил ръководител на фонда, са извършени проверки и той гарантира, че за нито една каравана и нито една яхта не са отпуснати средства. От проверките са се установили проекти, които са включвали и такива превозни средства.В периода 2011-2016 година има над 530 сигнала до прокуратурата, които включват и къщи за гости около морето. От гледна точка на конфликт на интереси въпросните къщи за гости са били разследвани, неизплатени и дадени на прокуратурата. В конкретния случай е имало бенефициенти, които са били независими, но е възможно да са имали политическа подкрепа според земеделския министър. Последните разплатени къщи са през 2015 година, а самото договаряне е извършено година по-рано. Това коментира министърът по отношение на къщата за гости на подалия оставка . Трудно ми е да преценя за конфликт на интереси, каза Порожанов и отказа да коментира случая. Манолев не е фигурирал като бенефициент в рамките на договора, а проверки не са правени, защото не е имало сигнал, смята министърът на земеделието.Припомняме, преди седмица  на всички проекти с предмет изграждане на жилищни сгради (къщи) за гости на територията на цялата страна.Повод за това бяха извършените проверки на бившия зам.-министър на икономиката  по изнесени твърдения за злоупотреби с евросредства, както и на депутата от БСП  за три къщи за гости на морето, финансирани със средства на ЕС.От прокуратурата увериха, че ще търсят По повод започналите проверки бившият земеделски министър Мехмед Дикме заяви, че те, тъй като те са контролиращият орган, който обаче не си е свършил работата.По-късно стана ясно, че проверките ще обхванат не само бенефициентите, но и Преди дни земеделският министър поиска  Иванка Багдатова-Мизова, тъй като телефонът й бил обявен в сайт за резервации на къща за гости в село Юндола.", "date": "2019.05.02", "title": "Порожанов гарантира, че не е одобрил средства за каравани и яхти"}
{"url": "https://news.bg/world/parviyat-serien-ubiets-v-kipar-se-okaza-s-balgarski-koreni.html", "text": "35-годишен военнослужещ от български произход се оказа , съобщава Нова телевизия по данни на местни медии.По непотвърдена информация майката на задържания Никос Метаксас е българка от Стара Загора, която била омъжена за кипърски гражданин.До момента Метаксас е признал за убийството на седем жертви - пет жени и две момиченца. Преди дни обаче кипърската полиция извади пълен списък с общо 22 жени, които са изчезнали. Всички са чужденки, работещи в Кипър, а три от тях са българки. Една от последните изчезнали е българска манекенка, а първата жертва на серийния убиец се предполага, че е била бременна от него. С всички свои жертви военният се е запознавал в социалните мрежи под псевдоним.Случаят започва да се разплита преди две седмици, когато туристи откриват тялото на филипинка. Седмица по-късно е арестуван и самият Метаксас. Именно той е насочил разследващите към токсичното езеро на мината, където в куфари с каменни блокове е изхвърлял телата на жертвите си.По информация на местните медии Метаксас е бил изключително ерудиран и образован човек, който се е грижел много за двете си деца, въпреки че е бил разделен със съпругата си. По тази причина колегите му били шокирани, че именно той е серийният убиец.Освен това Метаксас е бил и хоби фотограф. При разследването се оказало, че снимките, които правел, били от мястото, където изхвърлял телата на жертвите си. Предполага се, че той е използвал фотографията като претекст, в случай че бъде забелязан в пустата местност.Една от хипотезите за мотивите му е, че убийствата са вследствие на тежка травма от детството на военния, тъй като родителите му са се развели, когато той е бил 15-годишен. Към момента майка му все още живее в Кипър, но с нея няма никакъв контакт.Заради зловещите разкрития в Никозия се готви протест в петък. Темата ще се разгледа и в парламента, за да се вземат мерки за защита на авторитета на кипърската държава. Максималното наказание, което Метаксас може да получи за деянията си, е доживотен затвор, тъй като през 1983 г. в страната се отменя смъртното наказание.", "date": "2019.05.02", "title": "Първият сериен убиец в Кипър се оказа с български корени"}
{"url": "https://news.bg/crime/spetsprokuraturata-se-zae-s-izmamite-s-evrosredstva.html", "text": "Спецпрокуратурата разследва измами със средства от европейски фондове. Операцията се провежда съвместно с полицията и ДАНС на територията на София, Пловдив, Сливен, Карнобат и Бургас.Припомняме, преди седмица  на всички проекти с предмет изграждане на жилищни сгради (къщи) за гости на територията на цялата страна.Повод за това бяха извършените проверки на бившия зам.-министър на икономиката  по изнесени твърдения за злоупотреби с евросредства, както и на депутата от БСП  за три къщи за гости на морето, финансирани със средства на ЕС.От прокуратурата увериха, че ще търсят По повод започналите проверки бившият земеделски министър Мехмед Дикме заяви, че те, тъй като те са контролиращият орган, който обаче не си е свършил работата.По-късно стана ясно, че проверките ще обхванат не само бенефициентите, но и Преди дни земеделският министър поиска  Иванка Багдатова-Мизова, тъй като телефонът й бил обявен в сайт за резервации на къща за гости в село Юндола.Припомняме, първото голямо разследване за източване на евросредства започна през  - за източване и пране над 13 млн. лв. или т.нар.  с основни действащи лица Марио Николов и Людмил Стойков. Делото се точи десетилетие и , който потвърди оправдателната присъда на Софийския апелативен съд от 9 ноември 2015 година. След създаването на института на Специализирания съд делото бе прехвърлено там.По същата афера в Германия също се води разследване и бяха произнесени осъдителни присъди още през 2008 година за трима германски бизнесмени.Според юристи причина процесът да бъде забавен толкова много години и да не се постигнат осъдителни присъди се дължи на грешка на самата прокуратура, тъй като още в началото делото е разделено на две - едно за източване на парите и друго за изпирането на парите и по този начин се губи връзката между първоначалното престъпление и последвалия опит за \"изчистване\" на капиталите.", "date": "2019.05.02", "title": "Спецпрокуратурата се зае с измамите с евросредства"}
{"url": "https://news.bg/crime/zabravete-za-nakazatelna-otgovornost-za-krazhbite-okolo-kashtite-za-gosti.html", "text": "Едва ли ще се стигне до наказателна отговорност за собствениците на псевдо къщите за гости, макар че по тези казуси могат да бъдат приложени текстове от Наказателния кодекс. Ще има някакви корекции, връщане на пари и дотам.До тази скептична обща констатация достигнаха в сутрешния блок на Нова телевизия Тихомир Безлов, който е експерт по сигурността към Центъра за изследване на демокрацията, и Юлиана Николова, която е директор на портал \"Европа\".Според Безлов къщите за гости не са донесли ползи за околния бизнес в населените места и цялостният резултат е, че има пропуснати ползи за обществото, тъй като не се създава поминък за местните и облагите са само за малцина, а всъщност размерът на европарите е гигантски, ако се сравнят с бюджетните средства на малките общини.Експертът открои проблема с ефективността на харченето на парите от оперативните европейски програми, които тръгнаха още в началото на века с предприсъединителните фондове, около които са изникнали и много консултанти, дошли от държавната администрация.\"Правят се къщи, стадиони и плувни басейни в села с по 100 души население. Строят се къщи за гости, които никога не се отключват\", констатира проблема Безлов.По думите му оперативните програми, по-голямата част от които са финансирани с европейски средства, са конструирани корупционно, т. е. много тесен кръг хора се възползват от парите от европейските фондове.Запитан в тази връзка за бъдещия европейски главен прокурор, чиято основна задача ще бъде борба със злоупотребите с пари от европейските фондове, Безлов изтъкна, че силно се преувеличава ролята на европейския главен прокурор, тъй като българските полицаи и дознатели ще събират доказателствата, а делата ще минават през българските съдилища.Според Юлиана Николова българските данъкоплатци ще платят на Европа за виновниците за фалшивите къщи за гости. Тя припомни \", по което в Германия има ефективни присъди и хора, лежали в затвора, докато в България делото беше забатачено и така и никой не понесе наказателна отговорност за гигантските кражби.", "date": "2019.05.02", "title": "Забравете за наказателна отговорност за кражбите около къщите за гости"}
{"url": "https://news.bg/politics/posleden-den-za-otchet-na-partiite-pred-smetnata-palata-za-evroizborite.html", "text": "Днес е последният ден, в който партиите, коалициите и инициативните комитети, които ще участват в европейските избор на 26 май, трябва да подадат отчет в Сметната палата за разходите в предизборната си кампания.Съгласно Изборния кодекс те трябва да подадат информация за наименованието на партията, имената на лицата, които ги представляват и на тези, които отговарят за счетоводната отчетност.Подава се и информация и за дарителите и стойността на направените дарения. В случай че изискването не бъде спазено, се налага глоба от 3000 лв. до 10 000 лв.", "date": "2019.05.02", "title": "Последен ден за отчет на партиите пред Сметната палата за евроизборите"}
{"url": "https://news.bg/bulgaria/plah-shturmuva-ministerskiya-savet.html", "text": "Огромен плъх се опита да нахлуе в Министерския съвет рано сутринта точно на срещата на премиера Бойко Борисов с премиера на Бавария Маркус Зьодер.Наглият нарушител не се притесни от преминаващите минувачи и от медиите, очакващи да бъдат допуснати в сградата. Плъхът се покатери на вратата на централния вход на сградата, където заседават министрите и се посрещат важните чуждестранни гости. Наложи се и намесата на служител на реда, който подгони неканения гост. Той обаче не се отказа и тръгна към входа за служители и за конституционните съдии.", "date": "2019.05.02", "title": "Плъх щурмува Министерския съвет"}
{"url": "https://news.bg/crime/razbiha-i-ograbiha-3-tsarkvi-v-chepelare.html", "text": "Органите на реда в Чепеларе разследват кражба на пари от дарения и продажба на свещи от 3 църкви на територията на общината.На 30 април в управлението в Чепеларе е получена жалба, от 46-годишен мъж от село Павелско, че входната врата на параклиса \"Свето Богоявление\" в местност \"Баня\" е била разбита, а от храма липсват пари.Три дни преди това в полицията е получена друга жалба. 62-годишна жена отново от Павелско обяснила на полицаите, че параклисът \"Света Богородица\", на който тя е отговорник, също е бил разбит.Параклисът се намира в гробищния парк в селото. На място пристигнали униформени, които направили оглед. При огледа те установили, че е разбита и входната врата на намиращ се в същия гробищен парк параклис \"Свети Георги\". От него също липсвали пари, като щетите са в процес на изясняване.Полицаите образували досъдебно производство и по трите случаи. В хода на действията си криминалистите от Чепеларе установили, че вероятни извършители са 4 момчета между 14 и 17 години, които са настанени в дом за деца, лишени от родителски грижи, в село Нареченски бани.Момчетата и друг път извършвали подобни деяния. Кражбите от трите църкви били извършени в различно съучастие.", "date": "2019.05.02", "title": "Разбиха и ограбиха 3 църкви в Чепеларе"}
{"url": "https://news.bg/regions/loshoto-vreme-udalzhava-remonta-na-zapadniya-park-do-izborite-naesen.html", "text": "Поради неблагоприятни метеорологични условия е удължен срокът на договора за приключване ремонта на парка до 18 октомври 2019 г.Toва заяви пред журналисти заместник-кметът на София по направление \"Зелена система, екология и земеползване\" Йоана Христова при инспектирането на ремонтните дейности по столичния Западен парк.Санкциите, които са предвидени по договор за забавяне на ремонта на парка, са 42 000 лв. на ден. За некачествено изпълнение санкциите са 20%, но могат да достигнат и до 1.6 млн. лв. В момента се работи по ремонта на парка. Ремонтни дейности се извършват и по езерото с алпинеума. Изпълнени са изцяло каналите, водопроводите и тръбните мрежи. Работи се и по сухия фонтан и зеленото училище, обясни Йоана Христова.На въпрос, че вече имало сигнали от граждани за необезопасени изкопи в парка и какви мерки могат да вземат от Столична община, Христова отбеляза, че въпросът е поставян многократно, работи се по разрешаването на проблема и се обезопасяват местата навсякъде, където има строително-монтажни дейности.\"Факт е, че трябва да се подсигури преминаването на гражданите, тъй като времето се стопля и има доста повече хора в парка\", категорична е Христова, допълвайки, че отговорността за обезопасяването на изкопите е споделена изцяло между всички участници в инвестиционния процес.Йоана Христова увери, че когато се установи необезопасено място, ще се дадат предписания и срок да се възстановят и ако не се направи, ще има санкции. От Столична община и строителите алармират гражданите също да пазят загражденията, тъй като е имало случаи сутрин те да се намират разградени.Новите пейки в Западния парк ще бъдат на цена от 200 до близо 1 000 лв.", "date": "2019.05.02", "title": "Лошото време удължава ремонта на Западния парк до изборите наесен"}
{"url": "https://news.bg/world/kaliforniya-otchita-nay-niskiya-prirast-na-naselenieto-no-se-doblizhava-do-40-mln-dushi.html", "text": "Най-населеният американски щат избра неблагоприятно време за отчитане на най-ниския прираст на населението в историята, което съвпада с общонационалното преброяване през 2020 г., информира АП.Калифорнийските власти харчат милиони в подготовката за важното преброяване, което ще окаже влияние върху федералните данъци и избирателните райони. Нови данни показват, че населението на щата е нараснало с 0,47% през 2018 г. - най-слаб ръст от 1900 г.Калифорния и други щати се безпокоят, че на преброяването може да бъде включен нов въпрос за гражданския статут на американците, което може да затрудни преброяването на испаноговорящите в САЩ. В Калифорния е най-голямата испаноговоряща общност в страната.Щатът се доближава до население от 40 милиона души (39,56 милиона). Калифорния е петата най-голяма икономика в света. Тексас е вторият щат с близо 30 милиона души.Калифорнийските власти съобщиха, че очакват спад на раждаемостта, но те са изненадани от високия брой: повече от 18 000 по-малко раждания в сравнение с миналата година. Освен това по-малко хора се местят в Калифорния от други държави, особено от съседно Мексико, където раждаемостта е по-висока. Сега отиват в Калифорния повече хора от места като Китай, където има ниска раждаемост.Щатските власти очакват Калифорния да продължи да се увеличава, като прогнозите са да достигне 50 милиона души през 2055 г. До 2051 г. щатът ще се присъедини към Япония и други европейски държави, където има отрицателен прираст.", "date": "2019.05.02", "title": "Калифорния отчита най-ниския прираст на населението, но се доближава до 40 млн. души"}
{"url": "https://news.bg/int-politics/yunker-smekchava-tona-kam-orban.html", "text": "Председателят на Европейската комисия Жан-Клод Юнкер възприе помирителен тон към унгарския премиер Виктор Орбан, който е един от най-отявлените критици на Брюксел сред лидерите на страните членки на Европейския съюз, съобщава ДПА.Дяснопопулистката партия  в Европейската народна партия (ЕНП), докато правителството му е изправено пред процедура на санкции от Брюксел заради нарушения на върховенството на закона.Въпреки това в интервю, публикувано днес в унгарското седмично издание HVG, Юнкер изрази \"най-голямо уважение към Орбан\", цитирайки историческия му принос.\"Възхищавах се на смелостта му, когато настояваше съветските войски да бъдат изтеглени\", отбелязал шефът на ЕК, допълвайки: \"Той беше мой герой и никога няма да забравя ключовата роля, която той изигра в успешния преход към демокрация.\"През 2015 г. Юнкер нарече Орбан \"диктатор\" в шеговити коментари, които той смяташе, че не се записват от медиите. Отношенията им обаче са обтегнати от години, след като Будапеща предприе крайнодесен курс и твърда позиция срещу мигрантите.Юнкер казал за унгарското издание, че не смята, че Орбан е диктатор, но отказал да каже дали смята, че той е демократ.По-общо, Юнкер изразил оптимизъм, че Европейският съюз ще противостои на възхода на популистките партии в ЕС в последно време.Понякога \"правителствата нарушават нашите общи ценности, когато става въпрос за определени въпроси\", коментирал той, допълвайки, че \"но съм сигурен, че това ще бъде разрешено. Защото върховенството на закона е в основата на европейската конструкция\".Юнкер също така похвалил страните от Вишеградската четворка - Чехия, Унгария, Полша и Словакия - за тяхното \"забележително развитие\" и \"смели реформи\", след като те се присъединиха към Общността през 2004 г.", "date": "2019.05.02", "title": "Юнкер смекчава тона към Орбан"}
{"url": "https://news.bg/economics/rodni-fermeri-se-oplakvat-ot-damping-s-makedonsko-agneshko.html", "text": "Внос на агнешко месо от Северна Македония подбива родния пазар. За това алармира председателят на Националната овцевъдна и козевъдна асоциация Симеон Караколев пред БНР.Той посочва, че близо 10 000 български агнета няма да бъдат продадени около празниците, а това ще нанесе значителни финансови вреди на стопаните.Държавните институции можеше да се намесят по-адекватно и да наложат забрана на, тъй като те не покриваха изискванията на БАБХ за маркировка, смята Караколев.По негови думи освен с дъмпинговия внос на агнешко стопаните са на загуба и заради ниската изкупна цена на млякото, която в момента е около лев за литър.Тенденцията за намаляване на фермите у нас продължава. Караколев посочва, че най-често се отказват дребните животновъди, които все по-трудно издържат на несгодите в сектора.", "date": "2019.05.02", "title": "Родни фермери се оплакват от дъмпинг с македонско агнешко"}
{"url": "https://news.bg/int-politics/pravosadniyat-ministar-na-kipar-podade-ostavka-zaradi-seriyniya-ubiets.html", "text": "Министърът на правосъдието на Кипър подаде оставка заради серийния убиец на острова, предаде \"Ройтерс.\"Причината е гражданското недоволство, породено от факта, че серията от убийства на чужденки е останала незабелязана от полицията в продължение на почти три години.Припомняме, за последните три седмици бяха  на три различни места на запад от столицата Никозия. В момента се разследват още три случая на изчезнали, сред които на момичета на шест и осем години.Задържан за убийствата е , който е направил самопризнания за седем убийства. По-рано днес стана ясно, че , тъй като майка му е българка от Стара Загора.Днес правосъдният министър Йонас Николау съобщи, че е уведомил президента на Кипър Никос Анастасиадис за намеренията си и е подал оставка от \"политическа чувствителност\". Тя е била приета от президента.Властите са остро критикувани за това, че не са разследвали изцяло докладите за изчезналите жени.Майка и дъщеря от Румъния, за които се предполага, че са първите жертви, са изчезнали още през септември 2016 г. Последната убита пък е филипинка - нейните следи се губят през август 2018 г.Полицията уверява, че ще провери всички пропуски при разследването.", "date": "2019.05.02", "title": "Правосъдният министър на Кипър подаде оставка заради серийния убиец"}
{"url": "https://news.bg/economics/zhelyazkov-iska-gara-poduyane-da-stane-natsionalno-kulturno-nasledstvo.html", "text": "\"Вярвам, че изпълнението на проекта ще бъде такова, каквото НКЖИ да направи необходимото да го превърне в национално и културно-историческо културно наследство\". Това заяви министърът на транспорта Росен Желязков в официална церемония за началото на реконструкцията на жп гара \"Подуяне\".Транспортният министър припомни откриването на гарата и посочи, че тя е емблематична за София, защото съдържа в себе си ценни архитектурни елементи и такива, които не са и позволили да се превърне в културно-историческо наследство с национално значение.Желязков изтъкна, че проектът има за цел да не само да гарантира автентичния вид на гарата, но и да го подчертае. \"Гражданското общество е изключително взискателно и по изпълнението на детайлите ще се съди за отговорността на изпълнителите и на възложителите\", отбеляза транспортният министър и допълни, че гарата е важен елемент от градската среда.Предстои още началото на реконструкцията на жп гарите \"Искър\" и \"Карнобат\".\"Предизвикателството е създаването на една по-благоприятна градска среда, едно по-добро усещане, комфорт и сигурност\", допълни министърът.Изпълнителят на обекта на реконструкция на гара \"Подуяне\" е \"Инфраструткурно сторителство\", като стойността на проекта е 2.9 млн. лв. без ДДС. Времето за реконструкцията на жп гара Подуяне е 15 месеца.Шефът на НКЖИ се надява след реконструкцията на гарата след 15 месеца да се поздравим с един прекрасен гаров комплекс, който да бъде удоволствие, както за пътниците, така и за работещите хора на гара \"Подуяне\".Предстои изграждането и на две чисто нови жп гари - \"Обеля\" и \"Костенец\".Новината съобщи генералният директор на НКЖИ инж. Красимир Папукчийски.Инж. Папукчийски посочи, че с рехабилитациите очаква да се създаде една добра база за достъп на пътниците и обслужващия персонал на гарата. По думите му проектът предвижда реставрация на сградата на жп гара \"Подуяне\" и запазването на автентичния облик, който е бил сцена на много филми и реклами на български и чуждестранни фирми.Предвижда се модернизацията и на 14 гарови комплекса, плюс 6 спирки и 25 гари с национално финансиране през настоящата година по оперативни програми.", "date": "2019.05.02", "title": "Желязков иска гара Подуяне да стане национално културно наследство"}
{"url": "https://news.bg/curious/otkriha-zmiya-s-3-ochi-v-avstraliya.html", "text": "Змия с три очи беше намерена в Австралия. Животното е намерено край магистрала от ековластите в страната, пише BBC.Особеното откритие обясняват специалисти от службата, отговаряща за северните паркове и територии на континента.Змията е питон с размери около 40 сантиметра. Тя е открита близо до град Хъмпти Ду. Еколозите даже са кръстили змията - питонът Монти.Животното е умряло няколко седмици, след като е било открито през месец март.Третото око на змията се намира отгоре на главата. Учените обясняват това с естествена мутация. Предполагат, че животното е имало проблем с намирането на храна заради третото си око.Специалистите направили и скенер на главата змията, който показал, че змията няма две глави, който са се сраснали. \"Оказа се, че в черепа на змията има допълнителна очна кухина и третото око е било функциониращо\", твърдят учените.Експертът по змии проф. Браян Фрай от Университета в Куийнсленд разказва, че мутациите са естествена част от еволюцията. \"Всяко бебе се ражда с някаква мутация\", обяснява той. По думите му той досега не е виждал змия с 3 очи, но е срещал кобра с 2 глави, което било различна форма на мутация - като сиамските близнаци.Професорът предполага, че третото око може да е част от близнак на змията, който е бил абсорбиран.", "date": "2019.05.02", "title": "Откриха змия с 3 очи в Австралия"}
{"url": "https://news.bg/world/opozitsiyata-v-gruziya-plashi-prezidenta-s-impiychmant.html", "text": "Опозицията в Грузия заплашва президента Саломе Зурабишвили с импийчмънт след отказа й за откриване на военни бази на САЩ в страната.Това стана ясно от думите на депутата от опозиционната партия \"Единно национално движение\" Тинатин Бокучава, цитирана от ТАСС.Вчера държавният глава обяви, че От ден на ден съм по-убедена, че тази жена (Зурабишвили) със сигурност ще завърши дейността си с импийчмънт, предупреди депутатът.Но Бокучава отбеляза, че е важно до отстраняването на Саломе Зурабишвили от власт да се избегне нанасяне на непоправима вреда върху имиджа на страната.", "date": "2019.05.02", "title": "Опозицията в Грузия плаши президента с импийчмънт"}
{"url": "https://news.bg/crime/proveryavat-ofis-na-minyu-staykov-v-karnobat.html", "text": "Полицаи проверяват един от офисите на Миню Стайков в центъра на Карнобат. Акцията е започнала малко след 8 часа тази сутрин, пише \"\", позовавайки се на съседи.Цивилни полицаи разпитват двама служители на бизнесмена, които са в офисите. По неофициална информация вътре има и представители на спецпрокуратурата.Служителите в този офис в центъра на Карнобат се занимават предимно с изкупуване на земеделска земя, разказаха жители на града.Над 7 часа продължава проверката в офиса на бизнесмена Миню Стайков в центъра на Карнобат, информира БНР. От Община Карнобат са осигурили две поемни лица, които наблюдават претърсването на помещението. По непотвърдена информация, в момента се проверяват и се изземват документи и проект, финансиран по програмата на ЕС \"Млад фермер\".Обвинението на Спецпрокуратурата преди месеци бе, че има данни, че Стайков неправомерно е ползвал пари по тази програма.Това е единственият офис на бизнесмена Миню Стайков в града. Стайков е в следственият арест от септември миналата година. Той е разследван и за производството на цигари без бандерол.Междувременно в цялата страна продължава скандала с къщите за гости, които се проверяват от прокуратурата, МВР и на земеделското министерство.Ефикасността на разследванията срещу  бе посочена от ръководителя на Правната програма на \"Отворено общество\" Иванка Иванова като ключов фактор за отпадане на европейското наблюдение над България.По непотвърдена информация на БНР проверката е свързана със злоупотреби с евросредства по програмата \"Млад фермер\". В полицейската акция участват служители на МВР, ДАНС и Специализираната прокуратура. Те разследват измами със средства от европейски фондове. Акцията е на територията на София, Пловдив, Сливен, Карнобат и Бургас.Припомняме, срещу Стайков е повдигнато обвинение за ръководене на престъпна група за държане и продажба на цигари без акцизен бандерол, данъчни престъпления и пране на пари.На 5 септември 2018 г. Специализираната прокуратура започна разследване и  ООД, \"Сис Индустрийс\" ООД и \"Топаз Мел\" ООД.Ден по-късно стана ясно, че  за участие в организираната престъпна група, ръководена от Миню Стайков.През декември С решение на Специализирания апелативен съд от 26 март 2019 г. . Той ще бъде лекуван в МВР болницата под охрана.", "date": "2019.05.02", "title": "Проверяват офис на Миню Стайков в Карнобат"}
{"url": "https://news.bg/crime/arestuvaha-24-godishen-za-opit-za-vaorazhen-grabezh.html", "text": "Арестуваха 24-годишен в Русе за опит за въоръжен грабеж в денонощен магазин в града. Младият мъж атакувал с нож магазина, но бил прогонен от продавачката, съобщиха от МВР-Русе.Сигналът е постъпил около 8,30 часа вчера сутринта - 1 май, от продавачка в денонощен магазин за цигари и алкохол. Малко преди това в търговския обект влязъл млад мъж с шапка и с ръкавици, като се насочил към касата. Жената го ударила неколкократно и междувременно натиснала и паник-бутона, свързан към частна охранителна фирма.Мъжът побягнал, като при излизането си от магазина съборил и счупил апарат за кафе, след което се отправил към центъра на града.След сигнала, един от дежурните полицейски наряди спрял за проверка мъж, отговарящ на даденото описание. 24-годишният русенец се оказал познат на правораздавателните органи. При извършения обиск у него бил открит нож и ръкавици.Образувано е досъдебно производство за престъплението.", "date": "2019.05.02", "title": "Арестуваха 24-годишен за опит за въоръжен грабеж"}
{"url": "https://news.bg/society/bez-kamioni-po-magistralite-na-gergyovden.html", "text": "На 3 и 6 май в пиковите часове се спира движението на камионите над 12 т по автомагистралите, съобщават от Агенция \"Пътна инфраструктура\". Ограничението ще бъде в сила между 16.00 ч. и 20.00 ч.Заради очаквания интензивен трафик Пътната агенция призовава шофьорите да спазват правилата за движение и да не използват аварийните ленти по автомагистралите за по-бързо придвижване.Движението на тежкотоварните автомобили ще бъде ограничено по следните участъци от републиканската мрежа:Забраната не важи за МПС, които превозват бързо развалящи се хранителни продукти и товари на температурен режим, живи животни и опасни товари (ADR).За улеснение на трафика от 10 ч. на 3 май до 10 ч. на 5 май ще има две ленти за Бургас и за Варна и една за София в района на виадуктите, които се ремонтират на автомагистралите \"Тракия\" и \"Хемус\". От 10 ч. в неделя до 10 ч. във вторник, когато много хора ще пътуват към столицата, в същите участъци ще има по две ленти за София и една за Бургас или Варна. Целта е по-лесно придвижване в пиковите дни и часове в участъците с ремонт на двете магистрали.На АМ \"Тракия\" се ремонтира платното за Бургас на виадуктите - при 13-ти, 15-ти и 20-ти километър и над река Елшишка при 89-ти км на автомагистралата.За да се избегне отсечката в ремонт над река Елшишка при 89-ти км на АМ \"Тракия\" шофьорите могат да ползват и следните алтернативни маршрути:На АМ \"Хемус\" на територията на Софийска област се ремонтират виадуктите при 19-ти, 36-ти, 37-ми и 51-ви километър и тръбата за София на тунел \"Витиня\".В участъците при 19-ти км /виадукт \"Потоп\"/ и при 36-ти и 37-ми км /виадукт \"Коренишки дол\"/ от 10 ч. в петък до 10 ч. в неделя ще има две ленти в посока Варна и една за София, а от 10 ч. в неделя до 10 ч. във вторник - съответно две ленти за София и една за Варна.На виадукта при 51-ви километър трафикът преминава двупосочно в платното за София. Поради ремонт на тръбата за София на тунел \"Витиня\" на АМ \"Хемус\" движението за превозните средства до 12 тона се осъществява двупосочно в основно обновената тръба за Варна, която е с вентилационни, пожароизвестителни и осветителни системи. Алтернативен маршрут на АМ \"Тракия\" в посока Бургас е Подбалканският път I-6, а на АМ \"Хемус\" в посока Монтана и Видин - проходът \"Петрохан\" и Искърското дефиле.За улеснение на трафика през Владая на 6 май ще има две ленти за влизащите в София по път I-1 (Е-79). Алтернативен маршрут на първокласния път през Владая е АМ \"Люлин\".", "date": "2019.05.02", "title": "Без камиони по магистралите на Гергьовден"}
{"url": "https://news.bg/world/evropeyski-alians-investira-eur6-mlrd-v-baterii-za-elektricheski-avtomobili.html", "text": "Европейски правителства и компании ще формират алианс за разработване на ново поколение батерии за електрически автомобили. Те ще инвестират 5-6 милиарда евро в проекта. Новината съобщиха финансовите министри на Франция и Германия, цитирани от АФП.Френският финансов министър Бруно льо Мер поясни на пресконференция с германския си колега Петер Алтмайер, че максимално 1,2 милиарда евро държавни субсидии ще бъдат отпуснати за алианса.\"Други държави членки вече изразиха интерес да се присъединят към проекта\", добави Льо Мер. Сред тях са Италия, Белгия, Полша, Австрия и Финландия.По думите му най-малко 4 милиарда евро ще дойдат от частни компании, включително автомобилната група PSA, френския производител на батерии Saft и други.Алтмайер съобщи, че има огромен интерес към проекта. Той отбеляза, че 35 компании са обещали да се присъединят, включително и най-големите производители на автомобили в Европа.Политически лидери в ЕС отдавна призовават за координирана работа за производство на батерии, тъй като производителите на автомобили разчитат на китайски батерии.Пилотна фабрика с около 200 служители ще бъде отворена във Франция през следващите месеци, като целта е да се отворят две във Франция и Германия, които ще гарантират по 1500 работни места във всяка.", "date": "2019.05.02", "title": "Европейски алианс инвестира €6 млрд. в батерии за електрически автомобили"}
{"url": "https://news.bg/crime/bankoviyat-obirdzhiya-ot-sliven-si-napravil-ravnosmetkata.html", "text": "\"Излежах присъдата си и преосмилих живота си.\" С такъв аргумент Стефан Стефанов се обръща към съда с искане за предсрочно освобождаване. затвор през 2011 г. заради опита си да обере банковият клон на \"Инвестбанк\" в Сливен през 2011 година. Тогава 27-годишен, Стефан Стефанов простреля охранител на банката и Той иска предсрочно освобождаване от затвора.Стефанов заяви, че ще обжалва решението съда, ако не е в негова полза, като интересното е, че няма адвокат. Аргументите, с които Стефанов иска да бъде предсрочно освободен от затвора е, че съжалява за стореното, взел си е поука, има добро поведение, работи, няма наказания.Преди началото на днешното съдебно заседание Стефан Стефанов заяви, че има план за живота си, като смята да се събере с приятелката си, която го чакала през всичките години. Стефанов посочи, че не знае с какво ще се занимава, но първо иска да излезе предсрочно от затвора. Много равносметки направил, откакто бил осъден, тъй като имал достатъчно време за това.\"Аз си взех вината за това, което съм направил. Какво да кажа на хората от банката - няма какво\", заяви Стефанов пред журналистите.Софийският градски съд отложи делото, приемайки аргументите на държавното обвинение за събиране на нови доказателства. Сред тях са искане на доказателства от психолог и актуална пробационна справка от пробационен служител за изтърпяното до наказание до момента.", "date": "2019.05.02", "title": "Банковият обирджия от Сливен си направил равносметката"}
{"url": "https://news.bg/health/organizatsii-razkritikuvaha-predlozheniya-ag-standart.html", "text": "Организации, експерти и активисти, обединени в Мрежа за съвременна родилна грижа разкритикуваха предложения проект за Фармако-терапевтично ръководство в специалността \"Акушерство и гинекология\". Това стана ясно от позицията им изпратена до Министерството на здравеопазването.Според придружаващите проекта мотиви, целта на документа е \"да се създаде правна регламентация на терапевтичния подход при лекарствената терапия в областта на акушерството и гинекологията, както и на критериите за оценка на ефективността на прилаганата терапия. Основна цел е гарантиране достъп на пациентите до съответстващо на европейските стандарти лечение с лекарствени продукти и осигуряване на ефективен механизъм за системно и планирано оценяване, наблюдение и непрекъснато подобряване на качеството на медицинските услуги.\"Според организациите приложеният към така формулираните цели документ не почива на съвременните международно установени препоръки и стандарти в сферата на акушерството и гинекологията, и поради тази причина не би могъл да изпълни заложените в мотивите на Министерството на здравеопазването, медицински и здравни цели. В становището си отбелязват, че документът съдържа поредица от заключения, препоръки и дефиниции, за които няма правно основание да бъдат разписани във Фармако-терапевтично ръководство, съответно да се изисква от медицинските специалисти да ги спазват при определяне на диагностичното поведение и вида на предписаната терапия.По думите им в документа липсват каквито и да било диагностични критерии и определяне на терапевтично поведение за приложение на медикаменти по време на спонтанно раждане, инструментално раждане и раждане чрез цезарово сечение. В тази връзка те посочват, че се поражда въпроса дали от това следва, че МЗ не се ангажира с определянето му или оставя възможността, то да се определя индивидуално от специалиста, ангажиран с асистирането на родилния процес.Организациите са категорични, че и в двата случая това противоречи на съвременните ръководства и поставя в риск както раждащата жена, така и бебето ѝ.Те изразяват готовност да се включат в процеса на разписване на ръководството и медицинските стандарти за поведение по време на раждане, като настояват на този аспект от акушерството и гинекологията да се обърне специфично внимание, предвид тревожните показатели за майчино, фетално и неонатално здраве, които страната ни отчита на фона на останалите европейски държави.Представителите от Мрежата за съвременна родилна грижа посочватт като още по-тревожен факта, че според приетите с Преходните и заключителни разпоредби на Закона за Бюджета на НЗОК за 2019 г. промени, до края на месец юни се очаква и публикуването на медицински стандарти по съответните специалности.По думите им съдържанието на така разписания проект за Фармако-терапевтично ръководство буди сериозна загриженост какви ще са заложените в бъдещите стандарти изисквания, критерии и норми за диагностично и терапевтично поведение, както и до каква степен те ще отговарят на изискванията на Закона за здравето към Медицинския стандарт като нормативен акт.Те поставят и въпроса дали тези критерии ще гарантират съвременна, висококачествена и своевременна медицинска грижа в сферата на акушерството и гинекологията.В тази връзка те са на мнение, че документът трябва да бъде преразгледан цялостно и настояват бъде коригирано съдържанието му спрямо регламентите, които е определено той да съдържа в чл. 259, ал. 1, т. 4 от ЗЛПХМ.Организациите подчертават също така, че разписаните в документът терапии и алгоритми за лечение с лекарствени продукти трябва да бъдат съобразени със съвременните препоръки и стандарти на международните професионални организации.В становище на сдружение \"Зачатие\" пък се посочва, че в текста на документа липсват основни раздели, като профилактика и превенция на безплодието, основни причини за безплодие, както и основни диагностични и лечебни процедури. Според сдружението на места има и неправилно използване на терминология.По думите им е пропуснат и целия важен дял от репродуктивната медицина.", "date": "2019.05.02", "title": "Организации разкритикуваха предложения АГ стандарт"}
{"url": "https://news.bg/world/maykal-benet-se-kandidatira-za-prezident-na-sasht-obyavi-se-za-zabrana-na-lobizma.html", "text": "Американският сенатор Майкъл Бенет обяви, че влиза в битката за президент на САЩ от листата на Демократическата партия, съобщават местни медии.Бенет също се възползва от възможността да отправи интересно предложение - поиска да се забрани на членове на Конгреса да бъдат лобисти. Той също използва възможността да се обяви срещу някои прогресивни предложения, включително без такси за колежите и \"Медикеър\" за всички.Сенаторът от Колорадо е наполовина евреин, вторият с еврейски корени след сенатора от Върмонт Бърни Сандърс, пише \"Аарец\". Той е 21-ият демократ, който се включва в надпреварата за президент на САЩ.В началото на април Бенет обяви, че се е излекувал от рак на простатата.", "date": "2019.05.02", "title": "Майкъл Бенет се кандидатира за президент на САЩ, обяви се за забрана на лобизма"}
{"url": "https://news.bg/society/2-malki-lavcheta-pochinaha-v-zooparka-kenana-v-haskovo.html", "text": "Две новородени лъвчета починаха в Зоопарк \"Кенана\" в Хасково, предаде БГНЕС.Двете малки лъвчета са родени на 1 май от 13-годишната лъвица Петя. Рано сутринта на същия ден в зоологическата градина е пристигнал ветеринарният лекар, който преглежда лъвчетата и установява, че всичко е наред.Около 24 часа след раждането обаче майката отказала да ги храни. Когато са намерени, двете лъвчета били настрани от нея, вследствие на което са изпаднали в хипотермия. Шефът на зоопарка Валентин Ахтаров коментира, че на място веднага са били извикани ветеринарен специалист от клиниката в Димитровград. Когато докторът дошъл, лъвчетата все още били живи. Той взел лъвчетата, но малко след това те издъхнали едно по едно.От организацията \"Четири лапи\" са категорични, че условията в зоопарка не са подходящи за животните, което е и причината за смъртта на малките лъвчета. Ако те били на стайна температура, нямало да измръзнат.", "date": "2019.05.02", "title": "2 малки лъвчета починаха в зоопарка \"Кенана\" в Хасково"}
{"url": "https://news.bg/regions/spasi-sofiya-novite-peyki-na-grafa-sa-kato-nadgrobni-plochi.html", "text": "Новите пейки на Графа са като надгробни плочи. Коментарът идва ден след като кметът на София Йорданка Фандъкова обясни цената на новите пейки по централната софийска улица \"Граф Игнатиев\" от \"Спаси София\".\"Това недоразумение представлява една от многото нови \"пейко-кошчета\" поставени на площад Славейков. Визията и количеството им отново се различават от официалната визуализация на проекта, качена в страницата на НАГ\", пишат от гражданската инициатива.\"Това ли ни струва по над 10 000 лв. бройката? С кошче в средата, точно до главите на седящите. С пейка само от едната страна на нещото, което много хора с право оприличават на поредната надгробна плоча\", гневно питат от \"Спаси София\" за новите пейки.Чия глава ги измисли и одобри тези неща\", питат те.Оценката на гражданската организация е, че ремонтът на Графа все повече се превръща в невероятна и смайваща поредица от безумия и неспираща демонстрация на пълна липса на естетика.Имахте 4 години за подготовка и 25 млн. лв., но вие отново се провалихте. Очаквано, след като напълнихте общината с послушни \"експерти\", които не знаят какво правят. Изчерпахте се, пишат от \"Спаси София\" с хаштаг: \"#СпасиСофия #ГафИгнатиев #ГробищеЗаПолитици\".На 27 март от \"Спаси София\" алармираха за Повод за недолството на гражданите предизвикаха и поставените ограничители на столичната улица.Дни след като бяха поставени, каменните ограничители раниха жена, а след това пострада  Той паднал и си Вследствие на инцидентите от гражданската инициатива \"Спаси София\"  Още в самото начало на ремонтните дейности пък граждани разпространиха снимки на .Припомняме, че първият проблем около ремонта на \"Графа\" беше свързан с поставянето на .Оказа се, че фирмата изпълнител , която също влезе сериозно в публичното пространство покрай , използва други подложки, които са различни и по-евтини от тези, предвидени в обществената поръчка. Имаше твърдения, че именно заради по-хубавите подложки фирмата е спечелила поръчката.Всичко това предизвика силен обществен отзвук и стана повод за  на Столична община Евгени Крусев, срещу когото прокуратурата разпореди и повдигна  - той нарушил служебните си задължения и променил условията на обществената поръчка.Още в самото начало на ремонтните дейности пък граждани разпространиха снимки на.Поредният скандал възникна около ограничителите, които разделят пешеходната зона от трамвайните релси. Ограничителите, според софиянци, бяха прекалено големи.Не закъсняха и сатиричните и иронични коментари. Многобройни колажи оприличиха ограничителите като акулови перки и други. Впоследствие и те бяха. Самата форма била избрана, за да не се сяда върху тях.Те. Единият ограничител беше изтръгнат от земята, а други два бяха деформирани.Потребителят Иван Димитров пък разпространи видео в социалните мрежи, на което се вижда, че и плочките не са поставени качествено.В свой пост с видео той показа как плочките са \"плаващи\", \"плуващи\", \"плюещи\", \"плискащи\" или \"пръскащи\", въпрос на жаргон. В ироничния си коментар към поста Димитров благодари на Столична община за ремонта на \"Графа\" и натърти, че той и без това вече е свикнал с \"иновативните\" функции на плочките да му пръскат крачолите на панталоните.\"Направо изпадам в шок, когато пътувам в дивите земи на Запада, където не само че няма кой да ти каже копеле, ами и плочките не пръскат. Важно е, че Общината е запазила българските ценности\", написа още потребителят.Впоследствие граждани започнаха да се оплакват и че улицата не се чисти от снега.Ремонтните дейности и тяхното качество и този път станаха и повод за протести в столицата, подобно на Гражданите поискаха оставката на столичния кмет, като .На 9 октомври . Дни преди това кметът заяви, че . Тя заяви, че това ще бъде първата и последна глоба, защото следващата крачка щяла да бъде прекратяването на договора. Въпреки всичките останали скандали обаче, до това обаче не се стигна.", "date": "2019.05.02", "title": "Спаси София: Новите пейки на Графа са като надгробни плочи"}
