{"url": "https://news.bg/world/30-000-siriytsi-sa-se-zavarnali-ot-jordaniya.html", "text": "Около 30 000 сирийски бежанци са се завърнали доброволно от Йордания, предаде АФП.Данните са от средата на октомври насам, след като границата между двете държави бе отворена отново.Както е известно, Йордания е сред страните, приели на своя територия най-много сирийски бежанци от началото на войната в Сирия през 2011 година.По данни на Аман, 1,3 млн. души са избягали там в търсене на спасение, а те са стрували на властите 10 млрд. долара.В мисията на ООН в Сирия са регистрирани като бежанци 650 000 души.Граничният пункт между Сирия и Йордания бе отворен отново на 15 октомври след като бе затворен преди 3 години. Очаква се тази стъпка да има положително влияние върху икономиката на съседките, тъй като това е важен търговски маршрут за Близкия изток.Министерството на отбраната на Русия обяви в средата на ноември, че близо 270 000 сирийски бежанци са се върнали в родната си страна през последните месеци.Москва и сирийското правителство насърчават бежанците да се върнат в Сирия. Но западни правителства предупреждават, че е твърде рано, тъй като се опасяват от преследване на бежанци.", "date": "2018.12.03", "title": "30 000 сирийци са се завърнали от Йордания "}
{"url": "https://news.bg/int-politics/dopalnitelni-1-mlrd-evro-za-po-chist-vazduh-v-germaniya.html", "text": "Германското правителство ще предостави допълнително финансиране от близо 1 млрд. евро за подобряване на качеството на въздуха в градовете, засегнати от замърсяването, свързано с емисиите на дизеловите автомобили. Това обяви канцлерът Ангела Меркел, цитирана от ДПА.Текущото финансиране от 1 млрд. евро се увеличава до 1,5 млрд. евро, като още 432 млн. евро се отпускат за модернизацията на по-малки камиони.Меркел обяви допълнителното финансиране след среща с представители на големи и по-малки градове в Берлин. Една от целите на разговорите е да се избегнат още забрани за по-старите дизелови моторни превозни средства, които влизат в сила в градските райони, където са регистрирани високи нива на замърсители.Дебатът за качеството на въздуха в германските градове дойде след скандала през 2015 г. с \"Фолскваген\", когато автомобилният гигант призна, че е монтирал софтуер в дизеловите си модели, който е мамел при тестовете за емисии и е показвал, че автомобилите са по-чисти, отколкото всъщност са били.Германските градове са изправени пред наложени от съда забрани за по-стари превозни средства, задвижвани с дизелово гориво, след като природозащитници прибягнаха до правни действия за налагане на нормите на Европейския съюз за качество на въздуха по отношение на азотните оксиди и фините прахови частици.Федералното правителство има за цел, чрез програмата си за по-чист въздух от 2017 до 2020 г., да намали емисиите от общинските превозни средства, като германският автомобилен сектор също ще даде финансов принос.Частният сектор подкрепя покупките на електрически автомобили в общинския транспортен парк, изграждането на зарядни точки, цифровизация на управлението на трафика, за да се намали трафика и да се реконструират дизеловите автобуси с подобрени филтри за изгорели газове.През миналата година 65 големи и по-малки града са надхвърлили горната граница от 40 микрограма азотен диоксид на кубичен метър въздух, като 15 от тях са надхвърлили 50 микрограма от токсичния газ.", "date": "2018.12.03", "title": "Допълнителни 1 млрд. евро за по-чист въздух в Германия"}
{"url": "https://news.bg/economics/btpp-schita-che-slozhnite-pravila-na-es-zatrudnyavat-firmite.html", "text": "В духа на нашата 123-годишна традиция БТПП работи за подобряване на икономическата среда и подпомагане ежедневната дейност на фирмите. Това заяви на 25-ите годишни награди на Българска търговско-промишлена палата председателят а Управителния съвет Цветан Симеонов.Според него сложните правила на ЕС и представянето на българските институции при тяхното изпълнение продължават да създават затруднения за фирмите, какъвто е Законът за защита на личните данни. \"На това предизвикателство БТПП реагира навреме, като изготви необходимия пакет от услуги\", допълни Симеонов. Продължават усилията на камарата да информира фирмите за замислените промени в уредбите както на национално, така и на международно равнище, отбеляза той.В условията на провеждането на протекционистки политики задачата на БТПП се усложнява, смята Симеонов, но камарата ще разчита на съюзници по думите му.\"Търговският регистър вече е обновен\", увери Симеонов. През следващата година БТПП поема ротационното председателство на Асоциацията на организациите на българските работодатели.Министърът на външните работи Екатерина Захариева допълни думите на Симеонов и заяви, че БТПП работи не само за членовете си, но и за всеки един български гражданин. \"Беше наистина добра година за българския бизнес\", категорична беше Захариева.Ако българската държава подпомогне осигуряването на квалифицирана работна ръка, резултатите биха били още по-добри, смята тя. Основен приоритет на правителството е образованието, изтъкна Захариева, но тя като външен министър е ориентирана към трудовата миграция и привличане в България на традиционните български малцинства в чужбина.Тогава, когато има добри икономически отношения между две държави, няма политик, който да ги разруши, убедена е Захариева. Препоръката й към българската дипломация е да работи в услуга на тези отношения.На годишните награди на БТПП бронзова статуетка \"Хермес\" от скулптора Ставри Калинов и грамота получиха фирми в категориите Топ 100 фирми, класирани по изменението на нетните приходи от продажби за изминалата година, за максимална величина на печалбата на 100 лв. Собствен капитал, както и за максимална величина на печалбата на 100 лв. приходи от продажби. Наградите се връчват на база финансовите отчети на компаниите като обективен критерий. Повече от 6000 компании у нас произвеждат 83% от БВП за 2017 година.Специална награда бе връчена на Асоциацията на интериорните дизайнери в България.Бургаската търговско-промишлена палата беше отличена с награда за най-висок принос в категорията за регионална търговско-промишлена палата.Извънредният и пълномощен посланик на КНДР у нас Н. Пр. Джан Хайджоу получи награда за заслуги към развитието на дипломатическите отношения между двете държави и принос в постигането на целите на БТПП.Сред наградените бе търговският представител в Посолство на Австрия в България Улрике Щрака.За обективно представяне ролята на Палатата и отразяването на позиции по актуални проблеми плакет и грамота получиха bTV Новините и журналистът Венцислав Генков от в. Монитор.БТПП има пряко партньорство с над 250 организации и е най-голямата национална работодателска организация в деловия живот на страната. Член е на неправителствени организации като Международната търговска камара в Париж, Международната организация на труда, Международната организация на работодателите, а от тази година е член и на Международната търговска камара-Пътят на коприната.На официалната церемония по връчването на наградите присъстваха министри, посланици,кметове, представители на дипломатически мисии, държавни институции, браншови организации, членове на камарата и партньори.", "date": "2018.12.03", "title": "БТПП счита, че сложните правила на ЕС затрудняват фирмите"}
{"url": "https://news.bg/regions/hvanaha-burgaski-brakonier-sas-160-kg-kefal.html", "text": "160 килограма кефал от незаконен улов са иззели инспектори на Изпълнителната агенция по рибарство и аквакултури в морето в Бургас, съобщи за БТА изпълнителният директор на ИАРА Галин Николов. Бракониерът бил задържан при проверка в района на товарното пристанище в града. Той нямал разрешително за улов.Днес е съставен и акт за нарушение на мъж от ромски произход, който продавал риба без документи. Били иззети общо 10 кг чернокоп.При проверка вчера на язовира \"Мандра\" в Бургас били задържани двама мъже, които ловяли риба с гумена лодка и мрежи. Инспекторите иззели 21 мрежи с обща дължина 1 050 метра. Уловът, който възлизал на 165 кг риба сребриста каракуда, бил дарен на \"Социалния патронаж\" в града.", "date": "2018.12.03", "title": "Хванаха бургаски бракониер със 160 кг кефал"}
{"url": "https://news.bg/world/natsionalnite-protesti-vav-frantsiya-se-razshiryavat.html", "text": "Ученици блокираха около 100 училища като част от разрастващите се демонстрации срещу френското правителство на президента Еманюел Макрон, пише \"Гардиън\".Премиерът на държавата Едуар Филип се срещна с лидерите на опозицията, докато националните протести продължават да обхващат цялата страна.След като хиляди маскирани демонстранти влязоха в сблъсъци с полицията и запалиха автомобили, сгради и барикади в най-богатите райони в Париж в събота, движението \"жълтите жилетки\" днес продължи с мирни антиправителствени демонстрации, изграждайки барикади на пътища и в складове с гориво.Ученици, които протестират срещу промени в колежите и университетската система, се възползваха от протестното настроение и блокираха училища. Около 100 средни училища са напълно или частично блокирани във Франция, включително и в южния град Тулуза и в района на Париж.Седем ученици са арестувани, след като силите за борба с безредиците са извикани в училище северно от Париж заради обърнат автомобил и подпалени кошове за боклук.Френските власти традиционно се страхуват от протести на ученици, защото демонстрациите им се разпространяват бързо.Днес 80-годишна жена почина в Марсилия след удар с полицейска граната със сълзотворен газ в събота. Тя е била в апартамента си и отворила прозорците, за да затвори кепенците, когато била ударена с гранатата, докато полицията се опитвала да усмири протестиращи. Жената е починала в болница след операция.Междувременно 11 склада за гориво в страната са затворени заради блокада на протестиращи. Повече от 70 бензиностанции са останали без гориво и на места са поставени ограничения на продаваното количество. Социологическо проучване на Harris Interactive показва, проведено след насилието в Париж в събота, че 72% от французите подкрепят протестното движение, започнало през миналия месец в отговор на решение на властите да вдигнат екологичните такси върху горивата.Очаква се премиерът на Франция да се срещне с представители на протестиращите във вторник, но народното движение, появило се в социалните мрежи, няма ръководство и конкретна структура. Един парижки представител заяви, че е получил смъртни заплахи да не се среща с управляващите.Повечето опозиционни политици призовават правителството да премахне планираната такса върху горивата от януари. Само Зелената партия я подкрепя, но настоява да е по-справедлива.Междувременно АП съобщава, че френските парамедици са се присъединили към антиправителствените протести.Десетки линейки блокираха мост, който води към парламента. Те се оплакват относно промени в работните условия.", "date": "2018.12.03", "title": "Националните протести във Франция се разширяват"}
{"url": "https://news.bg/int-politics/iran-prizna-imame-hronichni-problemi-izvan-sanktsiite-na-sasht.html", "text": "Иран е изправен пред \"хронични проблеми\", които съществуваха много преди санкциите на САЩ да бъдат наложени отново. Това обяви влиятелният председател на иранския парламент Али Лариджани, цитиран от \"Франс прес\".\"Външните фактори влияят върху икономиката ни, но има проблеми, които продължават да съществуват отпреди\", изтъкна Лариджани по време на пресконференция.Той изброи редица предизвикателства, включително \"голямото, скъпо правителство\", високите лихвени проценти, които \"нарушават производството\", декапитализираните пенсионни фондове и кризата с водата.Изследователският център към парламента \"многократно предупреди\" за тези проблеми, допълни Лариджани, но правителството все още не е отговорило на основни въпроси.Решението на САЩ през май да се оттегли от ядреното споразумение през 2015 г. и да възстанови санкциите срещу Иран добави още едно затруднение.Международният валутен фонд заяви, че икономиката на Иран ще се свие с 1,5 процента през 2018 г. и с 3,6 процента през 2019 г., до голяма степен заради намалените продажби на петрол, предизвикани от подновените санкции.Лариджани е влиятелен вътрешен човек, който преди е бил смятан за дълбоко консервативен, но напоследък създаде близки работни отношения с умерената фракция, ръководена от президента Хасан Рохани.Той отхвърли предложението на американския президент Доналд Тръмп за започване на нови преговори за ново споразумение.\"Чуваме два типа реторика от американския президент - някои евтини думи и някакво говорене, че са готови за преговори\", коментира председателят на иранския парламент.\"Не сме ли преговаряли? Когато една държава не се съобразява с международните договори, как можем да им вярваме\", запита той.", "date": "2018.12.03", "title": "Иран призна: Имаме хронични проблеми извън санкциите на САЩ"}
{"url": "https://news.bg/society/dnes-v-sofiya-se-patuva-sas-zelen-bilet-ot-1-lev-1.html", "text": "Столична община въвежда \"зелен билет\" за 4 декември 2018 година. Това съобщиха от пресцентъра на общината.Мярката се налага във връзка с високите нива на фини прахови частици.Припомняме, че нивата на замърсяване на атмосферния въздух, които бяха регистрирани в повечето големи градове в страната, са в пъти над допустимите норми.В квартали в София днес замърсяването стигна до 4-5 пъти над допустимите стойности.\"Зеленият билет\" е еднодневна абонаментна карта на стойност от 1 лев за всички линии на обществения градски транспорт на територията на Столична община. Превозният документ може да бъде закупен от пунктовете на Център за градска мобилност, касите на столичното метро, както и от водачите на превозните средства на градския транспорт и чрез мобилното приложение http://sofia.mpas.bg.Кметът Йорданка Фандъкова призова гражданите да оставят колите си и да използват градския транспорт.За целта Столична община разкрива и временни буферни паркинги в най-дясната пътна лента по основни входни булеварди на столицата - бул.\"Александър Малинов\"при метростанция \"А.Т.Балан\" и \"Бизнес парк София, бул.\"България\" между \"Т.Каблешков\" и \"Гоце Делчев\", при метростанция \"Дружба\"на бул.\"Цветан Лазаров\" и бул.Кръстьо Пастухов\", бул.\"Ботевградско шосе\" при спирката на трамвай №22, на бул.\" Царица Йоана\" при местростанция \"Люлин\", на бул.\"Панчо Владигеров\" при метростанция \"Сливница\" и \"Западен парк\".Продължават и проверките на пунктове за вторични суровини, автокъщи, строителни обекти за нерегламентирано изгаряне на отпадъци, както и проверки за горене на отпадъци на открито в кварталите с най-много сигнали.Тази нощ квартал Факултета и района на Виетнамските общежития.Припомняме, че до края на ноември бяха проверени над 720 автомобилни къщи за незаконно горене на гуми. 34 са местата в София, където гражданите могат да изхвърлят старите си гуми. Информацията за тях е достъпна на сайта на Столичния инспекторат. Глобите за изхвърлянето на стари гуми варират от 100 до 5 000 лева.Отправят се и предупреждения към хората с определени здравословни проблеми да бъдат особено внимателни.Хората с хронични респираторни и сърдечно-съдови заболявания трябва да избягват продължителен престой навън, а директорите на училища и детски градини - да не провеждат занятия на открито.Препоръчва се също така да се носи плътен шал при излизане навън.Шофьорите на МПС да не оставят автомобилите си с включен двигател, когато не са в движение.", "date": "2018.12.03", "title": "Днес в София се пътува със \"зелен билет\" от 1 лев "}
{"url": "https://news.bg/regions/obshtina-varna-obmislya-merki-sreshtu-nezakonnite-vodoprovodi.html", "text": "Множество сгради във Варна и областта са с незаконни водопроводни мрежи, предаде БНР. На заседание на общинската комисия по архитектура стана ясно, че водопроводите и канализациите на голям брой жилищни сгради не са въведени в експлоатация по регламентирания законов път. Това обаче не пречи на обитателите да се възползват от услугите на ВиК.Проблемът с частно изгражданите водопроводни мрежи започва по време на прехода. Той засяга всички местности в града и околностите му, както и селищата около \"Аспарухово\", \"Владиславово\", \"Бриз\" и \"Златни пясъци\". Това обясни главният инженер на водното дружество Петър Карагьозов.По думи на представителите на водоснабдителното дружество, те отговарят за спазването на техническите условия, които са необходими за изграждането на подобни мрежи. Това обаче не включва легализирането им. Според тях тъй като много от проблемните водопроводи не са изградени съгласно нормативните изисквания, трудно могат да бъдат узаконени. Въпреки че тези ВиК отклонения са вписани в регистрите на ВиК дружеството, задължението за въвеждане им в експлоатация и узаконяването им е на Регионалната дирекция за национален строителен контрол.На заседанието беше решено да се предприемат повсеместни проверки на проблемните водопроводни мрежи. Инспекциите ще започнат със сградите, построени в последните 30 години, за да се установи каква ВиК мрежа се използва в тях. Може да става въпрос или за невъведена в експлоатация мрежа, или за незаконни ВиК отсечки. Трети вариант са така наречените \"водни кооперации\" - те са около 160, а около всяка от тях са вързани десетки вили и къщи.Обмисля се и възможността общината да наеме специална надзорна фирма, която да се заеме с узаконяването на частните ВиК мрежи.", "date": "2018.12.03", "title": "Община Варна обмисля мерки срещу незаконните водопроводи"}
{"url": "https://news.bg/crime/vaorazhen-nahlu-v-prezidentstvoto-zadarzhan-e.html", "text": "Въоръжен мъж нахлу днес в президентството. Той е бил задържан, съобщиха от МВР.При инцидента няма пострадали.72-годишният криминално проявен мъж е нахлул в приемната през страничния вход на президентството.Това е станало в късния следобед.Поискал е да бъде приет от президента Румен Радев, но му е било отказано.Заплашил е служителите на администрацията на държавния глава, преди да бъде арестуван.При проверка на служители на НСО е открит пистолет с два пълнителя. Мъжът е предаден на пост на Жандармерията. Отведен е в Първо районно управление, където се изясняват мотивите за действията му.Образувано е досъдебно производство. ", "date": "2018.12.03", "title": "Въоръжен нахлу в президентството, задържан е "}
{"url": "https://news.bg/int-politics/v-germaniya-postavyat-pod-vapros-badeshteto-na-severen-potok-2.html", "text": "Ключов съюзник на германския канцлер Ангела Меркел повдигна въпроса за бъдещето на газопровода \"Северен поток-2\" в контекста на нарастващите опасения относно  на три украински военни кораба и техния екипаж в Керченския проток, съобщава \"Ройтерс\".Юрген Хард, който е говорител за външната политика на консерваторите на Меркел в Бундестага, е заявил пред \"Ройтерс\", че допълнителни санкции срещу Русия ще трябва да бъдат обмислени, освен ако дипломатическите усилия не са в състояние да разрешат конфликта.\"След като дипломатическите усилия за намаляване на напрежението се провалят, не можем да пренебрегнем въпроса за това дали той е отговорен за допълнителното увеличаване на зависимостта на Германия и Европейския съюз от газа на Русия\", коментира Хард.\"Без увеличено доверие в руската политика, \"Северен поток-2\" ще се превърне в погрешна инвестиция в икономическо и политическо отношение\", подчерта съюзникът на Меркел.", "date": "2018.12.03", "title": "В Германия поставят под въпрос бъдещето на \"Северен поток-2\""}
{"url": "https://news.bg/regions/prodalzhavat-proverkite-za-nereglamentirano-gorene-na-otpadatsi-v-sofiya.html", "text": " Продължават проверките за нерегламентирано горене на отпадъци, съобщават от Столичната община. Инспектират се пунктове за вторични суровини и автосервизи, като през последните два уикенда са проверени повече от 140 обекта.Най-много проверки са извършени в районите \"Кремиковци\", \"Подуяне\", \"Красна поляна\" и \"Овча купел\". Направени са предписания и са съставени 6 акта.Следи се за начина на съхранение на отпадъците - стари гуми, отработени масла и т.н.От началото на годината са проверени над 760 обекта, дадени са над 300 предписания и са наложени 30 акта за нерегламентирано горене на отпадъци.Това са някои от мерките, които се предприемат при прогноза за превишения на нивата на фини прахови частици.Припомняме, днес в столицата отново беше отчетено . Очакванията са и утре да има превишения на допустимите стойности. По тази причина Става въпрос за еднодневна абонаментна карта на стойност 1 лев, чрез която се цели софиянци да оставят личните си автомобили и да използват градския транспорт.", "date": "2018.12.03", "title": "Продължават проверките за нерегламентирано горене на отпадъци в София"}
{"url": "https://news.bg/world/200-arestuvani-otivat-na-sad-sled-protestite-vav-frantsiya.html", "text": "Най-малко 200 души отиват на съд след като бяха задържани за вандалски акции при многохилядните протести във Франция през последните седмици, съобщиха световните информационни агенции.Арестуваните се явиха на изслушвания пред съда вчера и някои от тях вече са получили присъди от 3 месеца затвор. Очаква се днес друга група да се изправи пред съда. Правосъдният министър Никол Белубе вече се закани нарушителите да получат най-строги наказания., заяви тя.Повече от 400 демонстранти бяха задържани за сблъсъци с полицията и вандалски акции. Стотици коли и магазини са били опожарени и разграбени.Припомняме, в събота във френската столица  Самите протести обаче в първия зимен ден бяха белязани предимно от действията на крайните и леви, и десни движения.Съобщава се и за най-малко трима загинали при поредните акции. , а протестиращи срещу ситуацията в страна са описани, като изпитващи неудовлетворение и презрение в  на горивата във Франция.Спонтанното народно , повече от две седмици блокира пътища, като поставя едно от най-големите и най-устойчиви предизвикателства, пред които Еманюел Макрон се изправя в своето 18-месечно президентство.Учениците също се включиха, като блокираха около 100 училища като част от разрастващите се демонстрации.", "date": "2018.12.03", "title": "200 арестувани отиват на съд след протестите във Франция "}
{"url": "https://news.bg/regions/pozhar-izpepeli-traktor-i-3-tona-pshenitsa-v-sungurlare.html", "text": "Пожар в Сунгурларе изпепели трактор, 3 тона пшеница и 20 000 метра маркучи, съобщи Областната дирекция на МВР в Бургас.Инцидентът станал на 2 декември около 2.30 часа през нощта. Пламъците обхванали стопанска постройка в индустриалната зона на града, която била собственост на 85-годишен местен жител. Както самият собственик обяснил, предния ден около 12.00 часа установил, че в постройката възникнал пожар. Мъжът успял да го потуши собственоръчно.Предполага се обаче, че останали незагасени искри, които успели да се разпалят. Така, денонощие по-късно пожарът отново се разразил и изпепелил инвентара в постройката - трактор «Болгар ТК 80», 250 м. PVC поливни тръби, 20 000 м. поливни маркучи за капково напояване, около 3 тона пшеница и около един кубичен метър дървен материал.При извършения оглед следи от умишлен палеж не са открити.Причините за инцидента и стойността на нанесените щети все още се изясняват.Работата по случая продължава.", "date": "2018.12.03", "title": "Пожар изпепели трактор и 3 тона пшеница в Сунгурларе"}
{"url": "https://news.bg/bulgaria/boyko-noev-rusiya-iska-da-razrushi-orazheynata-ni-industriya.html", "text": "Риск за българската оръжейна индустрия вижда в инцидента в Керченския проток бившият министър на отбраната Бойко Ноев.  Това каза той в предаването \"Лице в лице\" по bTV. Според него, не конфликтът между Украйна и Русия е заплаха за българските интереси, а плановете на Русия да разруши българската оръжейна индустрия. По думите му, индустрията ни е \"трън в очите на Кремъл\", тъй като сме в топ 10 на експорт на военна продукция.Ноев вижда активна роля за разрушаването на оръжейната индустрия и в политиката на Министерството на икономиката.\", твърди Ноев.Като доказателство за провеждана в тази посока политика той посочи държавното предприятие \"Сопот\", което отивало надолу.\", коментира още Ноев.По думите му Русия провежда \"политика на свършените факти\" и зависи от ЕС и НАТО да направи така, че да не се поощрява такава политика и занапред.Междувременно повдигнаха обвинения срещу задържаните украински моряци в Керченския проток.Според Москва моряците са задържани, след като три кораба на Украйна незаконно са пресекли руската граница. Киев твърди, че корабите са били в международни води. Русия задържа общо 24 моряци.", "date": "2018.12.03", "title": "Бойко Ноев: Русия иска да разруши оръжейната ни индустрия "}
{"url": "https://news.bg/int-politics/rusiya-predupredi-sreshtu-poyavata-na-kvazi-darzhavi-v-siriya.html", "text": "Русия осъди всички действия, които биха могли да доведат до появата на \"квази-държави\" в Сирия, тъй като те биха представлявали заплаха за стабилността на региона. Това обяви говорителят на руския президент Дмитрий Песков в Московския държавен институт за международни отношения (МГИМО).\"Ние сме абсолютно против всички мерки на територията на Сирия, които биха могли да доведат до появата на \"квази-държавни\" формирования, които впоследствие биха могли да навредят на териториалната цялост на Сирия\", коментира Песков.Миналата седмица руският външен министър Сергей Лавров предупреди, че \"изкуствените срокове\" за сирийския мирен процес биха били пагубни за руските усилия за прекратяване на конфликта и обвини САЩ, че използват терористичната групировка ДАЕШ (\"Ислямска държава\") за задействане на промяна на режима в Сирия. Коментарите на Лавров бяха в отговор на специалния представител на САЩ за Сирия Джеймс Джефри, който заяви, че Вашингтон не търси промяна на режима в разкъсаната от война страна.", "date": "2018.12.03", "title": "Русия предупреди срещу появата на \"квази-държави\" в Сирия"}
{"url": "https://news.bg/world/kak-se-gasi-tova-neshto-pita-pozharnikaryat-makron.html", "text": "Това е безпрецедентна криза за петгодишния мандат на Еманюел Макрон. Френската преса в понеделник призовава президента да \"намери думите и отговорите\" на народния гняв.Както пише в Le Parisien Стефан Албуй: \"Еманюел Макрон трябва да намери думите и конкретните отговори, за да успокои страната. \" \"Франция е в шок и очаква отговор. Президентът на Републиката трябва да намери изход от конфликт, който заплашва да се проточи дълго\", твърди и Le Figaro на първа страница. Liberation от своя страна обявява Макрон за един \"потопен\" и удавен в жълто президент. Директорът му Лоран Жофрен смята, че президентът \"има избор между две роли: пожарникар или пироман\". \"Може ли Франция да се изправи пред предизвикателствата на новия век, без участието на народа? \", пита той.\"Как се гаси това нещо? \", възкликва Макрон, облечен като пожарникар, в карикатура на първа страница на L'Opinion. \"Нямам представа\", отговаря му човек с жълта жилетка. Журналистът Оливие Огюст смята, че \"напрежението няма да спадне без силен, разбираем и незабавен жест по отношение на онова, което детонира гнева: данъчният излишък. За опозицията това означава да се сложи край на играта с кибритени клечки около една клада, за чието издигане имат принос всички мнозинства: Франция не е станала най-облаганата държава в Европа за една нощ! Вокие, Меланшон или циничният Оланд биха изглеждали по-отговорни, ако признаят тези отговорности и допринесат за решенията, отколкото да призовават по един малко или повече двусмислен начин да се пречи на президента. (Партията на Льо Пен никога не е упражнявала властта, но държи същата разточителна линия).Ако цялата френска преса си задава един и същи въпрос, то предполагаемите отговори се различават в различните вестници.Така например L'Humanité възкликва: \"Единственият възможен отговор: социална справедливост. \"Главният редактор на комунистическия всекидневник Патрик Льо Ярик смята, че властта трябва да отговори \"конкретно, по-специално чрез увеличаване на заплатите и чрез фискална справедливост.\"В La Croix Гийом Губер смята, че едно от решенията ще бъде \"възстановяването на данъчната система\". За главния редактор на католическия всекидневник е необходимо \"да се сложи край на насилието и да се търси изход от кризата чрез диалог.\"\"Еманюел Макрон, мишена номер едно на жълтите жилетки, излиза на втора линия\", изразява съжаление Сесил Корнюде в Les Échos. \"Държавният глава се опитва да смекчи натиска, насочен към него. Точно както все още се надява да спаси икономическата си линия, а следователно и остатъка от петгодишния си мандат\", анализира тя.\"Правителството вече не може да се задоволява да повторя, че запазва курса. То трябва да се вслуша в мъдрия Жерар Ларше, който напомня, че в навигацията да държиш един курс означава също така, че трябва да си разузнал и останалите ситуации\", отбелязва Бруно Див в Sud-Ouest. \"Когато една власт се оплаква, че не знае на кого и защо говори, означава, че е загубила способността си да разбира\", казва Пиер Фреел в Républicain lorrain.\"Трябва да се действа бързо, да се говори точно и да се вършат прости, но същевременно добри неща\", заключава Жералдин Баер от L'Union и L'Ardennais, припомняйки, че властта има\" пет дни, за да се измъкне от кризата \", преди вероятни нови демонстрации в събота. \"Президентът на Републиката няма друг избор освен да внесе конкретни мерки\", казва Ян Марек от Midi Libre, \"в противен случай Действие четвърто от революцията в ход може да навреди на страната\", предупреждава той.", "date": "2018.12.03", "title": "Как се гаси това нещо, пита \"пожарникарят\" Макрон"}
{"url": "https://news.bg/world/soyuz-ms-11-se-skachi-s-mks.html", "text": "Космическият кораб \"Союз МС-11\" се е скачил успешно с Международната космическа станция. Скачването е станало в 20:33 часа московско време. Това съобщи ТАСС, като цитира съобщение на \"Роскосмос\".С кораба пътуваха космонавтът от Роскосмос Олег Кононенко, американският астронавт от НАСА Ан Маклейн и канадският астронавт Дейвид Сен-Жак. Те ще останат на станцията 194 дни и ще изпълнят 48 експеримента и много други задачи.Те са били посрещнати на МКС от Сергей Прокопиев (Роскосмос), Серена Анун (НАСА) и Александър Герст (Европейска космическа агенция). Те са на станцията от юни и ще се върнат на Земята на 20 декември.Припомняме, че експедиция 58-59 се насочи към Международната космическа станция. Това е първата мисия с хора към станцията след.Ракетата Союз-ФГ с кораб Союз МС-11 беше изстреляна от космодрума \"Байконур\" в Казахстан по-рано днес. Това е първият полет за Маклейн и Сен-Жак и четвърти за Кононенко.Скачването със станцията се очакваше да стане около 6 часа по-късно.Припомняме, по време на последния полет с хора на 11 октомври възникна неизправност две минути след изстрелването на ракетата.Руският космонавт Алексей Овчинин и американският астронавт Ник Хейг трябваше да катапултират и да се върнат на Земята.", "date": "2018.12.03", "title": "\"Союз МС-11\" се скачи с МКС"}
{"url": "https://news.bg/int-politics/germaniya-zashtiti-severen-potok-2-vapreki-deystviyata-na-rusiya-sreshtu-ukrayna.html", "text": "Външният министър на Германия Хайко Маас предупреди срещу оттеглянето от газопровода \"Северен поток-2\" с Русия, след като някои германски депутати предложиха да се използва проекта, за да се накаже Москва за  и техните екипажи в Керченския проток, съобщава \"Ройтерс\".Анегрет Крамп-Каренбауер, която е кандидат за наследник на канцлера Ангела Меркел като ръководител на нейния Християндемократически съюз, е да се намали количеството газ, който ще тече през газопровода от Русия до Германия по дъното на Балтийско море.Първият дипломат на Германия обаче, който е член на Социалдемократическата партия, която е коалиционен партньор на Меркел, коментира пред журналисти, че газопроводът, който е на стойност 11 млрд. долара, бил търговски проект, който ще продължи, дори ако германските компании се оттеглят от реализирането му.Оттеглянето на политическата подкрепа би намалило способността на Берлин да оказва натиск част от газовите доставки да продължат да бъдат изпращани към Европа през Украйна, посочи Маас.Проектът цели да удвои капацитета на съществуващия газопровод \"Северен поток\" от следващата година, заобикаляйки традиционните маршрути през Украйна, но Германия настоя, че Украйна трябва да продължи да играе роля - и да получава приходи - за транзита на газ през нейна територия.Меркел през август гарантира обещание от руския президент Владимир Путин по въпроса, посочи Маас.\"Оттеглянето от този проект би означавало също така оттегляне на това политическо искане\", изтъкна германският външен министър, добавяйки: \"Той все пак ще бъде построен, но няма да има никой, който да се застъпва за алтернативен транзит на газ през Украйна. Ето защо смятаме, че е важно да останем ангажирани политически.\"САЩ, които също искат да изнасят газ за Европа, Украйна и редица източноевропейски страни, твърдят, че \"Северен поток-2\" ще навреди на Украйна и ще остави Германия зависима от Русия в продължение на десетилетия.Юрген Хард, говорител за външната политика на депутатите от партията на Меркел в Бундестага, разкритикува лидерите на Г-20, че не са успели да държат Путин отговорен за неотдавнашните действия на Русия, въпреки опитите на Меркел в двустранни срещи.\"Президентът Путин остана почти невредим с подновената си агресия срещу Украйна\", коментира Хард.Русия се противопоставя на международните призиви за освобождаване на трите украински кораба и техните екипажи, пленени на 25 ноември в Керченския проток близо до Крим, който Русия анексира от Украйна през 2014 г. Москва обвини 24-те моряци в незаконно пресичане на руската граница, което Украйна отрича.", "date": "2018.12.03", "title": "Германия защити \"Северен поток-2\" въпреки действията на Русия срещу Украйна"}
{"url": "https://news.bg/world/ukrayna-mobilizira-rezerva-na-fona-na-naprezhenieto-s-rusiya.html", "text": "Украйна мобилизира резерва на фона на напрежението с Русия, информира АП.Президентът на Украйна Петро Порошенко обяви частична мобилизация на резерва за тренировки. Той обяви, че страната трябва да укрепи отбраната си, за да се противопостави на заплахата от руска инвазия.Кремъл отхвърли съобщението на украинския лидер като \"абсурден\" опит за разпалване на напрежение.Отношенията между двете държави достигнаха нова връхна точка на напрежение след инцидента на Порошенко отговори с . По време на този период украинските власти забраниха допускане на територията на  Украинският лидер поясни, че това е необходима мярка, за да се попречи на Русия допълнително да дестабилизира страната.Порошенко отбеляза, че някои резервисти ще бъдат мобилизирани за обучение като част от военното положение.\"Украйна предприема мерки в отговор на заплахата от мащабна руска инвазия\", обяви президентът на Украйна.Говорителят на Кремъл Дмитрий Песков отхвърли изявлението на украинския лидер като \"абсурден опит за подклаждане на напрежение\".", "date": "2018.12.03", "title": "Украйна мобилизира резерва на фона на напрежението с Русия"}
{"url": "https://news.bg/politics/radev-iska-da-se-zapazyat-rabotnite-mesta-i-sotsialniyat-aspekt-v-borbata-za-klimata.html", "text": "Социалният аспект и запазването на работните места са от изключително значение при постигането на националните цели за борба с климатичните промени, заяви президентът Румен Радев, който представи позицията на България на Конференцията на страните по Рамковата конвенция на ООН за изменението на климата (COP24), която се провежда в полския град Катовице.\"България продължава да работи с всички партньори в областта на борбата с климатичните промени за пълното прилагане на Парижкото споразумение. В изпълнението на националните си цели ние се ръководим от принципа за последователно и пълно прилагане на договорените правни разпоредби. Последващо преразглеждане или увеличение на амбициите за намаляване на парниковите емисии обаче не отговаря на нашите национални интереси\", обясни президентът.\"Смятаме, че социалният аспект е фактор от изключително значение за запазването на хиляди работни места\", коментира Радев и добави, че България и ЕС вече изпълняват задълженията си съгласно Протокола от Киото.\"Ние сме на път да преизпълним нашата съвместна цел за намаляване на емисиите с 20% до 2020 г. спрямо нивата от 1990 г. През 2016 г. парниковите емисии в България намаляха с 49% в сравнение с базовата 1988 г. и с 4.4% в сравнение с предходната 2015 г.\", допълни президентът.България е твърдо решена да подкрепи приемането на правилата за прилагане на Парижкото споразумение за климата на днешната конференция, \"които да са ясни, достатъчно детайлни, ефективни и приложими за всички\". Успешният резултат ще изпрати позитивен сигнал за солидността на Парижкото споразумение и неговите цели, е позицията на президента, който призова международния форум да изпълни преговорния си мандат като финализира насоките за прилагане на глобалното споразумение.Румен Радев коментира, че широката ангажираност по проблемите на климата ще допринесе за създаването на повече възможности за нискоемисионно развитие, устойчиво на климатичните промени, което обаче е съобразено със състоянието и перспективите за развитие и запазване на конкурентоспособността на националните енергийни системи.Той добави, че България вече е разработила своята Национална стратегия за адаптация към изменението на климата и План за действие. Приспособяването към климатичните промени е въпрос, който засяга всички сектори в обществото, включва органите на регионалната и местни власти, но също така изисква действия и от страна на частния сектор, гражданските организации и самите граждани.В отговор на журналистически въпрос след срещата на високо равнище за способността на страната ни да се справи с амбициозния дневен ред на Европейската комисия за постигане на въглероден неутралитет в Европа до 2050 г. Радев заяви, че е на форума, за да отстоява националните ни интереси. По думите му, България трябва да бъде много по-активна и да използва европейските програми и иновационни фондове за преструктуриране на въгледобива, за разработката, приложението и внедряването на нови екологично чисти форми на енергия и екологично чист транспорт и индустрия.\"Когато говорим за екологично чиста енергия, нека не забравяме, че е важно да имаме сигурна и предсказуема енергия. В това отношение Европа също може да ни помогне много, ако не създава пречки както в миналото за пътя на руските доставки на газ за България, но и за самия Европейски съюз\", добави Радев.Президентът коментира и предложението си по време на визитата в Русия към Владимир Путин - доставките на природен газ за България и ЕС да бъдат чрез т.нар. \"\". Само така България ще може наистина да бъде един независим енергоразпределителен център.", "date": "2018.12.03", "title": "Радев иска да се запазят работните места и социалният аспект в борбата за климата"}
{"url": "https://news.bg/politics/2018-g-e-znakova-za-horata-s-uvrezhdaniya-u-nas-tvardi-biser-petkov.html", "text": "Трябва да се даде власт на хората с увреждания и да се осигурят условия за тяхното пълноценно приобщаване в обществото. Това заяви социалният министър Бисер Петков по повод  който се отбелязва днес. Според него за целта е необходима активна и целенасочена политика, както и добро сътрудничество между институциите и гражданското общество.Министър Петков изтъкна, че 2018 година е преминала под знака на реформирането на политиките за хората с увреждания и посочи за пример четирите проекта (Закон за предприятията на социалната и солидарна икономика, Закон за хората с увреждания, Закон за личната помощ и Закон за социалните услуги). Те полагат фундамента за подобряване на жизнения стандарт и качеството на живот на хората с увреждания, увери той.Според социалния министър новата правна рамка е в съответствие с Конвенцията за правата на хората с увреждания. По негови думи практическото й приложение ще осигури по-достъпна среда, достъп до заетост, образование, обучения за придобиване на професионална квалификация, възможности за социално включване и независим начин на живот на хората с увреждания.Петков е на мнение, че новото законодателство съдържа иновативни решения за социалното приобщаване на тези хора и за гарантиране на техните права. Чрез него хората с увреждания ще получат значително по-висока финансова подкрепа и висококачествени социални услуги, лична помощ, медицински изделия и помощни средства, които са съобразени с индивидуалните им потребности, посочва той.През септември България представи първия си национален доклад по прилагането на ратифицираната Конвенция на ООН за правата на хората с увреждания, припомни Петков и заяви, че основното предизвикателство е да се изпълнят всички действия по прилагането на Конвенцията, за да могат хората с увреждания да участват пълноценно в обществото.Министърът увери, че и през следващата година ще се работи активно за изпълнение на приоритета от управленската програма на правителството за гарантиране на правата на хората с увреждания. Целта е да се гарантира пълноценното участие на хората с увреждания във всички области на обществения живот и да се осигури социално-икономическата им защита.", "date": "2018.12.03", "title": "2018 г. е знакова за хората с увреждания у нас, твърди Бисер Петков"}
{"url": "https://news.bg/energy/ot-chez-pregovaryat-i-s-vtorata-firma-za-prodazhba-na-aktivite-si-u-nas.html", "text": "Чешката компания ЧЕЗ започва преговори за продажбата на българските си активи с класираната на второ място компания \"Индия Пауър\", съобщи БНР.Междувременно от Инерком увериха, че продължават финализирането на сделката за придобиване на активите на ЧЕЗ.Тази информация се потвърди и от централата на чешкото дружество, които увериха, че паралелно продължават преговорите с \"Инерком\".Същевременно, в писмо до медиите, от компанията на Гинка Върбакова съобщават, че фирма \"Инерком\" работи за приключване на сделката и че имат валиден договор с ЧЕЗ.\"Българската компания полага всички необходими усилия за изпълнение на отлагателните условия по договора. Става въпрос за получаване на регулаторно разрешение, на което се очаква одобрението\", обясняват от \"Инерком\", които не платиха в срок до 30-и ноември.Припомняме, , но от Инерком все още не са превели парите. Информацията бе от централата на компанията в Прага.От компанията отказаха да дадат подробности какво ще стане, ако сумата не постъпи по сметката. Сроковете за разплащането са договорени между двете фирми през февруари.Лидерът на БСП Корнелия Нинова обяви пред чешки евродепутат, че \"при спечелване на избори в България, БСП ще предприеме необходимите действия  и да участва в процедурата по продажбата\".В края на ноември стана ясно, че собственикът на \"Инерком\" Гинка Върбакова влиза в управлението на ЧЕЗ България.Преди това от Комисията за защита на конкуренцията (КЗК)  чрез придобиване на контрол върху предприятия от групата на \"ЧЕЗ\".Мотивите са, че  и няма как да бъде образувано ново производство. От \"Инерком\" обявиха, че ще обжалват и последното решение, както обжалваха решението на  електроразпределителното дружество ЧЕЗ. Делото във Върховния административен съд е насрочено за идната година.Припомняме, след като на 22 февруари 2018 г. стана ясно, че чешката ЧЕЗ е одобрила , последва скандал, който предизвика министърът на енергетиката , защото познава собственикът на фирмата Гинка Върбакова. Скандалът След избухването на скандала управителят на дружеството, определено за купувач - Гинка Върбакова, проведе разговори с ЧЕЗ в Прага. Тогава от , че процедурите по вече сключения с \"Инерком\" договор продължават. Гинка Върбакова и представители на ЧЕЗ дойдоха и на изслушване в парламента.По искане на БСП в парламента бе създадена и , която обаче завърши работа със заключението, че й е необходима още информация.В рамките на скандала в българския политически живот по едно време беше . Това стана по време на среща на Гинка Върбакова в Министерски съвет с премиера Бойко Борисов и министрите Дончев и Горанов. След това обаче .За това твърдо застават от  с искане държавата да си върне контрола над ЕРП-та. Според социалистите зад  и поискаха намеса на контролните органи.", "date": "2018.12.03", "title": "От ЧЕЗ преговарят и с втората фирма за продажба на активите си у нас"}
{"url": "https://news.bg/crime/staritsa-otide-v-drug-grad-za-da-dade-pari-na-alo-izmamnitsi.html", "text": "Полицаи откриха изчезнала възрастна жена от Мездра и предотвратиха телефонна измама.На 26 ноември близките на изчезналата 71-годишна жена потърсили помощ от полицията. След като незабавно било предприето разследване, служителите на реда установили, че старицата е станала поредна жертва на телефонна измама. Тя била подмамена да изтегли 6 000 лева от банка, а мошениците през цялото време я инструктирали по телефона. Те й казали да отиде в Ловеч, за да предаде парите. В процеса на разследването станало ясно, че жената за кратко била във Враца, след което отишла в Ловеч, където се настанила в хотел.Благодарение на бързата намеса на полицията обаче старицата била открита навреме, а измамата - предотвратена.Дъщерята на подмамената жена изразила благодарността си за оказаната помощ и за професионалната реакция на полицейския екип в писмо до министъра на вътрешните работи.", "date": "2018.12.03", "title": "Старица отиде в друг град, за да даде пари на \"ало\"-измамници"}
{"url": "https://news.bg/world/tramp-si-putin-i-az-mozhem-da-sprem-neudarzhimata-vaorazhena-nadprevara.html", "text": "Президентът на САЩ Доналд Тръмп обяви, че очаква да работи със Си Дзинпин и Владимир Путин за прекратяване на неконтролируемата въоръжена надпревара.Тръмп използва \"Туитър\", за да напиши, че с Путин и Си Дзинпин ще обсъдят прекратяване на \"голямата и неудържима\" въоръжена надпревара в бъдеще.\"\", написа Тръмп в социалната мрежа.След срещата си със Си Дзинпин в Аржентина Тръмп също отбеляза, че двамата са \"единствените двама души, които могат да донесат голяма и много положителна промяна в търговията и в други области\", включително и за постигане на ядрено разоръжаване на КНДР.Американският лидер изрази задоволство и оптимизъм от споразумението със Си Дзинпин за започване на търговски преговори. По думите му  и \"\".", "date": "2018.12.03", "title": "Тръмп: Си, Путин и аз можем да спрем неудържимата въоръжена надпревара"}
{"url": "https://news.bg/politics/zatlachva-se-dunava-ot-somovit-do-silistra.html", "text": "Река Дунав се затлачва в участъка от Сомовит до Силистра, за който отговаря България. Причината - държавни ограничения. Това съобщи в Русе инж. Валери Иванов.В резултат на ограниченията за периода 2007-2016 г. са регистрирани множество нови прагове, което е довело до 249 засядания на плавателни съдове, каза областния председател на АБВ и член на НС и ИБ на партия АБВ инж. Валери Иванов.Според Русев, това влияе негативно, не само върху търговското корабоплаване в този район на Дунав, но и върху туристическия бранш с круизни кораби и производството на качествени строителни материали.\"През последните години таксата за драгиране на реката беше необосновано увеличена с 1255% с обяснението, че така се покрива инфлацията, която по официални данни за същия период е само 57.2%\", каза инж. Иванов.Според него това е само част от проблема. Разрешителното за такава дейност вече изисква време от 6-8 месеца минимум, а приемането на \"НАТУРА 2ООО\" затрудни още повече дейността за добиване на инертни материали от река Дунав. Повече от 70% от територията на Дунав в българския участък попада в зоните на нейния обхванат\", посочи той.Според първоначалния вариант на Закона са обхванати само териториите на островите. По-късно те са разширени т.нар. \"буферни зони\", които навлизат навътре в реката с 500 метра\".Инж. Иванов попита Транспортното министерство (МТИТС), интересува ли се от нормалното корабоплаване в този участък на на-голямата водна артерия в Европа.Същият въпрос бе зададен и към Министерството на туризма - дали имат интерес от развитието на водния туризъм чрез многобройните круизни кораби плаващи по Дунав.Инж. Иванов реторично попита и екоминистерството дали една затлачена в българския участък европейска река е полезна, от екологична гледна точка, за флората и фауната, за човека и всичко около нея.Според Румен Петков въпреки факта, че река Дунав минава през десет държави от Европа, от които седем са членки на ЕС, България поставя под съмнение и развитието на туризма и търговското корабоплаване по този воден път. Страната ни съсипва един отрасъл, в който през годините между 1965 - 1985 са инвестирани повече от 100 милиона долара.Според Петков този отрасъл дава най-качествените строителни материали.Приходите от таксите за драгиране не трябва да влизат директно в бюджета на държавата, а да се предоставят на общините, където се извършва такава дейност, смята Румен Петков.", "date": "2018.12.03", "title": "Затлачва се Дунава от Сомовит до Силистра"}
{"url": "https://news.bg/crime/hvanaha-kradets-na-statuetki-ot-budistki-hram.html", "text": " Задържаха крадец на статуетки от будистки храм във Варна, съобщиха от Областната дирекция на МВР.Сигналът за кражбата постъпил на 29 ноември. От помещение, предназначено за будистки храм на ул. «Хан Крум» в града, били задигнати три статуетки. След намесата на полицията се установило, че извършител на деянието е 40-годишен местен жител с инициали К.Я. Той е криминално проявен и осъждан.След обиск на дома му статуетките били намерени. Полицията открила също амфетамин и марихуана.По случая е образувано досъдебно производство. Крадецът е задържан за 24 часа.", "date": "2018.12.03", "title": "Хванаха крадец на статуетки от будистки храм"}
{"url": "https://news.bg/int-politics/obyaviha-globalnoto-zatoplyane-za-nay-golyamata-zaplaha-za-hilyadi-godini-napred.html", "text": "Прочутият британски телевизионер и природозащитник Дейвид Атънбъро призова световните лидери, които се срещат в Полша, да договорят начини за ограничаване на глобалното затопляне, за да се отбележи напредък и да се справим с \"нашата най-голяма заплаха за хиляди години\", съобщава \"Ройтерс\".Известен с безброй филми за природата, Атънбъро придоби популярност неотдавна с поредицата си \"Синя планета II\", която подчертава опустошителния ефект от замърсяването на океаните.\"Лидери на света, трябва да водите\", подчерта естествоизпитателят по време на двуседмичната конференция за климата под егидата на ООН в полския въглищен град Катовице, на която присъстват десетки държавни и правителствени ръководители.\"Продължаването на нашите цивилизации и природния свят, от който зависим, е във вашите ръце\", изтъкна Дейвид Атънбъро.Светът понастоящем е на път да превиши много границите на глобалното затопляне, договорени в историческото Парижко споразумение за климата през 2015 г., което имаше за цел да предотврати по-екстремно време, повишаването на морските равнища и загубата на растителни и животински видове.Преговорите в Катовице се определят като най-важната конференция на ООН след тази в Париж през 2015 г.За да се увеличат шансовете за успех в Полша, , един ден по-рано, като има делегати от близо 200 държави, които обсъждаха как да постигнат целта от Парижкото споразумение за ограничаване на глобалното затопляне до между 1,5 и 2 градуса по Целзий.", "date": "2018.12.03", "title": "Обявиха глобалното затопляне за най-голямата заплаха за хиляди години напред"}
{"url": "https://news.bg/politics/obshtestvoto-e-negativno-kam-zastrahovateli-i-darzhava-za-grazhdanskata-otgovornost.html", "text": "Общественото мнение към момента показва негативна оценка за работата на застрахователните и държавните институции занимаващи се с регулация на цените на \"Гражданската отговорност\" - ГО. Усещането за картел в застрахователния пазар е много силно. Почти три четвърти от респондентите в социологическо проучване са на мнение, че отговорността за по-високите цени на застраховката се носи от пряко ангажираните с този пазар субекти - застрахователните дружества и държавния регулатор в лицето на Комисията за финансов надзор. Това се дължи на характерната негативна оценка на обществото за държавните институции и структури, показват резултати от експресно социологическо проучване за обществените нагласи по повод промените в правния режим на застраховката \"Гражданска отговорност\", по поръчка на Института за модерна политика.Близо половината от анкетираните - 47% смятат, че частните застрахователни дружества и техните интереси са основата на скока на цените. Други 30% смятат, че за неблагоприятната за потребителите тенденция отговорност носи държавата - Комисията за финансов надзор. Едва 4% свързват високите цени на ГО с дейността и интересите на адвокатските кантори, които се занимават със застрахователни дела и обезщетения, а 6% смятат, че повишената цена се дължи на високите претенции на пострадалите.Повече от две трети е делът на анкетираните, които са на мнение, че застрахователният пазар а картелиран, което оказва влияние на цените на ГО - 77%.Това е много голям процент, който характеризира цялата картина на обществото по тази проблематика. Усещането за договорка на застрахователния пазар е изключително негативно явление.В проучването е поставен и въпрос за личния опит на сключилите задължителната застраховка \"Гражданска отговорност\". Близо 15% от тях са имали взаимоотношения със застрахователи по повод инциденти на пътя.Общо 9% от всички анкетирани декларират негативен опит, който свързват със забавяне, лошо отношение, откази от страна на застрахователи. Близо две трети - 59% заявяват, че не са имали подобни проблеми. Близо една трета - 32% не дават конкретен отговор на този въпрос. Повече от една трета - 38% категорично не одобряват намаляването на максималния размер на застрахователното обезщетение от 120 хил. лв. Според тях, по този начин ще намалее финансовата сигурност за хората при възникнал инцидент. Подобна мярка среща подкрепа от едва 4%.Висок е делът на изразяващите по-скоро неутрално мнение по въпроса - 31% или не могат да преценят - 28%. Относно информацията за цена на ГО 1000 лв., повече от две трети от респондентите смятат, че в основата на подобни очаквания стоят икономически, а не политически мотиви, целящи дестабилизация на управлението. 13% са тези, които смятат, че целта на повишаването на цените е именно дестабилизация на държавата.Анкетираните имат умерено мнение относно намаляване на размера на обезщетенията. Данните от изследването показват, че е необходимо да се работи в насока информираност и диалог с гражданите по този актуален въпрос.", "date": "2018.12.03", "title": "Обществото е негативно към застрахователи и държава за \"Гражданската отговорност\""}
{"url": "https://news.bg/world/holandski-sad-othvarli-molbata-na-grazhdanin-na-stranata-da-stane-20-g-po-mlad.html", "text": "Холандски съд отхвърли молбата на гражданин на страната да стане 20 г. по-млад, пише \"Гардиън\".Случаят с Емил Рателбанд, \"гуру по положително мислене\", привлече международно внимание.През миналия месец Емил Рателбанд поиска от съда в Арнем официално да промени рождената му дата и по документи да бъде на 49 г. Рателбанд мотивира странното си искане с това, че възрастта му не отразява емоционалното му състояние и му пречи да си намери работа и любов. Той твърди, че не се чувства на 69 г. и молбата е в съответствие с други форми на лична трансформация, които са все по-приемливи по света, такива като промяна на името или пола.Но днес в писменото си решение съдът отбелязва, че в холандските закони има права и задължения, които се основават на възрастта, \"\".Според съда Рателбанд е свободен да се чувства с 20 г. по-млад, но ако се позволи промяна на рождената му дата, това ще доведе до изчезване на 20 г. от регистрите за раждане, смърт, брак и партньорство. Ще има различно нежелано правно и социално отражение.Съдът също така смята, че това не е \"валиден аргумент, за да се промени датата на раждане на човек\". Пояснява се, че Рателбанд не е успял да убеди съда, че е засегнат от възрастова дискриминация.Самият холандец обеща да обжалва решението.\"\", коментира той и добави, че е първият от \"хиляди хора, които искат да променят възрастта си\".", "date": "2018.12.03", "title": "Холандски съд отхвърли молбата на гражданин на страната да стане 20 г. по-млад"}
{"url": "https://news.bg/crime/hvanaha-serien-kradets-predstavyal-se-za-vodoprovodchik.html", "text": "Задържаха сериен крадец, обрал 5 жилища в София, под предлог че е водопроводчик.Мъжът е 39-годишен столичанин, който е криминално проявен. От началото на ноември той се вмъкнал в общо 5 жилища на територията на кварталите \"Овча купел\", \" Хиподрума\" и \"Красно село\". На всички адреси мъжът се представял за служител на ВиК.Под претекст че в съседния вход възникнала авария по водопроводната мрежа и трябва да се спре водата, той влизал в жилището. Това му давало възможност да се огледа и да избере лесно преносими вещи, които при напускане на дома успявал да отмъкне. Най-често ставало въпрос за дамска чанта или портмоне. Когато не можел да осъществи намерението си от първия път, той се връщал под предлог че трябва да пусне водата. Тогава ловко се измъквал с набелязаната вещ.След намесата на полицията крадецът е установен и задържан за 24 часа.Той е привлечен като обвиняем в Софийската районна прокуратура и му е наложена мярка за неотклонение \"задържане под стража\".От полицията напомнят на хората да не се предоверяват на непознати. В конкретния случай спирането на водоснабдяването става от централния кран на кооперацията и не е необходимо да се влиза по домовете.", "date": "2018.12.03", "title": "Хванаха сериен крадец, представял се за водопроводчик"}
{"url": "https://news.bg/bulgaria/vremenno-ogranichavat-dvizhenieto-v-tunel-topli-dol-na-am-hemus.html", "text": "Утре - 4 декември, и в сряда - 5 декември, между 9.30 ч. и 16 ч. движението в тунел \"Топли дол\" на АМ \"Хемус\" ще е двупосочно в тръбата за София. За това предупредиха от Агенция \"Пътна инфраструктура\".Заради технически преглед на съоръжението преминаването в тръбата за Варна ще бъде временно ограничено.От Агенцията призовават шофьорите да карат внимателно и да спазват стриктно въведената организация за движение.", "date": "2018.12.03", "title": "Временно ограничават движението в тунел \"Топли дол\" на АМ \"Хемус\""}
{"url": "https://news.bg/politics/dimov-uveryava-ot-katovitse-che-se-polagat-vsichki-usiliya-za-mrasniya-vazduh-v-balgariya.html", "text": "Министърът на околната среда и водите Нено Димов увери от Катовице, където е на форума за климатичните промени, че е запознат и се полагат всички усилия за трайно решение на проблема с мръсния въздух, съобщава БНТ.Той коментира, че 7 български града излизат от сферата на наказателните процедури и постигат годишните критерии и средните норми за качеството на въздуха.Димов обясни, че нужен политически консенсус за екологичните закони. Той коментира, че има много силна атака върху това да не се допуска развитието на процеса за старите отпадъци от текстил, защото на \"Позитано\" 20 много активно възпират този процес. \"Нещо, което считам, че е твърде популистко на този етап\", добави министърът на околната среда.В събота въздухът в София е бил замърсен два пъти над нормите, в неделя - три пъти. \"Правим засилени проверки със Столичната община от началото на сезона. При всички положения това не е достатъчно\", обясни Димов във връзка със старите отпадъци.Освен споменатите 7 града, \"за съжаление останалите не се доближават\" до годишните критерии и средните норми за качеството на въздуха, допълни Нено Димов.Във връзка с Парижко споразумение той коментира, че \"трябва да сме наясно, че тези амбиции ще дадат резултат в следващите десет години. Нека да видим първо какъв е резултатът, преди да говорим дали тези амбиции трябва да се завишат или посоката трябва да бъде различна. Така или иначе защитата на българската енергетика е важна, защото това е предмет на националната сигурност, това е въпрос да запазим тока по-евтин за българските граждани и за българската икономика\", обясни екоминистърът.", "date": "2018.12.03", "title": "Димов уверява от Катовице, че се полагат всички усилия за мръсния въздух в България  "}
{"url": "https://news.bg/int-politics/rusiya-izvarshila-kiberataka-sreshtu-vanshnoto-ministerstvo-na-chehiya.html", "text": "Специалните служби на Русия са стоели зад кибератаки, ударили външното министерство на Чехия през миналата година. Това обявиха от чешкото контраразузнаване в годишния си доклад, съобщава \"Ройтерс\".Чешката контраразузнавателна служба БИС отдавна предупреждава срещу активността на Русия в Чехия, която е член на НАТО от 1999 г. и на Европейския съюз от 2004 г. Много други западни страни излязоха с подобни предупреждения.В доклада си БИС изтъква, че две отделни атаки срещу чешкото външно министерство са били отчасти работа на хакерската група APT28, която е свързана с руското правителство и е била обвинявана за минали атаки в Германия и САЩ.\"Всички констатации ясно показват, че това е била кибершпионска кампания \"Турла\", произхождаща от Федералната служба за сигурност (ФСБ), руска специална служба, и АРТ28/Sofacy, която е под командването на руското военно разузнаване, ГРУ\", се посочва в доклада на БИС.В хакерската атака срещу информационната система на ведомството хакерите са имали достъп до повече от 150 пощенски кутии, копирайки имейли и прикачени файлове. \"По този начин те са получили данни, които могат да бъдат използвани за бъдещи атаки, както и списък на потенциални цели в практически всички важни държавни институции\", допълват от БИС.Външното министерство на Чехия заяви по време на атаките, че смята, че зад кибератаките срещу него стои чужда държава, но увери, че не е била компрометирана класифицирана информация.Както и през предходни години, докладът на контраразузнаването предупреди за продължаващото използване от страна на Русия на необявени служители на разузнаването, действащи под дипломатическо прикритие, като част от обща хибридна стратегия срещу страните членки на Европейския съюз и НАТО.Руското правителство засега не е коментирало обвиненията на БИС.БИС също така съобщи, че китайските специални служби са засилили активността си и че все повече се притесняват от шпионаж в областта на икономиката, науката и технологиите.Чешкият президент Милош Земена активно подкрепя политическите и бизнес връзките с Китай и Русия.", "date": "2018.12.03", "title": "Русия извършила кибератака срещу външното министерство на Чехия"}
{"url": "https://news.bg/int-politics/hamas-osadi-shestima-na-smart-za-kolaboratsiya-s-izrael.html", "text": "Съд на радикалната палестинска ислямистка групировка \"Хамас\" е осъдил на смърт шестима палестинци по обвинения в \"колаборация с Израел\".По-рано най-малко 28 палестинци бяха ранени при сблъсъци с израелската армия в Ивицата Газа, съобщиха от министерството на здравеопазването на Палестина.Съдът на \"Хамас\" е издал общо 14 присъди за колаборация с Израел; шестима са били осъдени на екзекуция чрез обесване, става ясно от изявление на вътрешното министерство в Газа.\"Хамас\" контролират Ивицата Газа, върху която Израел от години е наложил блокада. Понастоящем има споразумение за прекратяване на огъня между палестинските фракции и Израел. Примирието беше постигнато чрез посредничеството на Египет.Напрежението между израелците и палестинците по границата с Газа се засили от края на март насам, когато започна палестинският \"Велик марш на завръщането\", като палестинците редовно влизат в сблъсъци с израелските войски. Израел обвинява Газа за продължаващото пускане на запалителни балони към територията на Израел.Последното насилие в Газа избухна след убийството на командир на \"Хамас\" при тайна операция на Израел. Оттогава екстремистите в Газа са изстреляли най-малко 460 ракети към територията на Израел, а израелските сили са извършили въздушни удари по 160 цели в Газа.", "date": "2018.12.03", "title": "\"Хамас\" осъди шестима на смърт за колаборация с Израел"}
{"url": "https://news.bg/crime/do-15-godini-zatvor-grozyat-kradets-na-kozmetika.html", "text": " Рецидивист, откраднал козметика за над 3700 лева, може да лежи до 15 години в затвора.Днес Районната прокуратура в Бургас внесе в съда искане за налагане на мярка за неотклонение \"задържане под стража\" спрямо Драгомир М.Срещу него е повдигнато обвинение, че на 22 ноември е откраднал козметични продукти на обща стойност 3731 лева от лек автомобил \"Дачия\", паркиран на паркинг на кръстовището на ул.\"Сливница\" с ул.\"Дебелт\". Кражбата била извършена в условията на опасен рецидив и с неустановено техническо средство.За подобно деяние законът предвижда до 15 години лишаване от свобода.Предстои Районният съд в Бургас да насрочи час на заседанието.", "date": "2018.12.03", "title": "До 15 години затвор грозят крадец на козметика"}
{"url": "https://news.bg/regions/visoki-niva-na-zamarsen-vazduh-v-tsyalata-strana.html", "text": "Нивата на замърсяване на атмосферния въздух с фини прахови частици (ФПЧ) са в пъти над допустимите норми в повечето големи градове в страната.В квартали в София замърсяването на въздуха стигна до 4-5 пъти над допустимите стойности. На места в Перник беше отчетено 3 пъти по-голямо замърсяване, а в Русе - до 1.5-2 пъти над допустимите нива.В София най-засегнати от мръсния въздух се оказаха кварталите \"Надежда\", \"Хиподрума\" и \"Младост\", пише БНР. По данни на Валери Серафимов Изпълнителната агенция по околна среда (ИАОС) към 12 часа днес стойностите на замърсяване са 5 пъти над допустимата норма, която е за 24 часа. Измерват се всички показатели, които са регламентирани с европейското и българското законодателство - като серен диоксид, азотен диоксид, въглероден оксид, фини прахови частици, бензен, посочи той пред БНТ.Според Серафимов днес има и много лоши неблагоприятни метеорологични условия, които също са допринесли за замърсяването.Спрямо данните през последните два дни най-високо съдържание на ФПЧ е отчетено в \"Хиподрума\" и \"Надежда\".По-рано днес кметът Йорданка Фандъкова призова . За целта всички буферни паркинги на метростанциите са безплатни. Столичани обаче не могат да се възползват от услугата \"зелен билет\".От Столичната община съобщиха, че са готови да предприемат спешни мерки за да ограничат замърсяването на въздуха с ФПЧ. Правят се проверки за нерегламентираното горене на отпадъци. Полицаи проверяват автомобили, за които имат съмнения, че може да водят до по-големи стойности на замърсяване.Заместник-кметът по екология към Столична община Йоана Христова коментира, че във връзка с реализираните днес превишения, мерките са свързани основно с извънредни проверки на автосервизи и на пунктове за вторични суровини, за да може да се провери с какво те се отопляват.\"Ако и днес имаме на поне две станции над 200 микрограма на кубичен метър в рамките на 24 ч. има вероятност утре да бъде въведен \"зелен билет\" или да се ограничат различни карета, или да се въведат буферни паркинги, или всички мерки заедно да бъдат направени\", обясни тя.3 пъти по-голямо замърсяване е отчетено в Перник спрямо проверка на БНР.В Горна Оряховица екипи са започнали проверки по домовете. Проверява се дали в печките за твърдо гориво не се горят отпадъци и стари автомобилни гуми, които силно замърсяват въздуха. Нарушителите ще бъдат глобявани по 50 лева, ако бъде констатирано нарушение.Мръсен е въздухът и в Пловдив. В район \"Каменица\" са отчетени 3 пъти по-големи стойности от нормалните такива, съобщи общественото радио.В една от двете станции за измерване на качеството на въздуха в областния град тази сутрин и двата апарата отчели въздуха като лош и много лош. На места данните показвали дори тройно замърсяване над допустимите норми. Става въпрос за основните булеварди и ромските махали.Замърсяване е отчетено още в Шумен, Сливен, Варна, Ловеч, Благоевград, Видин, Смолян, Кърджали и други.", "date": "2018.12.03", "title": "Високи нива на замърсен въздух в цялата страна"}
{"url": "https://news.bg/world/putin-izbegnal-kritiki-po-sluchaya-s-ukrayna-na-g-20.html", "text": "Г-20 в Аржентина не подведе под отговорност руския президент Владимир Путин за действията му по отношение на Украйна, въпреки че германският канцлер Ангела Меркел положи значителни усилия по време на двустранни срещи.Това заяви съюзник на германския лидер, цитиран от \"Ройтерс\".\"Президентът Путин се измъкна почти незасегнат относно подновената от него агресия срещу Украйна\", коментира Юрген Хардт, депутат в Бундестага и експерт по външна политика към Християндемократическия съюз.Той също отбеляза, че саудитският престолонаследник Мохамед бин Салман е изпуснал възможността по време на събитието да разкрие подробности за убийството на саудитския журналист Джамал Кашоги и да започне да възстановява доверието си.", "date": "2018.12.03", "title": "Путин избегнал критики по случая с Украйна на Г-20"}
{"url": "https://news.bg/world/ispanskiyat-premier-obeshta-da-se-pridarzha-kam-proevropeyskiya-red-sled-vota-v-andalusiya.html", "text": "Премиерът на Испания Педро Санчес заяви, че неговата Социалистическа партия ще продължи да изпълнява проевропейския дневен ред на испанската държава, след като за първи път от края на диктатурата в страната крайнодясна партия спечели парламентарни места на регионални избори, информира \"Ройтерс\".\"\", написа Санчес в \"Туитър.Социалистите могат да изгубят контрола си в Андалусия, след като дясноцентристката партия \"Сиудаданос\" изключи коалиция с тях след вота. Крайнодясната \"Вокс\" спечели 12 места в 109-местния парламент.", "date": "2018.12.03", "title": "Испанският премиер обеща да се придържа към проевропейския ред след вота в Андалусия"}
{"url": "https://news.bg/int-politics/dumite-i-deystviyata-na-tramp-blamirat-borbata-na-sveta-s-klimatichnite-promeni.html", "text": "Думите и действията на президента на САЩ Доналд Тръмп спъват глобалните усилия за намаляване на парниковите газове и ограничаване на климатичните промени. Това показва ново проучване.Анализът твърди, че оттеглянето на САЩ от Парижкото споразумение за климата е създало политическо прикритие за други да забавят ангажиментите си.Авторът на проучването твърди, че светът отрича истинското въздействие на Тръмп.Проучването се публикува, докато делегати от около 200 страни започнаха двуседмични преговори под егидата на ООН за бъдещето на Парижкото споразумение в полския град Катовице.Тръмп оправда оттеглянето на страната му от историческото споразумение за климата, твърдейки, че бил избран да служи на гражданите на Питсбърг, а не на тези на Париж.Други международни лидери обаче обещаха, че няма да има връщане назад и че оттеглянето на САЩ ще увеличи усилията за намаляване на въглеродните емисии.Усещането за единство беше подчертано през ноември 2017 г., когато Сирия подписа Парижкото споразумение, оставяйки САЩ единствената страна в света, отхвърляща споразумението.Но този нов доклад на Института за международни и европейски работи показва, че думите и действията на Тръмп предизвикват \"много реални щети\" на Парижкото споразумение.Авторът очертава три основни области, в които ефектът \"Тръмп\" има влияние. При управлението му американските федерални екологични норми за петрола, газа и въглищата бяха отменени и в резултат на това някои от най-мръсните проекти за изкопаеми горива станаха по-атрактивни за инвеститорите.Авторът твърди, че оттеглянето на САЩ от Парижкото споразумение е създало \"морално и политическо прикритие за други да последват примера\", цитирайки примерите на Русия и Турция, които отказаха да ратифицират Парижкото споразумение.Оттеглянето на САЩ също така \"увреди тежко готовността за международни преговори\", нещо, което е от решаващо значение в преговорите на конференцията за климата в Полша.Що се отнася до изкопаемите горива, авторът цитира примера на инвестициите в сектора на въглищата от 36 американски банки, които през 2016 г. отбелязаха спад от 38% след подписването на Парижкото споразумение, но през 2017 г. нараснаха с 6%, след като Тръмп встъпи в длъжност.Преминаването към инвестиции във въглища и петрол е навредило на инвестициите във възобновяеми енергийни източници в САЩ и това има глобален ефект.", "date": "2018.12.03", "title": "Думите и действията на Тръмп бламират борбата на света с климатичните промени"}
{"url": "https://news.bg/comments/s-osobena-darzost-i-tsinizam.html", "text": "След като чухме доста обяснения през последните десетина дни около случая с жилището, което ползва безвъзмездно финансовият министър на ГЕРБ Владислав Горанов, с чиста съвест можем да кажем, че той е постигнал своята мечта \"да се развие пълноценно\". Поне с такъв мотив, че парламентът не му позволява \"да се развива пълноценно\" той обяви през февруари 2014 г. че напуска Народното събрание. Лидерът на ГЕРБ Бойко Борисов преразказа някаква сълзлива история, как Горанов му споделил, че не можел да седи в пленарната зала заради 2000 лв. заплата, при положение че имал жена, две деца и мислел за трето, а на всичкото отгоре неговите колеги финансисти вече станали милионери.Сигурно някои привърженици на ГЕРБ тогава също са се умилили от тежката финансова неудовлетвореност на Владислав Горанов и са се възрадвали, че момчето беше повишено във финансов министър няколко месеца по-късно и така вече четири години. Откъде милите хора да знаят, че докато се е жалвал на Борисов (ако изобщо това са реалните причини за демарша му през 2014 г.) Горанов вече две години е живеел без пари в огромния луксозен апартамент на кръстника си Иван Сариев. Както разбрахме от интервюто му в понеделник пред Нова ТВ той направо е бил принуден от обстоятелствата да направи това, защото семейството му изпитало уплах от пернишкото земетресение през 2012 г. и приели предложението на кръстника да се преместят в апартамент на по-нисък етаж.Стотици хиляди хора от София, Перник и селата наоколо изпаднаха в ужас по време на земетресението от май 2012 г., но колко от тях са имали късмета да разполагат с кръстници, които гостоприемно и безплатно да ги настанят за повече от шест години в 180 квадратни метра апартамент, в луксозен комплекс, за който 90% от българите могат само да мечтаят. Поредната сълзлива история. Как да не изпиташ негодувание от действията на прокуратурата, която сега възложи на КОНПИ да проверява финансовия министър за противозаконна облага и търговия с влияние.Горанов мислел, че това не е проблем и не декларирал, че обитава жилището. \"Всички сметки и разноски по жилището си ги заплащах аз и в момента, в който се смени законът, и трябваше тия факти и обстоятелства да се декларират аз много мислих дали това всъщност представлява проблем за мен\", каза Горанов. Видите ли, финансовият министър не вдянал, че Сариев не му е кръвен роднина и не може безпроблемно да му дарява имоти или да ги предоставя за безвъзмездно ползване. За Горанов, който май би трябвало по-добре от нас да познава законите за конфликт на интереси, тези неща не са проблем, но за България и българите те се превръщат във все по-голям проблем. Точно заради ей такива \"детайли\" от биографията на управляващите от ГЕРБ, и не само на тях, в една от най-бедните европейски страни расте напрежение, бълбука, ври подмолно и въпреки дружните усилия на управляващи, работодатели и медии, то ще се взриви някой ден като тенджера под налягане.Финансовият министър на ГЕРБ не за пръв път демонстрира арогантност и пълна липса на социална чувствителност към по-малко имотните от него. През 2013 г. той например попита: \"Не е ли срамно мъж на 50 г. да няма спестени 20 хил. лв.?\" Не, Горанов, не е срамно. То направо си е неизбежно при положение, че такива като тебе управляват финансите и всичко останало на държавата. А миналата година същият ехидно подметна, че \"справедливостта е класово понятие и е недостижима\". Интересно дали това се отнася и за проверките на прокуратурата? Също така ще бъде интересно да видим дали прокуратурата ще се заинтригува и от друг имот, който според медийни публикации е пряко свързан с Владислав Горанов.Още от 2015 г. сайтът \"Фрогнюз\" в няколко публикации разказва за един имот на Витоша, в местността \"Ярема\", който е с размерите на прогимназия, и за който съседи и работници разказвали, че се използва от Владислав Горанов, а той и жена му дори надзиравали строежа на обекта. Т.е. по същото време докато от уплах живеят без пари в луксозен апартамент. Финансовият министър отрича тези публикации, но покрай новите разкрития сайтът \"Бивол\" съобщи, че въпросната двуетажна вила също принадлежи на семейството на кръстника Сариев и по-точно на съпругата му Снежана. Не бързайте да събирате две плюс две, за да получите четири. В България, където теорията на вероятностите беше опровергана, след като в тотото, в два поредни тиража се паднаха едни и същи числа, математиката не е това, което е в другите страни.Поради това хората нямат и особени надежди в правосъдието.Много често може прочетете за някой бандит, съдебна формулировка че е извършил деянието \"с особена дързост и цинизъм\". Вероятността да бъде обявено, че Владислав Горанов е извърши \"деяние\" е доста слаба, това би било равносилно на прострелване от упор на третия кабинет на Бойко Борисов, който след това едва ли ще изтрае много дълго. Но каквото и да стане с тази проверка, \"особената дързост и цинизъм\", които ни сервират управляващите от ГЕРБ, не подлежат на проверка, те са аксиома. Не че на останалите обитатели на татковината от това им става по-леко.", "date": "2018.12.03", "title": "\"С особена дързост и цинизъм\""}
{"url": "https://news.bg/world/shefat-na-mi6-kam-rusiya-ne-se-mesete-v-delata-na-zapada.html", "text": "Шефът на службата за външно разузнаване на Великобритания предупреди Кремъл да не подценява Запада след атаката срещу , съобщава \"Ройтерс\".Във втората си голяма реч от поемането на поста през 2014 г. директорът на МИ6 Алекс Йънгър заяви, че Русия е заела позиция за \"постоянен сблъсък\" със Запада.След атаката срещу Сергей Скрипал, който е предал дузина руски агенти на МИ6, съюзниците на Великобритания в Европа и САЩ се обединиха и предприеха от Студената война. Лондон вярва, че руснаците са се опитали да отровят Скрипал с агент новичок, разработен от съветските военни през 70-те и 80-те г. на XX век.\"\", каза Йънгър пред студенти в Университета \"Сейнт Андрюс\" в Шотландия, където е завършил икономика и компютърни науки преди да се присъедини към британската армия.\"\", увери 55-годишният директор на британското външно разузнаване.\"\", каза той.\"\", отбеляза Йънгър.Той съобщи още, че британските агенти са предотвратили много терористични атаки, подготвяни от ДАЕШ (\"Ислямска държава\") в чужбина.Според него партньорството в сигурността между Великобритания и държавите от ЕС е \"незаменимо\". Той увери, че Обединеното кралство ще помага на Франция и Германия да предотвратяват терористични атаки.Алекс Йънгър вярва, че са необходими промени в разузнаването.\"\", обясни той.По думите му бъдещето се накланя на изток към Китай.Силата, парите и политиките отиват на изток, подчерта Йънгър и добави, че това е нова политическа реалност, към която трябва да се адаптираме.", "date": "2018.12.03", "title": "Шефът на МИ6 към Русия: Не се месете в делата на Запада"}
{"url": "https://news.bg/int-politics/rusiya-obyavi-za-absurdno-obvinenieto-che-gotvi-okupatsiya-na-pristanishta-na-ukrayna.html", "text": "Кремъл нарече абсурдно обвинението на Украйна, че има тайни планове да окупира украинските пристанища Мариупол и Бердянск, за да създаде сухоземен коридор между анексирания от Русия Крим и Източна Украйна, която е контролирана от проруски сепаратисти, съобщава \"Ройтерс\".След като напрежението между Киев и Москва нарасна във връзка с  и техните екипажи на 25 ноември, някои украински политици предположиха, че този ход е бил прелюдия към по-широка руска инвазия.\"Това е абсурдно изявление\", коментира говорителят на Кремъл Дмитрий Песков, допълвайки: \"Това е още един опит за генериране на напрежение.\"", "date": "2018.12.03", "title": "Русия обяви за абсурдно обвинението, че готви окупация на пристанища на Украйна "}
{"url": "https://news.bg/regions/toplofikatsiya-pernik-se-sdobi-s-dva-akta-za-narusheniya.html", "text": "Два акта за административни нарушения са съставени на \"Топлофикация Перник\" през 2018 г, съобщиха от РИОСВ-Перник. Предстои по тях да бъдат издадени наказателни постановления.Нарушенията са свързани с употребата на неразрешен вид гориво -\"дървесен чипс\", и с отделянето на вредни емисии от корпуса на \"Котелен цех\", които водят до влошаване на качеството на атмосферния въздух в района.При планова проверка на дружеството по изпълнение на комплексното разрешително са установени несъответствия по отношение на суровини, спомагателни материали и горива, както и при управлението на отпадъците. На оператора предстои да бъде съставен акт.\"Топлофикация Перник\" ще получи санкция и заради замърсяването на река Струма с шламови води. Нарушението е установено при проверка по сигнал от граждани.През изминалата година бяха констатирани 5 нарушения на топлоснабдителното дружество, заради които то беше санкционирано с общо 60 000 лева.", "date": "2018.12.03", "title": "\"Топлофикация Перник\" се сдоби с два акта за нарушения"}
{"url": "https://news.bg/politics/razlichen-parlament-sled-predsrochni-izbori-prognozira-market-links.html", "text": "Ако в момента се проведат предсрочни парламентарни избори в България, е много вероятно да станем свидетели на различна конфигурация на политическите сили в парламента. Това сочат резултатите от социологическото проучване на агенция \"Маркет линкс\" за обществено-политическите нагласи у нас за месец ноември 2018 година.Спрямо данни на агенцията ако изборите бяха днес, партията на Веселин Марешки \"Воля\" може и да не мине прага от 4%.\"Обединени патриоти\" пък отбелязват осезаем спад в електоралната подкрепа, \"което подсказва, че можем да очакваме различен парламент\".По отношение на двете водещи политически сили - ГЕРБ и БСП - се наблюдават леки отклонения спрямо миналия месец октомври. Опозиционната БСП все още не успява да извлече осезаеми политически дивиденти от кризата, в която се намира българското общество, сочат данните. Ако през октомври резултатите на двете партии са били почти изравнени, то днес се наблюдава известна мобилизация на електората на ГЕРБ.Точните резултати - ако изборите бяха днес, ГЕРБ биха получили 27.7% от гласовете на гласоподавателите или 16.9% от подкрепата на всички българи. За БСП биха гласували 24.9% от гласуващите или 15.8% от всички наши сънародници. ДПС се нарежда на трето място, задминавайки ОП. За партията на Мустафа Карадайъ биха гласували 5.7% от гласоподавателите.Оказва се, че Обединението \"Демократична България\" (\"Да, България\"-ДСБ-\"Зелените\") също може да изпревари патриотите, получавайки подкрепата на 4.6% от гласуващите българи.За ОП на този етап биха гласували 5.2% от българите, а за \"Воля\" - 1.5%.Според запитаните в проучването най-актуален у нас е проблемът с ниските доходи и ниския стандарт на живот. 86% от анкетираните са посочили, че намирането на решения на тези въпроси е най-належащо.Според 65% от всички запитани държавата се управлява лошо, а според 64% актуален е и проблемът със състоянието на здравеопазването.Близо 80% от респондентите са на мнение, че има основание за протести у нас. Анализът посочва, че голяма част от обществото ги подкрепят, макар и да не участват активно в тях.Според данните цените на горивата, които се изтъкват като основна причина за протестите, не се оказват този главен мотив, който кара хората да излязат на улицата. Те могат да отключат нови протестни вълни, но в момента хората като цяло са неудовлетворени от жизнения си стандарт, тълкуват от \"Маркет линкс\".Анализът констатира много силно притеснение и недоволство сред българите. Три четвърти от населението на страната не е доволно от състоянието на държавата в момента, като такива резултати са наблюдавани през 2013 г. по време на протестите при правителството на Пламен Орешарски.\"Може да се прогнозира, че българските граждани в момента са в ситуация да очакват предсрочни избори, защото недоволството и неудовлетвореността от това как се развива държавата вече е много високо. За сравнение, през май месец тази година недоволството е било 55%, а през ноември се покачва до 74%\", обясняват от агенцията.Президентството остава единствената политическа институция, която запазва положителен рейтинг - 51% от имащите право на глас имат доверие в нея.\"Доверието в Народното събрание e декларирано от едва 7% от пълнолетните български граждани. Тук трябва да се отбележи, че закъснялата оставка на вицепремиера Валери Симеонов се отразява силно негативно върху доверието към двете водещи политически сили ГЕРБ и БСП\", пише още в анализа на данните от проучването.Сондажът е направен сред 1 005 пълнолетни лица в цялата страна в периода от 16 до 25 ноември.", "date": "2018.12.03", "title": "Различен парламент след предсрочни избори прогнозира \"Маркет линкс\""}
{"url": "https://news.bg/world/tramp-moli-pakistan-da-pomogne-za-ustanovyavane-na-mir-v-afganistan.html", "text": "Пакистан съобщи, че президентът на САЩ Доналд Тръмп иска помощта на Исламабад за ускоряване на мирните преговори в Афганистан, информира \"Ройтерс\".Тръмп е изпратил писмо на премиера на Пакистан Имран Хан, което е част от усилията на американския лидер да прекрати една от най-дългите войни в историята на САЩ.Държавният глава на САЩ е помолил Пакистан за \"подкрепа и подпомагане\" на преговорите за прекратяване на войната. Той е предложил разведряване на обтегнатите отношения, отбелязват от пакистанското външно министерство.Предложението към Хан представлява голяма промяна на отношението на Тръмп, който често критикуваше Пакистан.Доналд Тръмп иска да сложи край на 17-годишния конфликт между Кабул и талибаните.Американски представители отдавна притискат Пакистан да окаже влияние върху лидерите на талибаните, които според Вашингтон се намират в пакистанската държава.В момента САЩ имат 14 000 войници в Афганистан.", "date": "2018.12.03", "title": "Тръмп моли Пакистан да помогне за установяване на мир в Афганистан"}
{"url": "https://news.bg/crime/balgariya-ne-e-dala-brendo-na-italiya-i-na-rumaniya.html", "text": "Българските власти не са предоставили Евелин Банев-Брендо нито на Италия, където е осъден на 20 г. затвор, нито на Румъния, където го чакат 10,5 г. затвор, пише \"24 часа\".Още през юни 2017 г. Италия е поискала Евелин Банев-Брендо да бъде екстрадиран от България. Тогава за него е издадена присъда от 20 г. затвор за трафик на кокаин от Южна Америка до Европа. Това става ясно от документи по делото в Рим.Няма обяснение защо кокаиновият крал (\"Кокаинови крале\" беше наречена операцията през месец май 2012 г., при която бяха арестувани 30 души за трафик на кокаин - б.р.) не е изпратен с белезници в Италия. Най-вероятната причина е, че по това време той има висящо дело в България за пране на пари, което е с приоритет.Две седмици след присъдата в Италия излиза и окончателната по делото му за трафик на кокаин в Румъния. Наказанието е 10,5 г. затвор.През април 2018 г. Брендо бе осъден за 6 г. за пране на пари от наркотрафик, разследването по което е от 2007 г., но службите още го издирват, за да влезе той в затвора.Последната публична поява на Евелин Банев е от март 2017 г., когато лично чу от апелативния съд в София присъдата си за прането на пари.След това станаха публично известни неговите присъди от Италия и от Румъния. През това време трябваше да се произнесе Върховният касационен съд (ВКС). След като решението беше публикувано през април, той логично не беше открит, за да го откарат в затвора.Европейската заповед за арест беше издадена 3 месеца след окончателната присъда в България. Процедурата е тромава и в случая е спазена.Решението на съда се праща в прокуратурата, която трябва да изпълни наказанието. Оттам нареждат на съдебната охрана да открие Брендо на домашния му адрес. Следва посещение. После доклад и случаят се предава на МВР, за да издирват осъдения беглец.Припомняме, преди две седмици от Според присъдата му в България това е сумата, спечелена от наркотрафик до 2005 г., която е изпрал с инвестиции в недвижими имоти у нас. На негово име няма нищо, но фирми на негови приближени имат хотели, бизнес сгради, парцели около София, магазини.Подобно дело има и срещу бившите барети Пламен Галев и Ангел Христов, известни като \"Братя\" Галеви. Процесът е от 10 г. и още е на първа инстанция без решение. Галев и Христов пък бяха осъдени за изнудване на собственик на таксита в Дупница. Избягаха през 2012 г. също както Брендо - преди ВКС да реши окончателно делото им.Според изданието има три версии защо Брендо се измъкна от правосъдието, въпреки че 3 държави го осъдиха на затвор.Първата и най-конспиративна гласи, че Брендо е помагал на чужди служби за сигурност в борбата с наркотрафика. В трите дела, по които е осъден, става дума за разбити канали за трафик на кокаин. В България Брендо е осъден, защото е прал пари от каналите на Атанас Генов и Ивайло Хаселбарт. И двете организации са разбити през 2000 и 2005 г., босовете са излежали присъдите си, а дрогата е заловена.През 2012 г. италианските карабинери провеждат поредната акция срещу трафика на кокаин в периода 2006 до 2008 г. Организатор и финансист е Евелин Банев, за което го уличават в самопризнания и хора от неговата банда - българинът Радослав Атанасов и италианецът Антонио Мелато. Над 800 кг от този канал също са задържани.През 2011 г., докато Брендо още е на свобода, в Румъния пропада и сделката му за 51 кг кокаин с агент под прикритие. Дрогата е конфискувана.Когато Евелин Банев е в италианския арест, през декември 2012 г. испанската полиция залавя кораба \"Св. Николай\" с български екипаж на борда. Натоварен е с 2,7 тона кокаин. Връзката на Брендо с дрогата не е доказана.През февруари 2014 г. в териториалните води на Франция е проверен кораб, превозващ коли от рали \"Дакар\". В гумите на колите са намерени 1,4 тона кокаин. В България се обискират офиси на бизнесмен, за когото се предполага, че е свързан с трафика. Той и съпругата на един от членовете на бандата на Брендо имат общ бизнес. Нищо от това не се доказа.Месец след операцията на френските власти Брендо е освободен от италианския арест и си идва в България. Той е жив, на свобода, с проспериращ бизнес, въпреки всички заловени пратки за няколко милиарда.Втората, по-вероятна версия за бягството на Брендо, е свързана с три елемента - бавно правосъдие, вратички в закона и добри адвокати.Всички от организацията на Брендо бяха екстрадирани в Италия и останаха там да излежават присъдите си след операция \"Кокаинови крале\". Той също беше екстрадиран заради разследването, но с условие да бъде върнат в България, заради висящо дело за пране на пари, по което получи 6 г. затвор.Според изданието, бавното правораздаване в България е основната причина Брендо да не лежи зад решетките. В Италия и в Румъния делата приключиха за 5 г., а в България - за 12 г.Третата версия са пропуск на службите за сигурност в България, които са изпуснали Брендо да се измъкне от правосъдието в три държави. До влизането в сила на първата от тях - тази в Румъния, Банев се разхождаше свободно и без охрана в София.През 2008 г. в единственото си интервю Брендо споменава, че е бил задържан по-рано, защото е отказал на тогавашния вътрешен министър Румен Петков да стане свидетел срещу Маргините. Красимир и Николай Маринови са в ареста по обвинение, че са подготвяли убийствата на ген. Любен Гоцев, Иван Тодоров-Доктора и бизнесмена Никола Дамянов. Според Брендо разговорът му с Петков е бил в служебния автомобил на ексминистъра. По-късно Румен Петков отрече за такава среща. Брендо и Маргините се познават още от спортното училище, където са тренирали борба. След това са имали и съвместен бизнес.Евелин Банев е трябвало да бъде арестуван още през 2008 г. по аферата \"Кокаинови крале\", но той е бил предупреден. За това разказа в интервю прокурорът Джузепе Джорджино. Същата година в Хага ЕС провежда съвещание на прокурори и полицаи от няколко държави във връзка с канала за кокаин, организиран от Брендо. Ден след като доклад от срещата е раздаден на участниците, Брендо предупреждава партньорите си в Италия, че се готвят арести. Още не е ясно кой е предупредил Брендо.На 5 март 2013 г. сутринта пред дома си на столичния бул. \"Александър Пушкин\" е отвлечена дъщерята на Брендо - Лара. Тогава баща ѝ е в ареста в Италия. Отвличането на детето се случва ден преди първото заседание по делото срещу Брендо. На него той не казва нито дума. На 6 април Лара се появява на сигурно място - пред сградата на 6-о районно управление на МВР в София. Невредима. Майка ѝ Моника твърди, че е платен откуп от 500 хил. евро, но няма никакви доказателства за това.", "date": "2018.12.03", "title": "България не е дала Брендо на Италия и на Румъния"}
{"url": "https://news.bg/regions/bezdomnik-podpali-kashta-i-edva-ne-zagina.html", "text": " Бездомник пострада тежко при пожар в изоставена къща, предаде Областната дирекция на МВР във Варна.Инцидентът станал вчера, 2 декември. Около 13.40 часа постъпил сигнал за пожар в стая от изоставена къща в град Аксаково. Предполага се, че пламъците лумнали заради небрежност при боравене с открит огън.В пожара 69-годишният мъж, който се бил установил в къщата, едва не загинал.Към момента той е настанен за лечение с опасност за живота.", "date": "2018.12.03", "title": "Бездомник подпали къща и едва не загина"}
{"url": "https://news.bg/int-politics/frenskiyat-premier-tarsi-izlizane-ot-krizata-s-protestite-chrez-opozitsiyata.html", "text": "Френският премиер Едуар Филип се срещна с опозиционни лидери в опит да се реши кризата с протестите на \"жълтите жилетки\" срещу високите разходи за живот, довели до безредици и вреди както на Париж, така и на икономиката, съобщава \"Ройтерс\".Хотелските резервации намаляват, търговците на дребно са на загуба, инвеститорите са обезпокоени, а бензиностанции се оплакват от липса на гориво. След среща с премиера, опозиционният лидер и дясно центрист Лоран Уокиз коментира, че правителството не е успяло да разбере дълбочината на обществения гняв.\"Единственият резултат от тази среща беше разискване в парламента. Това, от което се нуждаем, са жестове, които успокояват, а те трябва да се раждат от едно решение, което всеки французин чака: намаляване на данъците\", обясни той.\"Жълтите жилетки\" са предимно от сериозно притиснатата средна класа и от работническата класа, които живеят извън големите градове, но те нямат ясно ръководство, което прави разговорите още по-сложни за правителството.\"Да направим малки жест и след това да заметем проблема под килима, както винаги се прави през последните 30 години, не помага по никакъв начин за решаване на по-дълбоките структурни проблеми\", заяви говорителят на правителството Бенжамин Гриво.Обществената подкрепа за \"жълтите жилетки\" остава висока, като седем от всеки 10 души подкрепят протеста, сочи проучване на общественото мнение, проведено след сблъсъците в събота.Макрон казва, че увеличенията на данъка върху горивата са част от усилията му за борба с изменението на климата, като иска да убеди френските шофьори да сменят автомобили с дизелови двигатели за по-малко замърсяващи. Правителствата от цял ​​свят започнаха двуседмична конференция в Полша, за да се опитат да наложат мерки за предотвратяване на най-вредните последици от глобалното затопляне, протестите подчертават колко скъпи биха били някои от тези действия.Кристоф Чаленкон, един от осемте полу-официални говорители на \"жълтите жилетки\", коментира, че няма да влезе в преговори само за \"да преговорят за фъстъци\". , само засилва възгледите сред протестиращите, че той е част от градския елит, презрителен за техния свят. ", "date": "2018.12.03", "title": "Френският премиер търси излизане от кризата с протестите чрез опозицията"}
{"url": "https://news.bg/politics/raychev-sochi-izhod-dvugodishno-upravlenie-bsp-i-gerb-no-bez-borisov.html", "text": "Дежа вю в протестите срещу кабинета \"Борисов 3\" видя социологът Андрей Райчев. И в тези протести той чува искания за мажоритарен вот и Велико Народно събрание. Искането за Велико народно събрание (ВНС) е проява на невротизъм, според него. Това е симптом на зацикляне, коментира Райчев.Невротично е и поведението на властта, по мнението му.Той коментира ремонта на столичната улица \"Граф Игнатиев\". Сравни го с торта, която общината дава на софиянци. Само че вместо захар, общината е сложила сол, а сметаната е вкисната. Това е комплекс, изтъкна Андрей Райчев.Кабинетът е на 70 седмици. В 50 от тях има скандали. Последният е, че властта живее в апартаменти на приятели. До 17 декември той очаква поне още един грандиозен скандал на властта.В момента гледаме, както той се изрази, нещо, което напомня да пукнеш цирей преди да е узрял. В настоящите протести не са излезли хора, които не могат повече.Протестът не е на основата \"не мога\", а на \"не искам\", както обясни Андрей Райчев. Това не е набъбнал цирей, но не е нещо, с което можеш да се справиш просто ей така, коментира той. Това е недоволство срещу живота като такъв, обясни социологът.А дали е възможна появата на нов субект, той анализира, че претенденти за момента са Румен Радев, Слави Трифонов и Мая Манолова. Случаят с Трифонов той определи като: \"В очакване на Годо\". Не е ясно омбудсманът къде ще се впише, а спрямо президентския проект е скептичен.Манолова има феноменален рейтинг, тя е феномен, харизма, каза социологът. Над 30% от софиянци биха гласували за нея. Избирателите отиват на вот като на сватба, без да осъзнават какво произтича от изборите, според него.Изход Райчев вижда в договор между БСП и ГЕРБ за управление в срок до две години, но без Бойко Борисов.ДПС най-дълго е управлявало, продължи с коментарите той. ДОСТ постави ДПС на смъртно легло, изтъкна още социологът. Те държат пистолета на масата, но в него няма патрони, обясни за ролята на партията на Лютви Местан. Премиерът овладял ситуацията с евентуалната турска намеса в държавните дела. Ахмед Доган обаче не служи на Анкара, според него. ДПС не се подчинява на турски интереси и не работи за ислямизация.", "date": "2018.12.03", "title": "Райчев сочи изход – двугодишно управление БСП и ГЕРБ, но без Борисов"}
{"url": "https://news.bg/education/patyat-kam-blagosastoyanie-e-obrazovanieto-ubeden-donchev.html", "text": "\"Образованието трябва да е първият приоритет на държавата, но това не е достатъчно, трябва да бъде приоритет и на обществото\". С тези думи вицепремиерът Томислав Дончев откри Национален форум за иновации в образованието в София Тех парк.\"В известна степен е нелепо. Образованието трябва да гледа поне 15 или 20 години напред\", подчерта Дончев. Често се случва, според него, самата матрица на образованието да изглежда като по-скоро преди 100 години. Образователният процес не се е променил чак толкова обаче според Дончев.Абсолютно е безсмислено да се опитваме да натъпчем главата на ученици с още и още знания, когато информацията е на няколко клика с мишката, изтъкна той. Далеч по-важното умение е да се научиш да учиш, да се научиш да отсяваш, коя е по-важна информация, коя е по-истинска, подчерта вицепремиерът.Дончев изрази мнение, че често коментираме императивите, свързани с благосъстоянието на страната, говорим за икономика, за машини, за тръби, за железници, за магистрали. Няма друг път обаче за подобряване на благосъстоянието, освен образованието, изтъкна Дончев. От това зависи какви ще бъдат ръководителите, инженерите, счетоводителите, юристите след 20 години. \"Това трябва да е нашата цел\", подчерта Дончев.", "date": "2018.12.03", "title": "Пътят към благосъстояние е образованието, убеден Дончев"}
{"url": "https://news.bg/world/sasht-uspeli-da-ubedyat-nato-che-rusiya-e-narushila-yadreniya-dogovor-ot-1987-g.html", "text": "САЩ са успели да убедят членките на НАТО, че Русия е нарушила условията по Договора за ликвидиране на ракетите със среден и малък обсег. Вашингтон е предал разузнавателна информация на страните членки. На 4 декември на среща на външните министри на държавите членки ще бъде отправена критика по адрес на Москва, пише \"Комерсант\".Директорът на националното разузнаване на САЩ Даниел Коутс е разказал американската версия за нарушенията на Русия.Изпитанията на ракетата 9М729, която може да носи ядрена и конвенционална бойна глава, са завършени през 2015 г. В началото при изпитанието на ракетата е използвана стационарна пускова установка с обсег на действие 500 километра, което е позволено от договора, ако ракетата е с морско и въздушно базиране. Впоследствие ракетата е изпитана с мобилна пускова установка в рамките на 500 километра, разяснил Коутс.Той добавил, че руснаците използват комбинирана схема за летателни полети, за да се прикрие потенциалът на новата ракета. Топ разузнавачът подчертал, че руснаците потенциално снабдяват няколко дивизиона с 9М729. Коутс пояснил, че Москва иска да има възможността за нанасяне на удари по европейски държави, които са членки на НАТО.Германия приема като убедителна информацията на САЩ, че Русия нарушава договора.Договорът е подписан от генералния секретар на Централния комитет на КПСС Михаил Горбачов и американския президент Роналд Рейгън на 8 декември 1987 г. във Вашингтон. Класификация на ракетите според Договора: от 1000 до 5500 км - ракета със среден обсег и от 500 до 1000 км - ракета с малък обсег на действие.", "date": "2018.12.03", "title": "САЩ успели да убедят НАТО, че Русия е нарушила ядрения договор от 1987 г. "}
{"url": "https://news.bg/education/valchev-iska-inovativni-uchilishta-a-ne-inovativno-ministerstvo.html", "text": "Министърът на образованието Красимир Вълчев е уверен, че не Министерството, а иновативните училища и креативните учители ще променят образователната система. Това стана ясно на Националния форум за иновации в образованието, който ще се проведе днес в София Тех парк.Днешното образование очевидно не може да бъде производствена система, коментира той по отношение сравнението на системата с икономическите отрасли.Системата ще се променя и развива откъм образователните институции, а не обратно. Обърнатата пирамида на развитие залага на директорите и учителите.Иновативни да бъдат всички училища, а не само тези, които са одобрени по проект, призова Вълчев и обясни, че училището на бъдещето трябва да изследва, да възпитава и да провокира креативност, а учениците не трябва да бъдат само ползватели.Иновациите имат нужда от допълнително финансиране, но всички училища и детски градини трябва да бъдат подкрепени финансово.На подзаконово ниво бихме могли да създадем повече нормативни предпоставки, създаване на нови интегрирани предмети и нови методи на обучение, изтъкна Вълчев, след като подчерта ролята на Закона за предучилищното и училищното образование в сферата на дигитализацията и развитието на иновациите в образованието.Проблемите и предизвикателствата пред всяко едно училище, конкретни мерки и добри практики бяха сред акцентите в националната конференция. На нея присъстваха партньори, директори и учители. Презентации от иновативни училища в цялата страна показаха пътя на иновативното развитие в образователната система.", "date": "2018.12.03", "title": "Вълчев иска иновативни училища, а не иновативно министерство"}
{"url": "https://news.bg/regions/dete-ot-haskovo-stana-porednata-zhertva-na-telefonna-izmama.html", "text": " 12-годишно момче от Хасково стана поредната жертва на телефонна измама, съобщиха от Областната дирекция на МВР.Вчера в 13.00 часа в полицията постъпил сигнал от 40-годишна жена. Тя съобщила, че половин час по-рано на домашния телефон в дома й позвънил мъж, който се представил за полицейски служител. Измамникът успял да заблуди сина й по схемата \"съдействие на полицията\" и го заплашил.Момчето събрало всички налични пари в дома си - общо 3700 лева, 1000 евро и 600 турски лири. То спазило инструкциите на измамника и ги оставило под пейка до входа на втора поликлиника в Хасково.Работата по случая продължава. Образувано е досъдебно производство.", "date": "2018.12.03", "title": "Дете от Хасково стана поредната жертва на телефонна измама"}
{"url": "https://news.bg/world/tramp-iska-kim-chen-un-da-znae-che-go-haresva-i-shte-mu-izpalni-zhelaniyata.html", "text": "Президентът на Южна Корея Мун Дже-ин съобщи, че Доналд Тръмп е заявил пред него, че \"много приятелски гледа\" на севернокорейския лидер Ким Чен-ун и иска да му изпълни желанията, ако изостави ядрените оръжия, информира АП.КНДР иска от САЩ гаранции за сигурността на страната и премахване на международните санкции.От пресцентъра на държавния глава на Южна Корея обявиха, че Тръмп е поискал от Мун да предаде тези послания на лидера на КНДР, ако посети Сеул през тази година, както Ким Чен-ун по-рано обеща. Мун говори пред журналисти на борда на президентския самолет на път за Нова Зеландия от Аржентина, където той проведе разговори с Тръмп в рамките на Г-20.\"\", отбелязал Мун Дже-ун.Южнокорейският президент и Тръмп са се съгласили по време на срещата, че посещението на Ким в Сеул ще изиграе \"много положителна роля\" в американско-севернокорейската ядрена дипломация. Мун пояснил, че не е ясно дали Ким ще посети Сеул до края на годината, тъй като това зависи от севернокорейския лидер.През уикенда Тръмп обяви, че следващата среща с Ким Чен-ун може да се проведе през януари или февруари 2019 г. Американският държавник добави, че се обсъждат три места за среща, но отказа да ги разкрие.", "date": "2018.12.03", "title": "Тръмп иска Ким Чен-ун да знае, че го харесва и ще му изпълни желанията"}
{"url": "https://news.bg/regions/proverki-v-targovskite-obekti-predi-nikulden.html", "text": "Започват ежегодните проверки по обектите от търговската мрежа преди Никулден.В хода на проверките на служителите от Българската агенция по безопасност на храните (БАБХ) ще се следят за това каква риба предлагат търговците.Проверките на БАБХ ще се извършват на територията на цялата страна и ще продължат до 7 декември.На извънредни инспекции във връзка с пазаруването преди празника тръгват и служители от Изпълнителната агенция по рибарство и аквакултури (ИАРА) и Комисията за защита на потребителите (КЗП).Освен крайните обекти във веригата ще се проверяват и водоеми за развъждане на жива риба, обекти за отглеждане на аквакултури, за производство и търговия на едро с риба и рибни продукти, складове, пазари и борси, както и заведения за обществено хранене, пише \"Дарик\".", "date": "2018.12.03", "title": "Проверки в търговските обекти преди Никулден"}
{"url": "https://news.bg/int-politics/frenskiyat-ministar-na-ikonomikata-prizova-za-barzo-namalyavane-na-danatsi.html", "text": "Министърът на икономиката и финансите на Франция Бруно льо Мер предлага намаляване на данъците в страната и намаляване на правителствените разходи, съобщават \"Ройтерс\" и ТАСС.\"Повече държавни разходи, повече дълг и най-накрая повече данъци - това е лошата реалност от последното десетилетие. Да, данъците стават претекст за насилие, да, работата не се плаща достатъчно добре във Франция, но се обръщаме към политика, която ще ни позволи да плащаме по-добре. Заплатите ще бъдат по-високи - това е червена линия на нашия икономически избор\", обясни той на пресконференция .\"В резултат на това сега е необходимо да се ускори намаляването на данъците, но това ще изисква ускоряване на съкращенията при държавните разходи и решихме да се придържаме към тази посока - по-малко държавни разходи - по-малко данъци - това е условие за възстановяването на Франция, това е условие за просперитет на всички французи\", допълни той.От движението на \"жълтите жилетки\" са изпратили комюнике от 42 искания до правителството до депутатите и някои медии.Те включват забрана за увеличаване на данъците, повишаване на минималната работна заплата, намаляване на периода за пенсиониране от 62 на 60 години, намаляване на държавните разходи за длъжностни лица, затягане на контрола върху нелегалната миграция и много други.Френският президент Еманюел  по социално-икономическа политика въпреки протестите в страната. Той обеща \"през следващите седмици да вземе допълнителни решения\" в областта на социално-икономическата политика.Въпросът за въвеждането на извънредно положение във връзка с уличните бунтове във Франция не е в дневния ред на правителството. Това съобщи държавният секретар в Министерството на вътрешните работи на Франция Лоран Нунес.Той коментира, че извънредното положение, което вътрешният министър Кристоф Кастанер не изключи в събота, \"е само една от възможностите за противодействие на размириците, но в момента този въпрос не е в дневния ред. Разглеждаме всички възможности\", допълни той.Нунес осъди насилието, по улиците на френските градове, особено в Париж. \"Насилието срещу полицията е много сериозно. Хулиганите започнаха да показват агресия срещу служителите на реда от сутринта\", обясни той.\"Целта им беше да подкопаят републиканските ценности. Това беше атака срещу републиката\", добави Нунес. Припомняме, в събота във френската столица  Самите протести обаче в първия зимен ден бяха белязани предимно от действията на крайните и леви, и десни движения. По информация на АФП са задържани 412 души., а протестиращи срещу ситуацията в страна са описани, като изпитващи неудовлетворение и презрение в  на горивата във Франция.Спонтанното народно , повече от две седмици  блокира пътища, като поставя едно от най-големите и най-устойчиви предизвикателства, пред които Еманюел Макрон се изправя в своето 18-месечно президентство.", "date": "2018.12.03", "title": "Френският министър на икономиката призова за бързо намаляване на данъци"}
{"url": "https://news.bg/regions/zhena-zagina-pri-pozhar-v-zhilishten-blok-v-pernik.html", "text": "Жена загина при пожар в Перник, съобщават от Областната дирекция на МВР.Инцидентът станал вчера, около 9.00 часа сутринта. След като бил подаден сигнал за пожар на междуетажна площадка в жилищен блок на ул. \"Ю. Гагарин\", на мястото се отзовал екип огнеборци. Те потушили пламъците, които били между 6-тия и 7-мия етаж на сградата, и открили труп на жена. Самоличността й все още не е установена.Работата по случая продължава. Образувано е досъдебно производство.", "date": "2018.12.03", "title": "Жена загина при пожар в жилищен блок в Перник"}
{"url": "https://news.bg/crime/pravilata-za-bonusite-v-agentsiyata-po-vpisvaniyata-ne-bili-promeneni-zaradi-shefkata.html", "text": "За получаване на бонуси в Агенцията по вписвания не е фигурирало условие за брой отработни дни в рамките на тримесечието. Променени са правилата, но не специално за председателя на Агенцията но вписвания Габриела Козарева.Дори 5 дни да си бил на работа през това тримесечие, ще получиш бонус, стана ясно от думите на правосъдния министър Цецка Цачева пред bTV.Припомняме, че  във вторник, 10 август 2018 г. От Агенцията по вписванията тогава обявиха, че причините са технически и очакваха регистърът да бъде пуснат още на същия ден. Това обаче не се случи.На 17 август, след  бившият председател на Агенцията по вписванията подаде оставка след като ден по-рано бе заявила, че няма намерение. Срещата не бе оповестена предварително, като и до този момент няма яснота по темите на разговора.Въпреки изказаните опасения и критики и до този момент няма ясна информация на какво се дължи срива в най-важния за функционирането на икономиката регистър. , като това включва и вина по неизпълнение на задължения и отговорности.От \"Правосъдие за всеки\" настояха  за ситуацията.Месеци по-късно не е ясна нито причината, нито мерките, които са взети, за да се избегне нов срив на основната база данни за бизнеса в страната.В Агенцията по вписванията има 3 вида вътрешни правила, които са изменяни от всеки изпълнителен директор по няколко пъти, стана ясно от думите на Цачева.\"4805 лв. не мога да кажа на кого е даден този бонус. Не съм чела доклада (за бонусите - б. р.), единствените данни от вестник \"Сега\", каза правосъдният министър. Според нея няма нарушение на наредбата за заплатите в Държавната агенция. Препоръката е да има единни правила.Не бива кризата с Търговския регистър да се пренася изцяло в Агенцията по вписванията. Агенцията не е прекъсвала своята работа. Би било несправедливо, ако хората, които са работили, те не получат за своята работа определени бонуси, заяви Цецка Цачева.За Нова година няма плащания в администрацията. 13-та заплата - няма такова понятие, каза Цачева.Помолена да коментира предвижданите глоби в 44-то народно събрание от 750 лв. при отсъстъствие на депутат, Цачева, която бе председател на предишния парламент, заяви: \"Не познавам в детайли ситуацията в момента\".Тя бе категорична, че българското гражданство не се раздава, то се получава при различни основания, когато се полагат. Българското гражданство е като акт, който финализира сложен състав от други институции.Относно неяснотата за бъдещето на Държавната агенция за българите в чужбина Цачева каза, че може да се върне предишното положение преди нейното създаване - компетенцията на ДАБЧ да се разпредели между различни ведомства.", "date": "2018.12.03", "title": "Правилата за бонусите в Агенцията по вписванията не били променени заради шефката"}
{"url": "https://news.bg/society/obezshteteniya-za-maychinstvo-predi-nova-godina-obeshta-noi.html", "text": "Обезщетенията за майчинство и отглеждане на малко дете за декември ще бъдат изплатени преди Нова година, обеща Националният осигурителен институт.Промяната в графика за изплащане е заради предстоящите празници. От НОИ уверяват, че вместо в началото на януари догодина всички, които имат право на обезщетения за бременност и раждане и отглеждане на малко дете, ще получат парите по сметките си още на 27 декември тази година.За ноември графикът остава непроменен. Предвижда се средствата да бъдат преведени на 4 декември.Пълната информация за всички осигурителни плащания на НОИ се публикува всеки месец в специален календар за изплащане на пенсии и обезщетения от ДОО в рубрика \"За потребителя/ Полезна информация\" на интернет страницата на института.", "date": "2018.12.03", "title": "Обезщетения за майчинство преди Нова година обеща НОИ"}
{"url": "https://news.bg/crime/zadarzhaha-23-godishen-ubil-mayka-si-v-tervelsko-selo.html", "text": "Окръжната прокуратура в Добрич задържа за срок до 72 часа, 23-годишният Кадир Р., обвиняем за убийството на родната си майка.На 2 декември след полунощ Кадир и съпругата му се върнали след гостуване в свои приятели. В дома им в тервелско село помежду им възникнал конфликт. Скандалът събудил майката на обвиняемия, която се опитала да разтърве сина и снаха си. Кадир ударил майка си и съпрузите продължили разправията в стаята си.51-годишната жена отново се опитала да спре скандала между двамата. Тогава Кадир я ударил отново. Майка му паднала на земята и починала. Тежка черепно-мозъчна травма е причината за смъртта й.Действията по разследването на семейната драма, завършила с убийството на 51-годишната Р.А. продължават под ръководството на Окръжната прокуратура в Добрич.", "date": "2018.12.03", "title": "Задържаха 23-годишен, убил майка си в тервелско село"}
{"url": "https://news.bg/world/guterish-klimatichnite-promeni-sa-vapros-na-zhivot-i-smart.html", "text": "Светът се отклонява от плана си да предотврати катастрофална промяна на климата. Това предупреди генералният секретар на ООН Антонио Гутериш при официалното откриване на срещата на върха COP24 в Полша, съобщава АФП.След поредица от доклади за околната среда, които показват, че човечеството трябва да предприеме сериозни мерки за драстично намаляване на парниковите емисии, за да предотврати гибелно за Земята глобално затопляне, Гутериш заяви пред делегатите, че \"ние все още не правим достатъчно, не се движим достатъчно бързо\".Според Гутериш, цитиран от ДПА, светът е \"потънал в големи проблеми с изменението на климата\".\"\", подчерта той.\"\", смята Гутериш.Близо 200 държави се подписаха под Парижкото споразумение от 2015 г. През този месец те трябва да финализират правила за ограничаване на средната температура под 2 градуса по Целзий и безопасен праг от 1,5 градуса по Целзий, ако е възможно.Но отговорът на човечеството е далеч от тези цели. Земята е изправена пред все повече горски пожари, екстремна суша и мегабури, както и покачване на морското равнище.Конференцията се провежда в южния полски град Катовице. Тя ще продължи две седмици.Срещата беше предшествана от демонстрации с искане за защита на климата. През уикенда десетки хиляди протестиращи излязоха по улиците на Берлин, Кьолн и Брюксел. Те настояваха за промяна в посоката на енергийната политика.", "date": "2018.12.03", "title": "Гутериш: Климатичните промени са „въпрос на живот и смърт”"}
{"url": "https://news.bg/health/vapreki-limitite-vma-privlicha-poveche-patsienti-i-nyama-dalgove.html", "text": "Над 9,5 млн. лева са заделени за ремонт и нова апаратура за централната и на периферните военно-медицински болници. Това заяви директорът на ВМА ген. проф. Венцислав Мутафчийски.По отношение финансовата част от тази година ВМА няма дългове нито към Българската банка за развитие, нито към доставчиците, похвали се той.Въпреки лимитите, наложени от НЗОК, имаме по-голям приход от миналата година със 7 млн. лева. За допълнителни възнаграждения са отишли 2,2 млн. лева. Това ще е основната линия за 2019 г. - усъвършенстване на базата и удовлетвореност на заплащането.Има намаляваща тенденция към напускане на медицински сестри, изтъкна Мутафчийски за тенденцията в болницата по отношение голямото текучество на медицински персонал. Този процес е спрян до 50 души на година, докато към 2014 година броят на напусналите е достигал 200 души.Предстои доставката на нов ядрено-магнитен резонанс. Нова рентгенова апаратура, както и томография от последно поколение са част от подобряването на системата и условията, в които работят специалистите.\"Всеки български военнослужещ има право на еднакво осигуряване във всички болници, затова ВМА насочва усилия и в периферните болници\", каза още началникът.Иновативни за страната операции са извършвани във ВМА, а отделението по травматология запазва водещото си място в страната, отбеляза Мутафчийски.Очаква се ръст с около 15% на приетите болни. Над 127 000 прегледа са извършени за изминалата година. С 3000 души повече е приела болницата, като към края на годината са били 32 000 души.Състоянието на здравното заведение се подобрява само когато екипът е убеден в идеята, че ВМА е кауза, подчерта Мутафчийски. Той подчерта наградата от ЮНЕСКО, с която ВМА е първата болница в класацията с такова отличие.\"Особено сме удовлетворени, че съмишлениците стават все повече\", допълни началникът.На тържествената церемония за годишнината от създаването на Военномедицинска академия присъства и кметът на София Йорданка Фандъкова. Тя акцентира за модернизацията и условията на лечение. \"И най-добрата апаратура без човешкия потенциал ще остане неизползваема\", категорична беше Фандъкова.Тя пожела все повече млади хора, мотивирани и с интерес да станат част от екипа на Академията, както и повече излекувани пациенти.Знаем, че да служиш на здравеопазването във ВМА е мисия, заяви зам.-председателят на Народното събрание Явор Нотев, който благодари на целия лекарски състав за всеотдайната работа.По случай 127-годишнината от създаването на Военно-медицинска академия паметникът на милосърдието пред сградата беше окичен с венци. Празникът беше почетен от военни части на тържествена церемония.", "date": "2018.12.03", "title": "Въпреки лимитите, ВМА привлича повече пациенти и няма дългове"}
{"url": "https://news.bg/politics/karakachanov-zadarzhaniyat-za-terorizam-balgarin-ne-e-izoliran-sluchay-sred-romite.html", "text": "Законът за вероизповеданията трябва да ограничи възможностите за политика в религията и най-вече радикалния ислям. Това заяви вицепремиерът и министър на отбраната Красимир Каракачанов, който е в Русе, цитиран от bTV.Каракачанов коментира и случая със . Припомняме, миналата седмица стана ясно, че български гражданин и австриец с българо-турски корени са осъдени в Австрия по обвинение, че планирали терористично нападение.По думите на военния министър задържаният в Австрия българин не е изолиран случай сред ромския етнос.\"Не е единственият български гражданин от цигански произход, който е зарибен от радикалния ислям. За съжаление казвам, не е единственият случай. Забележете неговото движение, то минава през Пазарджик. В Пазарджик, помните, имаше и има един процес срещу радикалния ислям...\", припомни вицепремиерът, визирайки делото за проповядването на радикален ислям срещу .\"На циганското население политиците в България най-накрая трябва да спрат да гледат като на евтин електорат, който купуват за 20-30 лв. или прикриване на дребните им престъпления, за да печелят гласове, и след това ги оставят да правят каквото искат\", отсече Каракачанов.", "date": "2018.12.03", "title": "Каракачанов: Задържаният за тероризъм българин не е изолиран случай сред ромите"}
{"url": "https://news.bg/crime/advokatite-na-ivancheva-veroyatno-shte-iskat-otvod-na-prokurori.html", "text": "Адвокатите на Десислава Иванчева се заканиха да искат отвод на прокурорите по делото срещу бившия кмет на столичния район \"Младост\" за корупционната афера, информира БНР.Очаква се това да стане в самото начало на поредното заседание по делото.Началото на съдебното заседание обаче се бави, тъй като третият обвиняем по случая Петко Дюлгеров все още не е транспортиран в сградата на Специализирания наказателен съд, допълват от общественото радио.", "date": "2018.12.03", "title": "Адвокатите на Иванчева вероятно ще искат отвод на прокурори"}
{"url": "https://news.bg/crime/sadyat-pernichanin-vilnyal-v-bolnitsa.html", "text": " Съдят перничанин за хулиганство и трошене на болнична апаратура.Инцидентът станал на 17 август тази година. Обвиняемият с инициали А.Л. посетил хирургичен кабинет в Спешното отделение в МБАЛ \"Рахила Ангелова\" в Перник. Поводът били травми, за които той настоял да му се извърши повторен медицински преглед. Поискал да се редактира и амбулаторният лист, който му бил издаден за случая. Лекарят обаче отказал да изпълни искането на мъжа и той си тръгнал.По-късно вечерта в дома си след употреба на алкохол обвиняемият си припомнил случилото се в болницата. Той се ядосал и решил да се върне и да вдигне скандал.А.Л. пристигнал пред входа на Спешното отделение на болницата около 3 часа през нощта. По това време там се намирали санитар и медицинска сестра. Обвиняемият влязъл вътре и без да обръща внимание на последвалите го медицински служители, се насочил към хирургичния кабинет, в който нямало никого. Агресивният мъж рязко отворил вратата на кабинета и я деформирал. После взел метален стол и го хвърлил към прозорците, в резултат на което стъклопакетът на единия се счупил, а дограмата на другия се деформирала. След това мъжът обърнал операционната маса и метална етажерка, а накрая унищожил множество медикаменти.За случващото се бил подаден сигнал на телефон 112. На мястото пристигнали полицейски служители, които задържали хулигана.Впоследствие спрямо мъжа било образувано досъдебно производство.Предстои съдът да насрочи разпоредително заседание по делото.", "date": "2018.12.03", "title": "Съдят перничанин, вилнял в болница"}
{"url": "https://news.bg/politics/goranov-veroyatno-vse-neshto-sam-nastapil-no-ne-ruska-mina.html", "text": "Вероятно все нещо съм настъпил, но не е руска мина, както каза преди време господин Местан. Това заяви в ефира на Нова телевизия финансовият министър Владислав Горанов по повод , която се извършва срещу него за , който ползва, но е собственост на бизнесмена Сариев. Горанов обаче не смята, че е \"сготвен\", тъй като \"няма такова нещо като благоразположение на прокуратурата\".Горанов обясни, че е започнал да живее в него, след като децата и съпругата му са получили сериозна уплаха при . Тогава са живеели на 10-тия етаж от 16 етажа. Този имот е записан в данъчната му декларация. Да приеме предложението да ползва апартамента на Сариев, Горанов е направил след дълъг и сериозен размисъл. По думите му той  и е заявил това и при проверката. Затова е и декларирал състоянието. \"Нека проверят дали кръстника ми е печелел обществени поръчки. Ако не е - не съм в конфликт на интереси\", посочи Владислав Горанов.Финансовият министър дава много публични търгове... Аз като отшелник ли да живея, за да не ме обвинят в конфликт на интереси, заяви още Горанов.Финансовият министър каза, че е имал \"няколко посещения\" във Върховната касационна прокуратура (ВКП). Горанов уточни, че той и семейството му ползват жилището, докато, да речем, при Цветан Цветанов, имало право на собственост. Попитан и дали мисли да си прави собствено жилище, финансовият министър отговори, че не мисли в тази насока.Министърът призна и че синът на Сариев - Христо, работел във финансовото министерство като експерт по макроикономически прогнози, но е напуснал през 2015 година, за да учи докторантура в Оклахома.По темата за увеличението на застраховката \"Гражданска отговорност\" и предлаганата система \"бонус - малус\" финансовият министър посочи, че темата е била излишно раздухана от застрахователния сектор след решението на ВКС за разширяване на кръга на обезщетяваните лица при пътнотранспортни произшествия. По думите му темата е раздувана \"спекулативно\", а допълнително на това е левицата се е включила с нагнетяване на напрежението.Горанов подкрепи промените в Кодекса за застраховането да има 5000 лева лимит обезщетение за по-далечни роднини при смърт на техен близък на пътя. По думите му така \"смутът за \"Гражданска отговорност\" е париран\".По темата за протестите заради високите цени на горивата и исканията за смяна на системата, Горанов видя подклаждане от страна на опозицията и левицата.Сякаш останаха с впечатление, че заради това, че Борисов два пъти им даде властта, ще го прави всеки път, коментира финансовият министър. В тази връзка той поиска в Конституцията да има ясно разписани текстове, че властта се сменя само с парламентарни механизми.Според финансовия министър бюджетът всъщност ще загуби от новите данъци върху старите коли, защото за произведените от 2005 година насам налогът щял да е нисък. Трябва да направим минимална крачка, цивилизационен избор - дали искаме по-чист въздух, каза финансовият министър. Той се съгласи, че не точно транспортът е най-замърсяващият фактор и даде пример с европейски градове, където е забранено и едно дърво да изгориш.Кое е вярно - дали \"Лукойл\" държи , както казва самата компания или 85-92%, както личи от отговор на въпрос на Петър Славов и Мартин Димитров още в предишния парламент - на този въпрос Горанов отговори, че \"и двете можело да се верни\". Можело броят на складовете да е малък, но вместимостта им да е голяма, по думите му. Горанов посочи, че трябва да направи справка, защото скоро не бил гледал статистика.Относно идеята при касовите бележки за горива да се вкарат всякакви допълнителни данни - акциз, ДДС и т.н., финансовият министър не вижда големи проблеми това да стане реалност.В края на интервюто Горанов обяви, че НСО трябва да охранява само конституционно определени органи. Оттам-нататък трябвало да има преценка докъде да се разширяват правомощията на НСО.", "date": "2018.12.03", "title": "Горанов: Вероятно все нещо съм настъпил, но не \"руска мина\""}
{"url": "https://news.bg/regions/pristanishtata-v-burgas-spryaha-rabota.html", "text": "Пристанищата в Бургас са затворени. Причината - намалена видимост в района. Това съобщиха от Държавно предприятие \"Пристанищна инфраструктура\".Намалена видимост има в града и областта заради мъгла, информира БНР.До 20 метра е видимостта по пътя Миролюбово - Изворище. До 50 метра е по АМ\"Тракия\", както и по пътя Карнобат - Поморие - Каблешково.По данни на Областното пътно управление в Шумен видимостта на Ришкия проход е до 100 метра.", "date": "2018.12.03", "title": "Пристанищата в Бургас спряха работа"}
{"url": "https://news.bg/politics/svetoslav-malinov-noviyat-investitor-za-aets-belene-vliza-v-pregovori-za-godini.html", "text": "Различно тълкувание на решението на ЕК за проекта АЕЦ \"Белене\" представят енергийният министър Теменужка Петкова и евродепутатът Светослав Малинов. Според Малинов проектът \"АЕЦ \"Белене\" трябва да започне отначало.Становището на ЕК означава, че АЕЦ \"Белене\" е нов проект и от тук нататък , която започва отначало. Това каза пред bTV евродепутатът Светослав Малинов.Според него новият инвеститор сега влиза в тежка комуникация с ЕК, която ще трае години, докато се изготви новият пакет.За да не плащаме неустойки, всеки следващ инвеститор трябва да бъде информиран в самото начало на преговорите лично от енергийния министър, че той влиза в нова процедура, категоричен е Светослав Малинов.Припомняме, ден след като евродепутатът обяви отговора на Еврокомисията за бъдещето на АЕЦ \"Белене\", че трябва да се иска разрешение за нов проект, енергийният министър Теменужка Петкова обяви, че  би отнела процедурата за одобрение на АЕЦ \"Белене\" от страна на Европейската комисия.Той призова енергийният министър Теменужка Петкова да се изправи пред фактите и пред становището на Европейската комисия, заяви Малинов.\"Българското правителство е прекратило този проект през 2012 г. и затова той е нов. Но е нов, не само защото е прекратен от Народното събрание, а защото има , който дори не го знаем\", допълни Малинов.Относно отработеното ядрено гориво Малинов заяви, че не е тайна периодичността и количеството, което трябва да се извози. \"А именно, всяка година най-малко 50 тона отработено ядрено гориво трябва да се извозват. Нямам представа дали това се спазва\", каза Малинов.\"Това е част от публичната информация. Българското правителство само си е записало тези задължения в своята стратегия за безопасност\", изтъкна евродепутатът Светослав Малинов.", "date": "2018.12.03", "title": "Светослав Малинов: Новият инвеститор за АЕЦ \"Белене\" влиза в преговори за години"}
{"url": "https://news.bg/politics/parvanov-energiynite-pretentsii-na-balgariya-sa-svedeni-do-minimum.html", "text": "Енергийните претенции на България са сведени до минимум. Това заяви пред БНТ президентът на България в периода 2002 - 2012 година Георги Първанов.Той заяви, че е на 90% сигурен, че \"Турски поток\" ще мине през страната ни, защото Русия има стратегически интерес от реализирането на проекта. Явно било обаче и че България е свела до минимум енергийните си претенции, поради което държавата имала нужда от нова енергийна стратегия, коментира бившият президент.\"Няколко неща ме впечатлиха по време на дискусията в парламента - първо, че ние реагираме вече много емоционално, да не кажа възторжено на информации, които се появяват във вестник \"Комерсант\" или съобщения на ТАСС, значи липсва политическия диалог. Едно време ние знаехме какво ще се случи и подписвахме договори, сега обаче чакаме съобщенията на информационните агенции. 90% съм сигурен, че тази тръба на \"Турски поток\" ще мине през България, защото това е стратегически интерес на Русия - да стигне до Сърбия този газ, да стигне и до Унгария, които са партньори и приятели на Путин\", обясни той.Според Първанов обемите, които ще достигнат до страната ни с реализирането на проекта, горе-долу заместват онова, което България би загубила, когато трасето няма да минава през Украйна. По думите му същите тези партии и политици, които сега говорят за проекта, са се съпротивлявали на онези обеми, които са били договорени по т.нар. \"голям шлем\" - от договорените 63 млрд. куб. метра сега обемът е сведен до максимум 16 млрд. куб. метра. Въпреки това било по-добре проектът да бъде факт, макар и с тези параметри.\"Видно е, че и САЩ също реагират. Направи ми впечатление на американския посланик, който беше казал нещо, че те ще ни бранят от руския интерес, от руските енергийни проекти. Питам - как. Ако те ще построят нова атомна централа - добре, ако те ще докарат реално големи количества газ, аз съм за. Само че те не правят това. Засега искат да ни спрат проектите, така както в Брюксел го правят - чу се през седмицата за \"Белене\" една реплика на комисар. Хайде стига вече с това поведение на Брюксел\", отсече Първанов.По думите му е крайно време \"да проявим характер и воля\", което не се е случило при актуалното обсъждане на енергийната стратегия. Но аз питам - някой дали е прочел енергийната стратегия, която допълваха и коригираха. Съмнявам се, защото тази стратегия затвори \"Белене\", допълни Първанов.Президентът (2002 - 2012 година) също така коментира проекта за газовия хъб \"Балкан\". Това било една идея, която била твърде симпатична, за да се случи.\"Моят голям въпрос е и продължава да бъде - от къде ще получим газ, за да направим реален хъб, да бъдем търговски разпределител, да доминираме, да диктуваме правилата. Нека да знаем, че Русия няма да даде газ, който ние да продаваме. Това в по-голяма степен се отнася за Турция. Онези, които не искаха руска зависимост, сега получават не само руска, но и турска зависимост\", категоричен е Първанов.", "date": "2018.12.03", "title": "Първанов: Енергийните претенции на България са сведени до минимум"}
{"url": "https://news.bg/economics/proverka-s-detektor-na-lazhata-se-prilaga-v-razlichni-branshove-u-nas.html", "text": "Работодатели проверяват служителите си с детектор на лъжата, разкри разследване на БНР. Тази \"бизнес практика\"се прилага спрямо персонала в различни сфери.Едни работодатели използват полиграфа само при наемане на работа. Други периодично тестват своите служители. Този тип \"проверка на лоялността\" процъфтява. Той нарушава и законови, и човешки права.\"Това ти да изпратиш човек в своя конкурентна фирма, който да бъде на определена позиция, която да ти помага ти да се сдобиваш с вътрешна информация от тази фирма и особено, ако работите и често по линия на обществени поръчки или някакви такива проекти, ти тогава реално погледнато си осигуряваш предварително победа\", разказа криминалният психолог Тодор Тодоров.Според него няма значение каква заплата взимаш, за да решиш да злоупотребяваш. Ако взимаш 500 лв. заплата, крадеш после за 1000 лева. Ако взимаш 5 000 лева, крадеш за 50 000. \"Апетитът идва с яденето\", обобщи Тодоров.На много места в центъра на София има десетките рекламни табели на услугата \"детектор на лъжата\", както и реклами в интернет.Множеството фирми не отговарят на никакви изисквания. Повечето работещи с полиграфа не притежават професионална квалификация.По информация на общественото радио, някои даже плащат, за да бъдат по-напред в списъка на съответната търсачка. Работодателите оправдават тестовете с полиграф с промишления шпионаж.\"Конкурентни фирми на нашия пазар търсят всеячески да се сдобият с вътрешна информация от своите конкуренти с цел прилагане на добри практики или придобиване на клиенти на конкуренцията\", признава Елена Борисова, мениджър в охранителна компания.Служителка разказва какво е усещането да седнеш \"на стола\". \"За пръв път се сблъсках с тази практика, но не мога въобще да кажа, че съм се притеснявала от факта, че трябва да мина през такова изследване. Мина безпроблемно, лесно, бързо, когато няма какво да криеш\".", "date": "2018.12.03", "title": "Проверка с детектор на лъжата се прилага в различни браншове у нас"}
{"url": "https://news.bg/world/katar-napuska-opek-nasochva-se-kam-gaz.html", "text": "Катар обяви, че напуска Организацията на страните износителки на петрол (ОПЕК), съобщава Би Би Си.Решението на персийската държава идва няколко дни преди важна среща на картела във Виена.От Доха отбелязаха, че ще се съсредоточат върху производството на газ.Катар е най-големият износител на втечнен природен газ. Страната е бойкотирана от някои арабски съюзници.На срещата тази седмица се очаква ОПЕК да намали производството на петрол заради срива на цената.Енергийният министър Саад ал Кааби потвърди, че Катар напуска ОПЕК през януари 2019 г.\"\", отбеляза той.По думите му геополитиките не са фактор за това решение.Държавата ще продължи да прилага решенията на ОПЕК относно петролния пазар след напускането. Решението не е от политическа, а от \"техническа и стратегическа\" необходимост.Катар се присъедини към ОПЕК през 1961 г.", "date": "2018.12.03", "title": "Катар напуска ОПЕК, насочва се към газ"}
{"url": "https://news.bg/crime/mele-mezhdu-dve-semeystva-v-lyulin-7-postradali-i-6-arestuvani.html", "text": "7 души са сериозно пострадали при масово сбиване в столичния квартал \"Люлин\", информираха от пресцентъра на МВР.Заради инцидента са задържани 6 души.Сигналът за сбиването е подаден в полицията и Спешна помощ около 23.30 часа. По първоначални данни в боя участвали две семейства и техни приятели. И двете фамилии живели в един и същи вход в \"Люлин\" 3.Към мястото на сигнала били изпратени общо 4 линейки. Трима от пострадалите са откарани в здравни заведения в столицата за преглед с различни наранявания, след което са били освободени. Други трима са били прегледани на място от спешните медици.Пристигналите полицаи пък арестували общо 6 души. Те ще останат в ареста за срок до 24 часа.След изясняване на обстоятелствата става ясно, че кавгата е причинена заради лоши отношения между момче и момиче, пише БНР.Действията на униформените по случая продължават. По случая е образувано досъдебно производство. Предстои доклад на материали в Софийска районна прокуратура.", "date": "2018.12.03", "title": "Меле между две семейства в \"Люлин\", 7 пострадали и 6 арестувани"}
{"url": "https://news.bg/world/tramp-kitay-se-saglasi-da-namali-ili-da-premahne-mitata-varhu-amerikanski-koli.html", "text": "Китай се съгласи да намали митата върху вноса на американски автомобили. Това съобщи президентът на САЩ Доналд Тръмп ден след договореното с държавния глава на Китай Си Дзинпин \"спиране на огъня\" в търговската война между двете най-големи икономики в света, информира АФП.. През този гратисен период двете страни трябва да проведат преговори за финализиране на по-подробно споразумение. Това беше договорено на вечеря между Тръмп и Си Дзинпин в Аржентина след двудневния форум на Г-20.\"\", написа Тръмп в \"Туитър\".На редовния брифинг в Пекин говорителят на Министерството на външните работи коментира, че президентите на САЩ и Китай са инструктирали икономическите си екипи да работят за премахване на всички мита.Тръмп нарече споразумението със Си Дзинпин \"невероятно\". Вашингтон се надява да доведе до затваряне на търговската пропаст с азиатския гигант и да помогне за защита на интелектуалната собственост на САЩ.Американският лидер се съгласи да не налага нови мита от 25% върху китайски стоки за 200 милиарда долара от 1 януари, като ги остави на сегашното ниво от 10%. В замяна Китай ще закупи \"много голямо\" количество селскостопанска продукция, индустриални продукти и други от САЩ.През юли Китай намали митата върху авточасти от 25% на 15%.Много американски компании произвеждат автомобилите си в Китай, но митата удариха продажбите.", "date": "2018.12.03", "title": "Тръмп: Китай се съгласи да намали или да премахне митата върху американски коли"}
{"url": "https://news.bg/regions/goryasht-komin-evakuira-40-dushi-ot-hotel-vav-velingrad.html", "text": "Пожар в хотел във Велинград доведе до евакуацията на 40 души, пише БНР.Хората са били евакуирани от пожарникари, след подаден сигнал за запалил се комин в хотел \"Акватоник\" в курортния град.При инцидента не са пострадали хора.Пожарът е възникнал вчера, 2 декември. Огънят е бил бързо потушен и пететажната хотелска сграда е спасена, информират от полицията.Причините за възникването на пожара се изясняват.", "date": "2018.12.03", "title": "Горящ комин евакуира 40 души от хотел във Велинград"}
{"url": "https://news.bg/world/povdignaha-obvineniya-sreshtu-zadarzhanite-ukrainski-moryatsi.html", "text": "Повдигнаха обвинения срещу, съобщават руски медии.На военнослужещите от ВМС на Украйна, които бяха задържани в Керченския проток, им са повдигнати обвинения, обяви пред ТАСС един от адвокатите на арестуваните.Те са обвинени в незаконно пресичане на границата.Според Москва моряците са задържани, след като три кораба на Украйна незаконно са пресекли руската граница. Киев твърди, че . Русия задържа общо 24 моряци.На 30 ноември моряците бяха преместени край Москва.Ако бъдат осъдени, моряците могат да получат до 6 г. затвор.Преди дни стана ясно, че ", "date": "2018.12.03", "title": "Повдигнаха обвинения срещу задържаните украински моряци"}
{"url": "https://news.bg/bulgaria/byala-karta-kazva-da-na-dostapna-rehabilitatsiya-za-detsata-s-uvrezhdaniya-ot-tsentar-za-nadezhda-1.html", "text": "Бяла Карта ще подкрепи инциативата на неправителствената организация I CAN TOO в кауза за набиране на средства за мобилен терапевт за децата с увреждания в \"Център за Надежда\". Небанковата институция, в чието ДНК е вплетена достъпността, би искала да провокира всички последователи, приятели и съмишленици на идеята да се включат в инициативата за набиране на средства за мобилен терапевт за децата с увреждания в \"Център за Надежда\", гр. София.В  мобилен терапевт от центъра споделя за трудностите и предизвикателствата, които среща всеки ден, и апелра повече хора да подкрепят инициативата. Крайната цел на програма \"Мобилен терапевт\" на I CAN TOO е децата с тежки увреждания в \"Център за Надежда\" да получават регулярна двигателна рехабилитация. Недостъпността, липсата на транспорт, трудното придвижване и пренасянето на децата ги лишава от възможността за това. Програмата има за цел да помогне на над 50 деца с тежки увреждания от \"Център за Надежда\" да получат необходимата им двигателна терапия.Голямата мечта на десетките малки пациенти на Центъра е мобилните терапевти да могат да ги посещават по-често в домовете им или те сами да бъдат транспортирани до там.Кампанията на Бяла Карта и I CAN TOO има за цел да направи тази мечта реалност! Дарението от кампанията се предвижда да послужи за закупуването на специализиран автомобил, с който децата и мобилните терапевти да се придвижват в града. Това ще даде възможност на децата от Центъра да имат достъп до рехабилитация и социален начин живот.Бяла Карта казва \"Да\" на достъпната рехабилитация за деца с увреждания. ", "date": "2018.12.03", "title": "Бяла Карта казва \"Да\" на достъпна рехабилитация за децата с увреждания от \"Център за Надежда\""}
{"url": "https://news.bg/politics/mihail-konstantinov-mashinno-glasuvane-vav-vsichki-sektsii-e-nonsens.html", "text": "Налице са поредните скандали около електронното гласуване. Това заяви Михаил Константинов по време на националната конференция по изборни системи. Стихнал е ентусиазмът около машинния вот и електронния вот.Според Константинов се е стихнало доверието в машинното гласуване. За това са спомогнали скандалите около изборите в САЩ преди две години. Блокчейн технологиите са внедрени в изборите. Счита се, че това би трябвало да повиши доверието в изборния процес.Първият експеримент с блокчейн технология е на изборите е в Сиера Леоне. Естония има електронен вот. Такъв се провежда и в няколко кантона в Швейцария. Покриване на всички секции с машини е нонсенс, отсече той.Абсолютно безумие е да разнасяме 400 машини из целия свят, критикува той. Хората не гласуват с машини, защото ги смятат за архаични технологии, по думите на Михаил Константинов. У нас един от мотивите срещу електронния вот е тайната на вота.Стефан Манов представи опита на Бразилия, където се гласува машинно от 2000 година. Там въпросът е уреден с машините и те достигат дори до избирателите в амазонската джунгла.Където няма ток, машините имат батерии, които издържали 10 часа. Затова и Манов не приема оправданията, че нямало как да се осигури машинен вот у нас.Кольо Колев посочи, че изборният ни кодекс е съмнителен. Изборите идват и както винаги изборите ще ни изненадат, прогнозира той. Колев е категоричен, че ще има предсрочни парламентарни избори.Трябва да се мисли за нова конфигурация, смята той. Изборния ни кодекс е много далеч от съвършенството, по мнението му. Защо на местните избори трябва да има уседналост, а на парламентарни няма, недоумява още Колев. По мнението му уседналост трябва да се въведе и при изборите за парламент.", "date": "2018.12.03", "title": "Михаил Константинов: Машинно гласуване във всички секции е нонсенс"}
{"url": "https://news.bg/regions/fandakova-otiva-na-rabota-s-gradski-transport.html", "text": "\"Днес очакваме превишаване на нивата на фини прахови частици два пъти над нормата.\" Това написа в пост в социалната мрежа \"Фейсбук\" столичният кмет Йорданка Фандъкова. Тя призова столичани днес да оставят личните си автомобили и да използват градския транспорт.\"Всички буферни паркинги на метрото днес ще работят напълно безплатно за всеки, който остави колата си и използва градския транспорт, до изчерпване на капацитета им. Аз лично ще използвам градския транспорт, за да отида на работа и призовавам всички, които могат, да оставят личните си автомобили в днешния ден. От днес КАТ-Пътна полиция ще спира за проверка автомобили, които видимо замърсяват въздуха\", написа още Фандъкова.Тя информира още, че в последните седмици екипи са направили 140 проверки в кварталите \"Красна поляна\", \"Овча купел\", \"Подуяне\", \"Кремиковци\", за които има най-много сигнали за отопление чрез горене на отпадъчни материали. Именно това, наред с горенето на нискокачествени въглища и сурови дърва, било основна причина за високите стойности на замърсяване.\"Продължавам да настоявам парламентът да криминализира нерегламентираното изгаряне на отпадъци, защото административните санкции, които ние налагаме нямат нужния ефект. Днес проверките на екипите на общината, полицията и РИОСВ ще продължат\", увери столичният кмет.Мерките на Столична община срещу замърсяването на атмосферния въздух обаче бяха остро критикувани от Гергин Борисов от \"Спаси София\". Пред БНР той обвини местната управа в бездействие по въпроса.\"Когато призоваваш хората да използват градския транспорт, трябва да осигуриш адекватни интервали. Трябва да осигуриш повече превозни средства и абсолютен приоритет на улицата. А общината се провали, това е титаничен провал\", категоричен е Борисов.Активистът подчерта, че Столичната община има пълен контрол върху организацията на движението, но тя не била приоритетна, въпреки атмосферните условия. Според него е \"глупост зеленият билет да се активира след третия ден на замърсяването. Не може три дни поред да има високи превишения многократно над нормата.\"По думите му \"танцът\" между екоорганизациите и институциите продължава вече от дълги години. \"Кметът лъже софиянци, че замърсяването е два пъти над нормата. Независимите измервателни станции показват, че в момента замърсяването е 400 пункта, което е многократно над нормата\", допълни Борисов.", "date": "2018.12.03", "title": "Фандъкова отива на работа с градски транспорт"}
{"url": "https://news.bg/crime/politseyska-aktsiya-v-tsiganskiya-kvartal-iztok-v-kyustendil.html", "text": "Полицейска акция протича в ромския квартал \"Изток\" на Кюстендил, информира БНР.В акцията участва и жандармерия. Действията на униформените са по разпореждане на Районната прокуратура в областния град. По думите на директора на Областната дирекция на МВР в Кюстендил старши комисар Елиан Стамболийски операцията е съвместна с други контролни органи. В 13.30 часа е насрочена пресконференция, на която ще бъдат обявени резултати и повече информация за операцията, каза говорителят на Районното управление в града Галя Димитрова.", "date": "2018.12.03", "title": "Полицейска акция в циганския квартал \"Изток\" в Кюстендил"}
{"url": "https://news.bg/world/za-parvi-pat-ot-desetiletiya-kraynodyasna-partiya-specheli-parlamentarni-mesta-v-ispaniya.html", "text": "За първи път от десетилетия крайнодясна партия спечели места на регионални избори в Испания, съобщава Би Би Си.Партия \"Вокс\" получи 12 места в парламента в Андалусия след вота в неделя. Прогнозите сочиха, че тя ще спечели пет места.Твърда по отношение на миграцията, \"Вокс\" може да се окаже ключова част при сформирането на коалиция в Андалусия.Британската медия коментира, че това е поредният пробив на националистите, които засилват позициите си на Стария континент. Мнозина смятаха, че Испания е имунизирана заради неизбледнелите спомени от фашистката диктатура.Крайнодесният френски политик Марин льо Пен поздрави \"приятелите си\" от \"Вокс\" за резултата.Социалистическата партия управлява Андалусия от 36 г. Тя продължава да държи най-много места в региона (33), но не са достатъчни за самостоятелно управление, дори и при коалиране с леви партии.Консервативната Народна партия зае второ място, макар че изгуби подкрепа. Лидерът на партията Пабло Касадо заяви, че се надява да сформира коалиция в региона с \"Вокс\" и дясноцентристката партия \"Сиудаданос\", която затвърди позициите си след вота. Трите партии събират мнозинство, ако се коалират.Южният регион - най-многолюдният в Испания - се бори с висока безработица и е основна точка в Испания за мигрантите, които пресичат Средиземно море.Резултатът от изборите е сериозен удар за премиера на Испания Педро Санчес. Това е първият тест за него от поемането на властта в Испания през юни.Анализатори коментират, че от месеци има спекулации дали Санчес ще свика предсрочни избори, които да съвпаднат с местните и европейските през май 2019 г., но резултатът от Андалусия вероятно ще го разубеди.Партия \"Вокс\" е основана през 2014 г. Тя е крайнодясна, популистка, антиимиграционна и антиислямска партия, но лидерът й Сантяго Абаскал вярва, че увеличената подкрепа за партията е заради \"това, което милиони испанци мислят\".Партията предлага да \"направи Испания отново велика\".", "date": "2018.12.03", "title": "За първи път от десетилетия крайнодясна партия спечели парламентарни места в Испания"}
{"url": "https://news.bg/regions/troleynite-zhitsi-v-pazardzhik-zamraznaha.html", "text": "Част от тролеите в Пазарджик спряха работа. Причината - обледеняване на контактната мрежа.В Пазарджик част от движението на тролеите е затруднено, пише БНР. Проблемът е възникнал тази сутрин.Обледеняването на контактната мрежа е заради ниските температури и високата влажност на въздуха в ранните часове днес.Аварийни екипи вече отстраняват проблема.От \"Тролейбусното дружество\" в града се извиняват за причиненото неудобство на пътниците.", "date": "2018.12.03", "title": "Тролейните жици в Пазарджик замръзнаха"}
{"url": "https://news.bg/weather/predimno-slanchevo-6-oblasti-ostavat-s-zhalt-kod-za-studove.html", "text": "Днес над по-голямата част от страната ще преобладава слънчево време и ще бъде по-топло от предходните дни, но за шест области все още е в сила жълт код за ниски температури.В западната половина на Дунавската равнина ще има трайна облачност и мъгли. Там ще остане и по-студено.В останалата част от Западна България ще има разкъсана облачност през втората половина от деня.Максималните температури ще останат отрицателни в северозападните райони: между -4 и -2 градуса. В останалата част от страната те ще са над нулата, в интервала 4-9 градуса, в крайния югозапад с 1-2 градуса по-високи.Минималните температури в по-голямата част от страната са между -9 и -4 градуса. По Черноморието и в крайния югозапад ще са по-високи - около 1-2 градуса под нулата.Жълт код за ниски температури е обявен за областите Видин, Монтана, Враца, Плевен, Велико Търново и Русе.", "date": "2018.12.03", "title": "Предимно слънчево, 6 области остават с жълт код за студове"}
{"url": "https://news.bg/press/pasi-poiska-bazi-na-nato-po-chernomorieto-petar-moskov-pravi-partiya-proveryavat-ribata-predi-nikulden.html", "text": "Отношенията с Русия и ситуацията в Черноморския регион отново са сред водещите теми на всекидневниците.\"Има едно правило в дипломацията, което трябва да бъде прилагано към Русия, специално към Русия и към други велики сили, но специално към Русия и специално в Черно море - с Русия трябва да се говори с огромно уважение и отлично въоръжение. Това коментира в предаването \"Денят започва с Георги Любенов\" по БНТ бившият външен министър Соломон Паси. Погледнете в Черноморския регион въоръжението на Русия - то е три пъти по-голямо отколкото въоръжението на Румъния, България и Турция взети заедно. Това е огромната причина за нарастване на апетита на Русия в Черноморския регион и единственото лекарство срещу този апетит това е повече постоянно стационирано въоръжение на НАТО, на Запада, на ЕС в Черноморския басейн...\" - в. \"Сега\".\"Паси определи като \"безсмислици\" призивите за пращане на кораби в Азовско море. Да изпратиш военни кораби, които няма да използваш, това се нарича блъф. С руснаците да се блъфира е напълно ненужно и контрапродуктивно, с тях трябва да се разговаря от положението на равнопоставеността. В момента Запада и Русия не са равнопоставени в Черноморския басейн и това, което ние спешно трябва да направим - нови черноморски бази на НАТО в Черноморския басейн, включително около Варна и Бургас, твърди Паси, който още преди 28 години предрече, че България ще е в Алианса...\" - в. \"24 часа\".Вестниците в понеделник отделят място и на пренареждането на политическите партии на фона на наближаващите европейски избори и апетитите на опозицията за сваляне на правителството.\"Коалиция между ДПС и БСП е възможна като вариант за излизане на страната от сегашната криза. Тази теза разви депутатът от ДПС Рамадан Аталай в предаването \"Беновска пита\" по Канал 3. \" Ако те са готови да се включат към онази програма, която ние готвим, за ускорено развитие на България - разбира се защо да няма една коалиция, която да изведе страната от тази ситуация\", заяви Аталай. Той уточни, че всички политически сили са възможни партньори на движението с изключение на \"Обединени патриоти\". \"Мисля, че те са в много сериозен залез и мисля, че обществото, че с т.нар. \"Обединени патриоти\" няма бъдеще за България. Не са политическата сила, която може да изведе България до икономически растеж\", каза депутатът. \"Коалиционната култура е сложно нещо, но мисля, че ДПС я усвои през годините\", каза още той по отношение на възможността за управление с БСП. Аталай защити управлението на Тройната коалиция, когато БСП и ДПС бяха партньори във властта, заявявайки, че тогава икономиката е имала 7% растеж. \"По времето на Орешарски имаше 260 хиляди младежи, които бяха назначени активно на работа. А сега има 140 хиляди младежи, които нямат. Всички задължения, които ГЕРБ беше натрупал, по времето на Орешарски беше нулирано\", припомни Аталай. Според него не са верни твърденията, че проектът \"Южен поток\" е бил спрян от правителството на Пламен Орешарски. \"Тогавашният министър на икономиката Драгомир Стойнев трябва да каже кой е спрял \"Южен поток\". Но аз ще ви издам една тайна - не БСП, не Стойнев. Има документ, върху който има име на министъра, който е спрял \"Южен поток\". Проектът не е спрян по времето на Стойнев, не и по времето на Орешарски. Всички политици, които бяха в управлението, направиха така че този проект да не се случи. Документално също не е спрян от Орешарски. Беше спрян след него\", каза Аталай, без да назовава името на въпросния министър, който е спрял проекта...\" - в. \"Стандарт\".\"СДС е готов да се коалира с всеки за местните избори СДС е готова за евроизборите и предстоящия местен вот догодина, обяви лидерът на партията Румен Христов, цитиран от БГНЕС. По думите му на регионалните структури е дадена пълна свобода за коалиране на предстоящите местни избори, с изключение на БСП и ДПС. Според Христов нямало човек в България, който да не смята, че ще има и предсрочни парламентарни избори. Оставал обаче въпросът кога ще се състоят.\" - в. \"24 часа\".\"Нов политически проект, който да сложи край на либералния уклон на така наречената \"стара\" или \"градска\" десница, като я върне към консервативните ѝ корени, стяга бившият здравен министър от кабинета \"Борисов 2\" Петър Москов. Партията ще се учреди още след Нова година, научи \"24 часа\". Първо новата политическа формация трябвало да се конфигурира и едва след това да се търсят съюзи. Сред възможните партньори със сигурност обаче е лидерът на НФСБ Валери Симеонов, с когото Москов дели един адрес в момента - знаковата сграда на СДС на \"Раковски\" 134. Макар че в края на 2016 г. ДСБ го изключи от редиците си, понеже остана сред най-верните министри на Борисов при излизането на малкия партньор от управлението, Москов остана в Реформаторския блок като индивидуален член и негов говорител. По същото време бившите му съпартийци спряха да идват на сбирките в централата на СДС. Днес пък РБ въобще не съществува. Междувременно 2 етажа от \"Раковски\" 134 получи за централа фронтът на доскорошния вицепремиер Валери Симеонов. Красимир Каракачанов и неговата ВМРО са също възможни партньори на доктора. Така на практика Москов измества \"Атака\" на Волен Сидеров в конструкцията, подкрепяща властта. Последният вече почти сигурно тръгва с Николай Бареков в друг консервативен съюз, без Каракачанов и Симеонов. Междувременно Бареков жлъчно изригна във фейсбук коментар за бъдещия проект: \"Събраха се остракираните да правят \"консервативен\" проект и да бягат в Брюксел!\". Явно, за да си консерватор у нас, трябва да атакуваш деца, визира Бареков делото срещу Москов за ваксините и репликата на Симеонов за децата с увреждания, свалила го от вицепремиерския пост. Бъдещата партия няма да иска предсрочни избори, защото след тях има риск управлението да поемат БСП и ДПС. \"Демократична България\" (ДСБ, \"Да, България\" и Зелените) според Петър Москов била \"още от същото\", тоест безперспективен десен уж субект, при когото обаче либералните идеи са взели връх. Москов дори заговори за край на либералната приказка и мултикултурния модел в Европа за сметка на ясно отстоявани национални ценности. Според бившия министър обаче държавата не може да се намесва по предлагания от Христо Иванов и ген. Атанас Атанасов начин - като сваля данъците. Макроикономическата стабилност, както и външнополитическата ориентация на България са две достижения на ГЕРБ, които той много уважава, затова и нямало да тръгне срещу правителството. Сред съмишлениците в бъдещата партия според запознати е Ивайло Цветков - Нойзи, който бе сред лицата на \"Нова република\" на Радан Кънев и дори произнесе реч, която бе рекордьор по споделяния в интернет. Той обаче намирал повече допирни точки не с екслидера на ДСБ, а с изключения оттам д-р Москов. И друга знакова личност симпатизирала на бъдещия проект - д-р Любомир Канов, писател, психиатър и бивш политически затворник. През 1977 г. е арестуван и осъден за опит за бягство и \"подривна дейност\". След 2 г. в старозагорския затвор успява да избяга в САЩ, става психиатър и дори оглавява известна клиника в Лонг Айлънд, Ню Йорк.\" - в. \"24 часа\".Вестниците отделят място и на това как и с какво се храним.\"Заради Никулден от Българската агенцията по безопасност на храните започват проверки на магазини в цялата страна. Те ще се извършват съвместно с Изпълнителната агенция по рибарство и аквакултури и КЗК и ще продължат от 3 до 7 декември, съобщиха от БАБХ. Ще бъдат проверявани водоеми за развъждане на жива риба, обекти за отглеждане на аквакултури и търговия с риба и рибни продукти, складове, както и заведения за обществено хранене. Инспекторите ще следят дали рибата се продава на места, регламентирани за тази цел, какъв е произходът на предлагания продукт, ще се правят проверки и за нелоялни практики и злоупотреби. За да бъдат потребителите наясно какво риба купуват, от БАБХ дават няколко полезни съвета. Върху повърхността на прясната риба има много тънък слой слуз, ако слузта е обилна, а слоят плътен, това означава, че рибата е престояла по-дълго време. Люспите на рибата трябва да са блестящи, плътно залепени за тялото. Не трябва да има разкъсвания. Хрилете трябва да са с розово-червен цвят. Очите трябва да са бистри. При натискане с пръст, вдлъбнатината трябва да изчезне бързо. При нередности потребителите могат да подават сигнал на сайта на Агенцията или на телефон 0700 122 99.\" - в. \"Сега\".\"Затлъстяването и анемията са най-големите проблеми, произхождащи от храненето на българите - това показва ежегодният Глобален доклад за храненето на ООН, чиято статистика достига до 2015 г. Рязко се увеличават проблемите с теглото, особено при подрастващите. Процентът на затлъстелите деца е скочил повече от двойно за петнадесет години. Момчетата с наднормено тегло на възраст между 5 и 19 години са 33.6% (в сравнение с 20% през 2000 г.), а момичетата - 23% (в сравнение с 14% през 2000). Затлъстелите момчета са се увеличили от 5.8% на 13.6% за 15 години, а затлъстелите момичета - от 3.4% на 7.8%. Увеличенията са значими и при възрастните - 68.9% от мъжете са с наднормено тегло, същото важи и за 54.4% от жените (през 2000 г. те са били съответно 58.2% и 49.1%). Броят на затлъстелите жени е скочил с близо 10 процентни пункта до 25.5%, а при мъжете - с около 5 пункта до 24.3%. Процентът на недохранените сред населението е паднал от 6% през 2004 г. до 3% през 2006 г., това се вижда и от статистиките за децата с тегло под нормата на възраст 5 - 19 г. Сред момичетата те са намалели от 16.7% през 2000 г. до 13.8% през 2015 г.; при момчетата - от 15.2% до 11%. Процентът на хората с повишено кръвно налягане намалява - при мъжете това са 33.6%, а при жените - 23%, като преди петнайсет години показателите са били съответно 38.6% и 29.3%. Българите приемат по-малко от теоретичната минимално рискова доза на калций, плодове, зеленолистни зеленчуци, мляко, ядки и семена и зеленчуци - това обаче важи и за осреднените данни за Европа и за целия свят. Консумират се обаче повече от препоръчителното месо, сол и подсладени напитки. Анемията засяга сериозен брой от жените във фертилна възраст - 26.4% от небременните и 28% от бременните. Храната е основният фактор за влошеното здраве на хората по целия свят, показва докладът. На проблем с храненето се дължи един от всеки пет смъртни случая, което означава, че те са по-опасни от замърсения въздух и тютюнопушенето, сочи Джесика Фанзо, която работи в Университета \"Джонс Хопкинс\" и е водещ автор на изследването. \"Това, което ядем, ни убива\", коментира тя пред фондация \"Томсън-Ройтерс\". Всяка държава се бори с форма на лошо хранене - независимо дали става въпрос за анемични или дребни за възрастта си деца, или за жени, които са с наднормено тегло и едновременно с това недохранени...\" - в. \"Дневник\".Ставащото в Македония също е във фокуса на всекидневниците.\"Парламентът на Република Македония прие с 67 гласа \"за\", четирима въздържали се и 23 \"против\" проекта за промяна на конституцията на страната, свързан с нейното наименование, съобщи МИА. Приетата поправка предвижда името \"Република Македония\" в конституцията да бъде заменено от \"Република Северна Македония\", а думата \"Македония\" да се замени с думите \"Северна Македония\". Македонският парламент дебатира по общо четири конституционни поправки. Втората е за добавяне на Охридското споразумение в преамбюла на македонската конституция. Третата поправка гласи, че Република Македония ще зачита териториалната цялост на другите страни, а четвъртата защитава македонското население, което живее в чужбина, без намеса във вътрешните работи на други държави.\" - в. \"Труд\".\"Бившият македонски премиер Никола Груевски е поискал политическо убежище в посолството на Унгария в албанската столица Тирана, твърди Министерството на външните работи в Будапеща в писмо, изпратено до радио \"Свободна Европа\" и цитирано от БГНЕС. Той избяга от родината си на 11 ноември, когато трябваше да влезе в затвора, за да изтърпи 2-годишна присъда за корупция. \"Не разполагаме с информация как Груевски е напуснал Македония, но в Унгария пристигна съгласно националните и международните правила\", се казва в писмото на унгарското МВнР. Според ведомството \"искането на Груевски за убежище не е политически, а правен въпрос\". В писмото се подчертава, че \"Унгария ще изгражда добри двустранни отношения с Македония и ще подкрепя страната по пътя за членството й в ЕС\". ЕК поиска обяснение от Унгария за решението й да даде убежище на Никола Груевски, чиято страна е кандидат за членство в ЕС. Македонският парламент одобри проекта за изменение на конституцията, свързан с промяната на името на страната, съобщава информационният портал A1 On.С поправката се предвижда думите \"Република Македония\" да се заменят с думите \"Република Северна Македония\". Изключение е член 36, който има исторически аспекти и се отнася до \"Специални социални права на бойци от Антифашистката война и от всички националноосвободителни войни на Македония\". - в. \"Сега\".", "date": "2018.12.03", "title": "Паси поиска бази на НАТО по Черноморието, Петър Москов прави партия, проверяват рибата преди Никулден… "}
{"url": "https://news.bg/int-politics/makedonskiyat-parlament-prie-novoto-ime-na-stranata.html", "text": "Парламентът на Република Македония прие поправката в конституцията за новото име на страната, предаде БНТ.За преименуването гласуваха 67 депутати, четирима се въздържаха, а 23-ма бяха против промяната в наименованието, съобщи агенция МИА.Приетата поправка предвижда името \"Република Македония\" в конституцията на страната да бъде заменено от \"Република Северна Македония\", а думата \"Македония\" да се замени в законовите текстове с думите \"Северна Македония\".Македонският парламент дебатира по общо четири конституционни поправки.Втората е за добавяне на Охридското споразумение в преамбюла на македонската конституция.Третата поправка гласи, че Република Македония ще зачита териториалната цялост на другите страни, а четвъртата защитава македонското население, което живее в чужбина, без намеса във вътрешните работи на други държави.", "date": "2018.12.03", "title": "Македонският парламент прие новото име на страната"}
{"url": "https://news.bg/int-politics/ek-prizovava-da-odobrim-migratsionniya-pakt-na-oon.html", "text": "Европейската комисия призовава България и още 5 страни от общността, които не са приели миграционния пакт на ООН, да подкрепят документа преди официалното му подписване на 10 декември в Маракеш.\"Не разбирам причините за отказа, документът не е задължителен за изпълнение и не принуждава никого за нищо\", заяви в интервю за изданието \"Die Welt\" еврокомисарят по вътрешните работи и миграцията Димитрис Аврамопулос.Пактът засега не е одобрен от , България, Полша, Словакия,  и .По думите на еврокомисаря, липсата на единство в ЕС поставя под въпрос доколко е сериозно отношението на Брюксел към проблема.\"Ако Европейският съюз не излезе единен при подписването на пакта, ще разочароваме и ще подкопаем увереността на нашите партньори в Африка. Освен това, ЕС ще изглежда слаб и сам ще се постави в позиция да бъде атакуван.\" - отбелязва Аврамопулос.Той подчертава, че целта на пакта е да се подкрепи безопасната и регулирана миграция и да се противодейства на организираната контрабанда на хора.Миграционният пакт ООН, който няма задължителна сила, предизвика нееднозначни реакции.САЩ, Австралия и  засега не са се присъединили към него. ", "date": "2018.12.03", "title": "ЕК призовава да одобрим миграционния пакт на ООН"}
{"url": "https://news.bg/int-politics/dyasnata-raka-na-merkel-iska-strogi-merki-sreshtu-kremal.html", "text": "Главният секретар на партията на германския канцлер Ангела Меркел - Анегрет Крамп-Каренбауер, предложи да се забрани на руски кораби от региона на Азовско море да влизат в европейски и американски пристанища, предаде Дойче веле.По-рано тя предложи да се забрани на руски кораби да използват европейски пристанища.\"Смятам, че е необходимо да си направим изводи от придобития опит, който показва, че линията ни на поведение не е достатъчно твърда. Иначе Путин нямаше да се реши на такава стъпка.\" - заяви главният секретар на ХДС по повод на действията на Русия в Керченския пролив.Припомняме, на 25 ноември руските гранични власти плениха три украински кораба заедно с техните екипажи. Сред пленените моряци има и българин.Според Крамп-Каренбауер, на фона на събитията в Азовско море, Европейският съюз трябва отново да се върне към въпроса дали е нужно да се строи газопроводът \"Северен поток 2\".С действията си в района на Черно море Путин сам принуди Брюксел да се върне към този въпрос, отбелязва тя.Сред мерките, които може да предприеме ЕК, е въвеждането на квоти за доставки на руски газ в Европа.", "date": "2018.12.03", "title": "Дясната ръка на Меркел иска строги мерки срещу Кремъл"}
{"url": "https://news.bg/int-politics/poroshenko-rusiya-mozhe-da-atakuva-mariupol-i-berdyansk.html", "text": "Русия се опитва да си осигури наземен достъп от окупирания Донбас към анексирания Крим, затова може да атакува украинските градове Мариупол и Бердянск, заяви украинският президент Петро Порошенко в интервю за германската медия Funke Media Group.Вчера той съобщи, че Русия е струпала по украинските граници около 80 хиляди военни заедно с тежко въоръжение, включително 500 самолета и 300 хеликоптера.Припомняме, на 25 ноември Русия  три украински военни кораба заедно с намиращите се на борда им моряци. .\"Москва се опитва да получи наземен коридор от окупирания Донбас към окупирания Крим, превземайки Мариупол и Бердянск. Ако някои политици не престанат да флиртуват и да танцуват с Путин, никой не бива да изключва заплахата от разрастване на мащабите на руската агресия.\" - предупреждава Порошенко.По думите му, днес в Украйна се решава бъдещето на свободния свят.\"За разлика от провокативното поведение на Русия и подстрекателството към още по-драматични събития, Украйна винаги е апелирала конфликтът да се реши с политически и дипломатически средства.\" - подчертава украинският президент.", "date": "2018.12.03", "title": "Порошенко: Русия може да атакува Мариупол и Бердянск"}
{"url": "https://news.bg/world/likvidiraha-glavatarya-na-talibanite.html", "text": "В южната част на Афганистан, в провинция Хелманд е бил убит лидерът на талибанското движение Абдул Манан, предаде агенция \"Ройтерс\".Уточнява се, че това е станало при съвместна операция на афганистански и американски спецчасти.\"Командирът на терористичната организация е ръководел бунтовническа група в провинция Хелманд и е бил убит заедно с още 29 въоръжени мъже при взрив на самолетна бомба в събота, 30 ноември\", съобщи губернаторът на провинцията Ясин Хан.Смъртта на Манан е потвърдена от представителя на талибаните Забиул Муджахид и от американските военни.Съобщава се също, че афганистанските военни са преминали в настъпление с подкрепата на американските сили, които ги подкрепят по въздуха.\"Те ще имат проблеми при нарастващия натиск, когато бойците и лидерите им ще са под постоянни атаки. са единственото решение.\" - заяви представителят на пресслужбата на американските сили в Афганистан Дейв Бътлър.", "date": "2018.12.03", "title": "Ликвидираха главатаря на талибаните"}
{"url": "https://news.bg/int-politics/komi-shte-bade-izslushan-v-kongresa-za-podozreniyata-sreshtu-tramp.html", "text": "Бившият директор ФБР Джеймс Коми ще се яви пред правната комисия на американския Конгрес, за да отговори на въпроси за разследванията, които са се водили преди президентските избори през 2016 г., съобщиха агенция \"Ройтерс\" и радио \"Свободна Европа\".Изслушването ще бъде при закрити врати. Първоначално Коми настояваше да говори публично и отказваше да бъде изслушан при закрити врати.В неделя, 2 декември, той оттегли съдебния си иск за отмяна на изслушването, след като получи уверения от републиканците в Конгреса, че ще му предоставят пълна стенограма от изслушването в рамките на 24 часа след като то приключи. Освен това, той ще може да публикува стенограмата \"изцяло или частично\".Коми ще бъде изслушан във връзка с използването на личен имейл от Хилари Клинтън за служебни цели по време на службата й като държавен секретар, както и по подозренията за сговор на президента Доналд Тръмп с Русия.Демократите в Камарата на представителите обвиниха републиканците, че инициативата им за изслушване на Коми е  в президентските избори през 2016 г.В петък адвокатът на Коми Дейвид Кели заяви в съда, че републиканците нарушават регламента на Камарата на представителите, като отказват публично изслушване, при което всички членове на комисията могат да задават въпроси. Кели обвини инициаторите на поканата, че настояват Коми да говори при закрити врати, за да публикуват избирателно откъси от показанията му.Припомняме, Джеймс Коми беше уволнен от президента Тръмп като директор на ФБР през май 2017 година.", "date": "2018.12.03", "title": "Коми ще бъде изслушан в Конгреса за подозренията срещу Тръмп"}
{"url": "https://news.bg/bulgaria/golemite-gradove-u-nas-v-plen-na-mrasniya-vazduh.html", "text": "И днес в големите градове на страната се очаква сериозно замърсяване на въздуха.По  очакваното замърсяване е ниско до умерено. Така беше и вчера, въпреки че видимо замърсяването беше значително по-сериозно.Безветрието и задържането на студения въздух ниско над земята са причина да дишаме отрова.По данни на  на Европейската комисия тази сутрин концентрацията на фини прахови частици (PM10) е над нормите в почти всеки голям град.Най-опасен въздух дишат в София, Перник, Пловдив, Русе, Горна Оряховица и Шумен, където запрашаването е 2-3 пъти над среднодневните норми от 50 µg/m3.Вчера превишения в нормите бяха регистрирани в София, Велико Търново, Русе и Пловдив.Концентрацията на фини прахови частици (PM2.5) във въздуха над столицата беше 127.3 µg/m3, а на фини прахови частици (PM10) - 166 µg/m3.Вятър, който да разнесе смога, се очаква чак в нощта срещу сряда.", "date": "2018.12.03", "title": "Големите градове у нас в плен на мръсния въздух"}
{"url": "https://news.bg/bulgaria/spaseniyat-v-pirin-planinski-vodach-se-vazstanovyava.html", "text": "Спасеният в Пирин планински водач се възстановява в болницата Разлог, предаде bTV.След като падна в 200-метрова пропаст от хребета Кончето, 29-годишният мъж по чудо е със сравнително леки наранявания. Като цяло състоянието му е добро, има травма на глезена и скъсани връзки.14 часа продължи спасителната акция през миналата нощ, по време на която той бе изваден от пропастта.Спасителите, които са го търсили, са вървели към него цели 6 часа. В акцията са участвали групи от Добринище, Разлог и София.\"Условията бяха много тежки\", споделя Георги Цонев - спасител доброволец. \"Водата ни замръзна още в първите два часа, трудно стигнахме до него, имаше много сняг и клек - бяха покрити всички пътеки.\" - разказва той.Намерили са пострадалия под ръба в една преспа, силно премръзнал, с посинели устни и в хипотермия. Веднага са взели мерки да го стоплят, превързали са го и са го обездвижили.\"Слизането надолу също беше много тежко, още 6 часа, но на слизане вече ни посрещнаха други хора и много ни помогнаха.\" - допълва Георги Цонев.", "date": "2018.12.03", "title": "Спасеният в Пирин планински водач се възстановява"}
{"url": "https://news.bg/regions/polovinata-trabi-na-parnoto-v-sofiya-ne-bili-smenyani-nyakoi-ot-polovin-vek.html", "text": "Към момента няма аварии по топлопреносната мрежа в столицата. Това заяви пред БНТ говорителят на \"Топлофикация София\" Елизабет Павлова.По думите на Павлова честите аварии в топлопреносната мрежа в последните дни в столицата се дължат на старите съоръжения - част от мрежата била изградена в средата на миналия век и било невъзможно тя да бъде подновена изцяло.Според говорителя на дружеството някои от тръбите под Софийските квартали и улици са поставяни преди около половин век и оттогава не са сменяни.\"Повече от половината тръби от топлопреносната мрежа в София не са сменени. Някои от тръбите са положени още през 50-те години на миналия век. Възможностите на дружеството са да подменят около 20 км при ежегодните профилактични ремонти\", обясни Павлова.Тя допълни, че вече се изготвя инвестиционната програма на \"Топлофикация София\" за следващата година.", "date": "2018.12.03", "title": "Половината тръби на парното в София не били сменяни, някои от половин век"}
{"url": "https://news.bg/crime/naprezhenie-sled-izbora-na-aleksey-trifonov-za-predsedatel-na-sgs.html", "text": "За напрежение в Софийския градски съд пише БНТ. Поводът е .След като Трифонов беше избран на поста с подкрепата на 13 гласа, 56 съдии от най-големия окръжен съд у нас поискаха свикване на общо събрание по темата.Изпълняващият функциите на ръководител на съда до момента Десислава Попколева се съобрази с тяхното искане и свика събранието днес.Следва в хода на заседанието да бъде обсъдено гласуването на Висшия съдебен съвет при избора на нов председател на съда.На събранието са поканени и всички членове от съдийската квота, участвали в избора на нов председател.Припомняме, в самия край на месец ноември класираният на второ място за председател на СГС  . Очаква се днес той да поиска от Върховния административен съд да отмени решението на Съдийската колегия на Висшия съдебен съвет.", "date": "2018.12.03", "title": "Напрежение след избора на Алексей Трифонов за председател на СГС"}
{"url": "https://news.bg/society/mezhdunaroden-den-na-horata-s-uvrezhdaniya-1.html", "text": "Днес е Международният ден на хората с увреждания.Целта на обявяването на 3 декември за Международен ден на хората с увреждания е институциите постоянно да бъдат мотивирани да предприемат по-ефективни действия за гарантиране на достъпа на неравнопоставените граждани до обществени пространства, образование и работа.В световен мащаб около 15% от населението на земята или над 1 милиард души имат някаква форма на увреждане, пише БНТ.По данни на Националния статистически институт (НСИ) в България почти половин милион българи получават различни форми на помощ и подкрепа от държавата заради трайни увреждания и намалена работоспособност. Над 10 000 от тях са деца.По повод деня от Национално представителните организации на и за хора с увреждания излязоха с обръщение. То обаче не започва тържествено, а с кратък обзор на случилото се през годината в страната. Според организациите 2018 година премина под знака на: нарастващо обществено-политическо напрежение в резултат на дългогодишни нерешени проблеми в сферата на социалното приобщаване на хората с увреждания; промени в националното законодателство за хората в неравностойно социално положение, съответстващи на Конвенцията за правата на хората с увреждания, за съжаление лимитирани от ограниченият публичен финансов ресурс; хаотичен дебат за създаване на нов модел за оценка на уврежданията и човешката функционалност и налагане на индивидуален подход в политиките за подкрепа.Според организациите политиката за хората с увреждания трябва да бъде резултат от задълбочен обществен диалог с всички заинтересовани, който да има комплексен характер. \"Тя не трябва да бъде терен за популизъм и необосновани претенции\", категорично се посочва в обръщението.\"Ние осъзнаваме, че новият Закон за хората с увреждания не е съвършен, но той е крачка във вярна посока. Превръщането на красиво разписаните му правни норми в реални по-добри условия на живот на хората с увреждания ще бъде продължителен процес. Управляващите българската държава трябва да знаят обаче, че търпението ни не е безгранично\", посочват още организациите, като очертават нуждата от ефективна държавна намеса в различни области за гарантирането на интеграционния процес на всички етапи.Такава интервенция, според организациите, е необходима в следните области:- превенцията на съвкупността от рискове и фактори - водещи до различни видове увреждания и причинно-следствената връзка между тях;- профилактиката, лечението и рехабилитацията на заболяванията;- ефективността на включващото образование и професионално обучение;- осигураването на достъпна архитектурна, транспортна и комуникационна среда;- развитие на достъпни и адекватни социални услуги;- осигуряване на гъвкави форми на трудова заетост на хората с увреждания с ясни ангажименти на всички стопански субекти и държавни стимули за ефективна политика в тази област;- повишаване подкрепата на семействата на хората с увреждания;- гарантиране на здравни и пенсионни осигурителни права и доходи за достоен живот;- осигуряване на хората с увреждания равенство пред закона чрез отмяна на института на запрещението. Това трябва да стане чрез въвеждане на адекватна, справедлива и пропорционална система на подкрепа, която да гарантира, че всеки, който е пълнолетен гражданин, може да упражнява правата си според своите желания и предпочитания.Обръщението е изготвено съвместно от следните организации:Съюз на инвалидите в България;Съюз на слепите в България;Съюз на глухите в България;Асоциация на родителите на деца с епилепсия;Българска асоциация за лица с интелектуални затруднения;Съюз на военноинвалидите и военнопострадалите;Националния съюз на трудово-производителните кооперации;Център за Психологически Изследвания;Българска асоциация \"Диабет\";Национално сдружение на работодателите на хората с увреждания;Национален алианс за социална отговорност;Национална асоциация на сляпо-глухите в България;Асоциация на родители на деца с нарушено зрение;Асоциация на родителите на деца с увреден слух;Национална организация \"Малки български хора\";Българска асоциация за невромускулни заболявания;Националния център за рехабилитация на слепи;Българска асоциация за рекреация, интеграция и спорт;Национална потребителна кооперация на слепите в България;Българска асоциация за рекреация и туризъм.", "date": "2018.12.03", "title": "Международен ден на хората с увреждания "}
{"url": "https://news.bg/crime/sakiliynichka-109-zhalbi-ima-ot-kiliyata-na-ivancheva-nyama-topla-voda.html", "text": "109 жалби срещу условията в столичния арест са подадени само от килията, където са настанени отстранения кмет на \"Младост\" Десислава Иванчева и заместничката й Биляна Петрова, заяви пред bTV тяхната съкилийничка Цветомира Алексиева. Тя е с Иванчева и Петрова от началото на задържането им.Алексиева вече е на свобода. Тя е арестувана в края на 2017 година по обвинение, че е част от организирана престъпна група за трафик на мигранти. Арестувани са и съпругът и сина им.. \"Както спим, мазилката пада върху нас. Началникът ни предложи да ни даде метли да чистим, да си смъкваме тавана. Десислава спеше със суичъра на главата. И се завиваше през глава. Като дойдоха, за седмица тя се напълни с циреи от нечистотията, от прахта\", допълни бившата й съкилийничка.В ареста прозорецът не се отваря. Няма топла вода - само студена. Миризмата от тоалетната е оставала в килията, тъй като няма отделна стена за санитарното помещение.В килията няма място, където човек да се движи. \"Пространството между двете легла е много малко, само да си смъкнеш краката. Не можеш да се разминеш, трябва да се изчакаме, ако някой отиде до мивка, тоалетна. В повечето време трябва да седиш на леглото\", заяви Цветомира.\"Банята беше ужасна, но ни водеха на баня. През ден сме били там, понякога и всеки ден, в общо помещение. Банята миришеше на тоалетна - студено мръсно, неподдържано\", описва Цветомира.Храната е била три пъти дневно, но с отвратителен вкус без ясен вид.В ареста няма зъболекар и кардиолог, стана ясно от думите на Цветомира. По думите й е направен \"козметичен\" ремонт и то след като екипът на омбудсмана Мая Манолова е минал на проверка. \"Общо взето се отстрани падащата мазилка и се боядиса отгоре. И това беше\", каза жената.Според нея другите арестанти не пускат жалби, за да не си утежняват положението.Цветомира разказа, че Иванчева и Петрова са изпаднали в депресия пред очите ѝ. Още с настаняването там човек приема пребиваването си като наказание.Десислава Иванчева е обидена от начинът, по който са обискирани - проверяващите обръщат всичко наопаки в килията. След всеки обиск плачеше. Биляна - също. Тя даже беше по-депресирана, по-психически нестабилна, смята бившата им съкилийничка.Бившата кметица и нейната заместничка са споделяли, че няма правосъдие.\"Те твърдят, че са невинни. И наистина от това, което аз съм видяла, те си пишеха, докато се запознаваха с материалите, водеха бележки - те са невинни. И разчитат на справедливост на съда\", подчерта Цветомира.\"Доста са случаите да се признават за виновни, без да са виновни, само и само да излязат от ареста\", каза Цветомира. Тя дава пример с мъж, който е престоял 2 години и половина в ареста без да е осъден. По думите на бившата съкилийничка на Иванчева и на Петрова това е живот в ада.Заради преживяното по време на ареста съкилийничката на Иванчева и на Петрова е решена да заведе дело срещу България в Страсбург.\"Всеки, който има претенции може да предяви иск, това се прави и в момента\", заяви правосъдният министър Цецка Цачева. Според нея капацитетът на столичния арест и на затвора е към горна максимална граница.Има нов арест в Старозагорския затвор, има добри затвори и арести. Там където това е капацитета, се изискват по-мащабни ремонти, заяви Цачева.Това са места за временно пребиваване на арестанти, те трябва да отговарят на определени критерии. За последните 3 г. са намалели жалбите срещу България за условията в ареста, заяви Цачева.Нямаме проблеми с приемане на искане на лица за екстрадиция, кокъвто беше и случая със Северин от Германия.\"Двете госпожи сами са пожелали да са в софияйския арест, а не в Сливенския затвор, тъй като са подсъдими\", каза правосъдният министър.Адвокатът на Десислава Иванчева - Марин Марковски, би посъветвал Иванчева да съди България.Запитана защо бившата кметица бе конвоирана с пранги на краката до болницата, Цецка Цачева заяви: \"Извън моята компетентност е конвоят с пранги\". От думите й стана ясно, че закона няма нормативен акт, който да препраща министърът да издаде инструкция за конвоирането на арестанти.\"Има текстове на работната група, чакам да влязат в сила промените в закона. Към този момент министърът не е компетентен да издаде такава инструкция. До сега е работено със заповед от 2013 г. за правилата. Това ще бъде поправено, правилата са готови\", каза Цачева.Тя посъветва: \"Тези, които не са доволни от условията в ареста, могат да се обърнат към Административен съд\".Според главния прокурор Сотир Цацаров условията в следствения арест се определят от правосъдното министерство. Условията, в които пребивава Иванчева не се различават от условията, при които пребивава който и да е друг задържан под стража.Запитана когато получат правата си в Страсбург, кой ще бъде виновен, Цачева отговори: \"ако искате, и аз мога да бъда виновна, ако считате, че е по силите на един човек да промени нещо\". Според нея парите по Фонд \"Затворно дело\" отиват за това, за което са определени. Ремонтни дейности се извършват ежегодно, каза министърът.Цачева отказа да коментира как така  на Върховния касационен съд. \"Не мога да коментирам процеси в съдебната власт\", каза Цачева за искането на ВКС да разгледа спешното двукратното обжалване от прокуратурата на промяната на мярка за неотклонение в домашен арест.Запитана дали закупените 250 електронни гривни за проследяване и на хора под домашен арест ще стигнат, правосъдният министър заяви, че не са достатъчни.", "date": "2018.12.03", "title": "Съкилийничка: 109 жалби има от килията на Иванчева, няма топла вода"}
{"url": "https://news.bg/crime/v-haskovo-sadyat-gruzinets-opital-da-podkupi-granichar.html", "text": "10 години затвор заплашват грузинец, опитал да подкупи граничар на границата ни с Турция.40-годишният мъж с инициали П.Г. беше привлечен като обвиняем за това, че на 1 декември опитал да даде подкуп на граничен полицай. Служителят трябвало да го пропусне заедно с още двама грузински граждани да преминат през границата на страната към Турция с автомобилите, които всеки от тях управлявал.При проверка на ГКПП \"Капитан Андреево\" служителите установили, че документите на автомобилите на тримата чужденци не били изрядни и отказали да ги пропуснат. Тогава П.Г. предложил на граничния полицай 30 евро, за да ги пропусне през граничния пункт. Служителят обаче не приел подкупа, а подал сигнал и по случая било образувано досъдебно производство. За подобно деяние законът предвижда наказание лишаване от свобода до 10 години и глоба до 15 хиляди лева.Обвиняемият П. Г. бил задържан за 72 часа с постановление на наблюдаващия прокурор.Предстои Окръжната прокуратура в Хасково да внесе искане в съда за вземане на мярка за неотклонение \"задържане под стража\" спрямо обвиняемия.", "date": "2018.12.03", "title": "В Хасково съдят грузинец, опитал да подкупи граничар"}
{"url": "https://news.bg/regions/prohodimi-no-maglivi-patishta-v-oblast-targovishte.html", "text": "В област Търговище пътищата са проходими при зимни условия, предаде БНР.Котленският проход е отворен.На отделни места обаче има мъгла и видимостта е намалена до 100 метра.През изтеклото денонощия няма регистрирани тежки пътно-транспортни произшествия на територията на областта, които да са затруднили движението.Остава опасността от падащи камъни в местността Боаза.", "date": "2018.12.03", "title": "Проходими, но мъгливи пътища в област Търговище"}
{"url": "https://news.bg/world/svetovnata-banka-otdelya-usd200-mlrd-za-borba-s-klimatichnite-promeni.html", "text": "Световната банка обяви, че ще удвои финансирането за бедните държави, за да се подготвят за климатичните промени. Банката ще отдели 200 милиарда долара за периода от 2021 до 2025 г., информира АП.Базираната във Вашингтон организация отбеляза, че половината ще дойдат от нея, а останалите от други институции в групата и частни капитали.Банката поясни, че 50 милиарда долара ще бъдат предоставени за адаптиране с промените в климата. Това включва строителство на жилища, които могат да отстояват на по-екстремно метеорологично време, а също така откриване на нови източници на питейна вода, след като покачването на нивото на океаните замърсява съществуващите източници.Световната банка обяви приноса, докато лидерите от целия свят се събират в Полша за организирани от ООН преговори за борба с глобалното затопляне.", "date": "2018.12.03", "title": "Световната банка отделя $200 млрд. за борба с климатичните промени"}
{"url": "https://news.bg/politics/padat-ogranicheniyata-za-onlayn-pazaruvane-v-chuzhbina.html", "text": "От днес са в сила нови правила на ЕС за безпроблемно пазаруване онлайн в чужбина. Регламентът, предложен от Европейската комисия, прекратява необоснованото блокиране на географски принцип в рамките на ЕС. Където и да се намират, потребителите ще имат онлайн достъп до желаните от тях стоки и услуги.Регламентът забранява на уебсайтовете да ограничават достъпа на географски принцип или да пренасочват сърфиращите само защото те — или издателят на кредитната им карта — са от друга държава.По този повод заместник-председателят на Комисията по въпросите на цифровия единен пазар Андрус Ансип, комисарят по въпросите на вътрешния пазар, промишлеността, предприемачеството и МСП Елжбета Бенковска, комисарят по въпросите на правосъдието, потребителите и равнопоставеността между половете Вера Йоурова и комисарят по въпросите на цифровата икономика и цифровото общество Мария Габриел заявиха: \"През 2015 г. 63 % от уебсайтовете не са позволявали на потребителите да купуват на тях от друга държава от ЕС. В резултат две трети от желаещите да пазаруват онлайн в чужбина не са могли да направят това\".Те допълват, че на 3-ти декември на тази практика се слага край. \"Ние желаем в Европа да няма бариери, което означава и премахване на бариерите пред пазаруването онлайн. Успоредно с премахването на таксите за роуминг, с новите норми за защита на данните и с възможността за гражданите да пътуват в чужбина със своето онлайн съдържание, прекратяването на необоснованото блокиране на географски принцип е друга важна инициатива за превръщането на цифровия единен пазар в реалност за всички — с конкретни преимущества за хората и бизнеса.С новите норми потребителите ще получат възможност за по-голям избор на продукти на конкурентни цени и следователно — за по-добри оферти\", обясняват ерокомисарите.\"В същото време клиентската база на бизнеса ще надхвърли националните граници, с което ще се понижат разходите по сделките и административните разходи на дружествата. Регламентът е част от по-мащабните действия на ЕС за насърчаване на електронната търговия и улесняване на покупко-продажбата онлайн в единния пазар, сред които са мерки за по-добра защита на пазаруващите онлайн, за по-достъпни услуги за доставяне на трансгранични колетни пратки и за по-прости норми относно ДДС\", допълват те.\"Призоваваме всички държави членки да се погрижат за ефективното прилагане на тези норми и да се възползват от всичките си правомощия за осигуряване на гладкото действие на регламента още от деня на влизането му в сила. Призоваваме също така за споразумение по хармонизираните норми за продажба на цифрови стоки и услуги и за покупки онлайн. Всички тези елементи са от огромно значение за изграждането на добре функциониращ и конкурентоспособен цифров единен пазар\", коментират Ансип, Бенковска, Йоурова и Габриел.", "date": "2018.12.03", "title": "Падат ограниченията за онлайн пазаруване в чужбина"}
{"url": "https://news.bg/crime/sledyat-250-zatvornitsi-s-elektronni-grivni-nuzhni-sa-ni-2000.html", "text": "Общо 250 електронни гривни за затворници са закупени по договор за 1, 341 млн. лв. Това стана ясно на пресконференция в БТА, на която участваха зам.-министърът на правосъдието проф. Николай Проданов, комисар Юлиян Шимширов, който отговаря за социални дейности и възпитателна работа с правонарушителите и Васил Миладинов - председател на Главна дирекция \"Изпълнение на наказанията\".По проекта са закупени 200 комплекта настолни персонални устройства за радиочестотен контрол и 2 гривни - устройства за персонална идентификация, както и 50 броя за GPS (джипиес) проследяване на нарушителите.С подобни гривни осъдените на пробационни мерки се освобождават от задължението да се разписват всеки ден. Ежедневието за тях ще стане по-лесно, нямаме основания да смятаме, че ще имаме отпор, заяви проф. Проданов. По думите му за слагане на гривни за електронно проследяване на хора, задържани под домашен арест, не се изисква предварително съгласие.Технически системата може да обхване до 2000 души под домашен арест. Сега имаме 250 гривни. Стремежът е да се запълни капацитетът от 2000 бройки, заяви проф. Проданов, според когото 2000 бр. са достатъчно за България.Ако задържаният отстрани гривната, екипи на затворите и на полицията ще действат съвместно. Предстои създаване на мерки за сигурност при мобилните групи от надзиратели, които ще реагират на сигналите (за манипулация на електронните гривни - б.р.) съвместно с МВР.Трябва да се осигурят 28 електропреносни пистолети за мобилните екипи, които контактуват с електронно наблюдаваните лица. Така те ще имат по-големи гаранции за сигурността си. Според проф. Проданов в крайни случаи може да се наложи ползване на оръжие. Той даде пример с електрическия пистолет, чийто стопиращ ефект е без летален изход.На пресконференцията бе демонстрирано как се поставя подобно устройство. С него арестантът може да се къпе и да спортува. Гривната е мека, целта е да е удобна на този, който я носи.Целта на електронните гривни за арестантите е да се редуцира пренаселеността в арестите, да окуражи самодисциплината и да създаде нови навици.Системата може да помогне и на нарушителя да се дистанцира от криминогенната среда, обясниха от консорциума-доставчик на устройствата.Те се прилагат при домашен арест, при затворниците, които са на общ режим и работят извън затвора, и на лица с наложени пробационни мерки и задължителна регистрация по настоящ адресЗа хората с пробационна регистрация се изисква подписване на декларация за запознаване, за останалите - не.С подобни гривни не могат да бъдат проследявани хора, които имат медицински проблеми. Всяко устройство е строго индивидуално.За всяко наблюдавано лице правилата са строго специфични. Гривната се носи през цялото време на електронно наблюдение.", "date": "2018.12.03", "title": "Следят 250 затворници с електронни гривни, нужни са ни 2000"}
{"url": "https://news.bg/int-politics/nato-podkrepya-kontrola-varhu-vaorazheniyata-gotovo-e-za-dialog-s-rusiya.html", "text": "Генералният секретар на НАТО Йенс Столтенберг обяви, че Алиансът подкрепя идеята за контрол на въоръженията и е готов за разговори с Русия.В края на октомври от въоръжените сили на Русия заявиха, че през последните месеци са наблюдавали забележимо увеличение на разузнавателната дейност на НАТО по нейните граници.Изявлението идва два месеца след като Столтенберг обяви, че Алиансът е готов да продължи диалога с Русия по Договора за ядрените сили със среден обсег.Генералният секретар също така призова за въздържаност около .На 25 ноември руски бойни кораби стреляха по три украински военни кораба и ги плениха, заедно с техния екипаж от общо 24 моряци, сред които и бесарабски българин.Руският президент Владимир Путин определи инцидента за предварително планирана провокация, изтъквайки, че тя била свързана с ниския рейтинг на украинския президент Петро Порошенко преди президентските избори през март.Украинските власти определиха действията на Русия като акт на агресия и въведоха военно положение в продължение на 30 дни в 10 погранични области с Русия. ", "date": "2018.12.03", "title": "НАТО подкрепя контрола върху въоръженията, готово е за диалог с Русия"}
{"url": "https://news.bg/health/biznesat-protiv-zadalzhitelnite-zdravni-zastrahovki.html", "text": "Предлаганият модел Б на едновременно задължително здравно осигуряване и задължително здравно застраховане няма аналог в нито една европейска държава.Необходимите за изграждането и функционирането на модела Застрахователен пул, Осигурителен пул и Гаранционен фонд ще доведе до намаляване на сумите, постъпващи в здравната система (понеже ще бъдат отклонени към изграждането на пуловете и фонда). Парите би трябвало да се разходват за медицински дейности. Тези аргументи ни дават основание да отхвърлим модел Б.Това се казва в открито писмо от работодателите до здравния министър Кирил Ананиев за избор на модели за промяна на здравната система.Становището на Българската търговско-промишлена палата (БТПП) е че действащата здравна система не работи ефективно. Според тях е необходимо подобряването на здравословното състояние на гражданите и снижаване на смъртността.За БТПП парите при действащия модел на здравно осигуряване са повече от достатъчни. Проблемът идва от монополната позиция на НЗОК, липсата на конкуренция на ниво избор на здравно осигурените лица, както и други фактори.\"Липсват ясно разписани правила за качество на медицинската помощ, на финансовата и правната рамка. Липсват внедрени стандарти, които да осигуряват възможно най-обективно и точно събиране и отразяване на информация за извършените дейности, позволяваща по-ефективен контрол (който също липсва понастоящем и се допуска разпиляване на средства за неизвършени дейности или нарочно/преднамерено вписване на дейности/манипулации с цел усвояване на средства, плащането на които не е правомерно\", се казва в позицията на Палатата.Според работодателите, решаването на проблемите в здравеопазването включва мерки като: въвеждане на електронно здравеопазване, преразглеждане на заплащането по клиничните пътеки, премахване на фалшивите болнични и нереално извършените здравни услуги, мерки срещу злоупотребите при лекарствата, увеличаване на профилактиката и не на последно място задържане на квалифицираните български лекари в страната.Считаме, че тези наши предложения могат да бъдат доразвити в модел А, пишат от БТПП.От организацията припомнят, че по време на експертните обсъждания са предложили внедряването на глобални стандарти по отношение на идентификацията както на пациенти, лекарства, медицински изделия, така също и на процеси за документооборота и логистиката в болниците.Тези глобални стандарти предоставят висока проследимост и прозрачност, подобрено управление на процеси, следене на сроковете на годност, приема на лекарства от пациентите и други. Акцентирахме, че използването на глобалните стандарти ще помогне за оперативната съвместимост между отделните болнични системи и системи, обслужващи сектора.От БТПП акцентират на доплащанията и солидарността в здравния сектор. Те се позовават на анализ на Националната агенция за приходи (НАП) за намаляване на сивия сектор. В него е упоменато за еднаквите здравни права, които имат гражданите, независимо от техния осигурителен принос.Припомняме, преди дни стана ясно, че . Първоначалната цена бе обявена за 5 млн. лева.След това  болницата.Според БТПП промяната на здравеопазването може да стане в насока развитие на представения модел А. Те отчитат и необходимостта от предоставянето на допълнителна информация, разчети и анализ.", "date": "2018.12.03", "title": "Бизнесът против задължителните здравни застраховки"}
{"url": "https://news.bg/world/otkazat-ot-smyana-na-chasovoto-vreme-v-es-nyama-da-vleze-v-sila-prez-2019-g-a-prez-2021-g.html", "text": "Отказът от смяна на часовото време в ЕС няма да влезе в сила през 2019 г. Най-рано ще стане през 2021 г. Това заяви австрийският транспортен министър Норберт Хофер, цитиран от ДПА.Австрия в момента е ротационен председател на ЕС.Виена подкрепя по-бързо прилагане на мярката, изтъкна той преди разговори с колегите си от ЕС в Брюксел. Но други държави имат проблеми и заради това Австрия е предложила отлагане като компромисен вариант., смята той.Във всички страни членки на ЕС и Швейцария стрелките на часовника се променят с един час напред и назад съответно всяка последна неделя на март и всяка последна неделя на октомври от 1996 г.Европейската комисия предложи да се отмени смяната на часовото време от 2019 г. Държавите членки имат възможност да изберат дали да останат на лятно или зимно часове време. Един от основните проблеми е координацията между държавите.", "date": "2018.12.03", "title": "Отказът от смяна на часовото време в ЕС няма да влезе в сила през 2019 г., а през 2021 г. "}
{"url": "https://news.bg/society/obmislyat-spisak-za-broy-shofyori-na-edna-kola-zaradi-sistemata-bonus-malus.html", "text": "Обмисля се въвеждане на пълен списък, колко шофьори могат да карат една кола, при сключване на \"Гражданска отговорност\", заради системата \"бонус-малус\". Комисията за финансов надзор - КФН е готова с алтернативен вариант за въвеждането на новата система. МВР, министерство на транспорта и КФН представят .Критиките срещу КФН са, че се използвала чужд консултант, който не е наясно с българската действителност и че наредбата се изготвя твърде бързо, съобщава БНТ. Комисията коментира, че изцяло се доверява на данните на МВР и в България има 3,1 милиона автомобила, а със санкции са 1,3 милиона, като 200 хиляди са шофьорите с повече от една санкция на година.От пътна полиция предлагат да не се отразява на застраховката превишена скорост над 10 км, а само ако е над 20 км. \"В МВР вече работим доста напред с много системи, които ще локализират такива водачи в автомобили и с камерите за скорост също има такива предвидени възможности\", добави Росен Рапчев от КАТ.\"Имаме интересен български подход - заразно зло, което се предава от човек на автомобил и от автомобил на човек. Ако един лош водач му кажем, твоята Гражданска е 1200 лв., защото през годината си направил 2 катастрофи, имаш 5 фиша за скорост и ти си в 18-и рисков клас, той ще кара без Гражданска\", обясни Владимир Тодоров от Асоциация на пострадали при катастрофи.\"Приветстваме \"бонус-малус\" системата, вярваме, че тя трябва да бъде въведена, но трябва да се бърза бавно. Всички тези детайли, които са проблем, трябва да бъде помислено върху тях и едва тогава ние ще получим една справедлива система. Увеличавате данъците, ГО, цените на винетките. Трябва да има социална справедливост, а в случая се опитвате да ни предложите една осакатена, лоша \"бонус-малус\" система\", коментира Дияна Русинова от Институт за пътна безопасност.Зам.-министърът на транспорта Ангел Попов допълни, че министерството се е посъветвало с много хора, които се занимават с пътна безопасност и много се надява да се направи един продукт, който да дисциплинира по някакъв начин некоректните водачи.Зам.-директорът на ИА \"Автомобилна администрация\" Дамян Войновски обясни, че ако се открие, че има някакви несъвършенства в системата, те могат да бъдат коригирани впоследствие и това е заложено и в проекта на Наредбата. \"КФН и ГФ могат да анализират резултатите и съответно да извършат промени в изчисленията. Така че да се наблегне на положителните ефекти от системата и да се намалят неприятните въздействия\", допълни той.\"В застраховката да бъдат вписани всички лица, които имат право да управляват автомобила. Това е алтернативата и основата, върху която мислим\", коментира шефът на КФН Карина Караиванова.КФН обяснява, че с въвеждането на \"бонус-малус\", първата година ще е нулева, а после 88% от шофьорите ще плащат по-ниска застраховка, между 10 и 30% ще са тези с повишена застраховка и под 1% ще са най-високите застраховки.Институтът за пътна безопасност съобщава, че при старта на следобедното изслушване на гражданите и организациите, представителите на МВР и Министерството на транспорта, информационните технологии и съобщенията не са в залата, за да отговорят на въпросите, поради което \"разочаровани, гражданите напуснаха залата\".Институтът настоява, при създалата се ситуация наредбата, регулираща \"бонус-малус\", да бъде оттеглена и след коригирането й да бъде подложена на обществено обсъждане.Припомняме, в началото на ноември, вътрешният министър Младен . Пътищата в страната трябва да бъдат по-сигурни, за да се предотвратят повече катастрофи и да се запазят повече човешки животи и съдби.На 7 ноември, зам.-председателят КФН Владимир Савов обясни, че , като това ще се отрази на размера на \"Гражданската отговорност\" и ще трябва да се внимава какви коли се купуват.На 9 ноември, КФН излезе с обяснения и отговори защо е нужна новата система и коментира, че иска .", "date": "2018.12.03", "title": "Обмислят списък за брой шофьори на една кола заради системата \"бонус-малус\""}
{"url": "https://news.bg/world/parvata-misiya-s-hora-sled-avariyata-se-nasochi-kam-mezhdunarodnata-stantsiya.html", "text": "Експедиция 58-59 се насочи към Международната космическа станция. Това е първата мисия с хора към станцията след, съобщават световни агенции.Ракетата Союз-ФГ с кораб Союз МС-11 беше изстреляна от космодрума \"Байконур\" в Казахстан. На кораба са космонавтът от Роскосмос Олег Кононенко, американският астронавт от НАСА Ан Маклейн и канадският астронавт Дейвид Сен-Жак. Те ще останат на станцията 194 дни. Това е първият полет за Маклейн и Сен-Жак и четвърти за Кононенко.Скачването със станцията ще стане около 6 часа по-късно.Припомняме, по време на последния полет с хора на 11 октомври възникна неизправност две минути след изстрелването на ракетата. Руският космонавт Алексей Овчинин и американският астронавт Ник Хейг трябваше да катапултират и да се върнат на Земята.В момента на космическата станция са командир Александър Герст от Германия, астронавтът на НАСА Серена Чансълър и космонавтът от Роскосмос Сергей Прокопиев. Те са на станцията от юни и ще се върнат на Земята на 20 декември.", "date": "2018.12.03", "title": "Първата мисия с хора след аварията се насочи към международната станция"}
{"url": "https://news.bg/world/izgoniha-ni-ot-ungariya-oplaka-se-universitetat-na-soros.html", "text": "Централноевропейският университет, основан от Джордж Сорос, обяви, че е бил принуден да напусне Унгария, което е в нарушение на академичната свобода. Университетът потвърди плановете си да приеме нови студенти в съседна Австрия през 2019 г., информира \"Ройтерс\".Съобщението на висшето учебно заведение е кулминацията на дългогодишна борба между родения в Унгария американски милиардер Джордж Сорос, който промотира либерални каузи чрез благотворителната си дейност, и националистическото и антиимигрантско правителство на премиера на Унгария Виктор Орбан.\"\", обяви ректорът на вуза Михаил Игнатиев.Правният статут на университета беше под въпрос повече от година, след като правителството на Унгария прокара законодателни промени в закона за висшето образование. Според измененията регистрирани в чужбина университети не могат да работят в Унгария, освен ако нямат класове и в държавата, където е регистрацията.Критици на Орбан алармират, че промените са насочени конкретно към Централноевропейския университет, който е най-добре позиционираният в Унгария. Орбан обвинява Сорос, че насърчава масова миграция към ЕС, което категорично се отхвърля от милиардера.По-рано тази година Фондация \"Отворено общество\" на Сорос също беше изгонена от Унгария.Централноевропейският университет е открит в Будапеща през 1991 г.От университета обявиха, че ще започнат да приемат студенти за американска степен във Виена от следващата академична година.Вузът запазва акредитацията си като унгарски университет.", "date": "2018.12.03", "title": "Изгониха ни от Унгария, оплака се университетът на Сорос"}
{"url": "https://news.bg/regions/pernishki-avtobus-plamna-predi-da-tragne-za-kurs.html", "text": "Автобус се самозапали в Перник, информират от Областната дирекция на МВР в града.Инцидентът е станал тази сутрин, преди превозното средство да поеме по курс. Рейсът бил паркиран на паркинг в квартал \"Проучване\".Огънят възникнал, когато водачът запалил двигателя на автобуса.Предполага се, че причината за пожара е техническа неизправност.Вследствие на инцидента няма пострадали хора, нанесени са само материални щети. Пожарът е изгасен от екипи на пожарната в Перник.", "date": "2018.12.03", "title": "Пернишки автобус пламна, преди да тръгне за курс"}
{"url": "https://news.bg/energy/ot-inerkom-uveryavat-che-sa-na-finala-za-sdelkata-s-chez.html", "text": "Работим за финализиране на сделката за активите на ЧЕЗ. Инерком и ЧЕЗ имат валиден договор.Инерком има подкрепата на глобални инвестиционни банки за финализиране на сделката, гласи информацията на писмото.Това се казва в писмо до медиите от Инерком България ЕАД.Инерком полага всички необходими усилия за изпълнение на отлагателните условия по договора-получаване на регулаторно разрешение и е в очакване на одобрението му.Сделката между ЧЕЗ и Инерком следва законовите изисквания, компетентни да се произнасят са само определените по закон български институции.Припомняме, , но от Инерком все още не са превели парите. Информацията бе от централата на компанията в Прага.От компанията отказаха да дадат подробности какво ще стане, ако сумата не постъпи по сметката. Сроковете за разплащането са договорени между двете фирми през февруари.Лидерът на БСП Корнелия Нинова обяви пред чешки евродепутат, че \"при спечелване на избори в България, БСП ще предприеме необходимите действия  и да участва в процедурата по продажбата\".В края на ноември стана ясно, че собственикът на \"Инерком\" Гинка Върбакова влиза в управлението на ЧЕЗ България.Преди това от Комисията за защита на конкуренцията (КЗК)  чрез придобиване на контрол върху предприятия от групата на \"ЧЕЗ\".Мотивите са, че  и няма как да бъде образувано ново производство. От \"Инерком\" обявиха, че ще обжалват и последното решение, както обжалваха решението на  електроразпределителното дружество ЧЕЗ. Делото във Върховния административен съд е насрочено за идната година.Припомняме, след като на 22 февруари 2018 г. стана ясно, че чешката ЧЕЗ е одобрила , последва скандал, който предизвика министърът на енергетиката , защото познава собственикът на фирмата Гинка Върбакова. Скандалът След избухването на скандала управителят на дружеството, определено за купувач - Гинка Върбакова, проведе разговори с ЧЕЗ в Прага. Тогава от , че процедурите по вече сключения с \"Инерком\" договор продължават. Гинка Върбакова и представители на ЧЕЗ дойдоха и на изслушване в парламента.По искане на БСП в парламента бе създадена и , която обаче завърши работа със заключението, че й е необходима още информация.В рамките на скандала в българския политически живот по едно време беше . Това стана по време на среща на Гинка Върбакова в Министерски съвет с премиера Бойко Борисов и министрите Дончев и Горанов. След това обаче .За това твърдо застават от  с искане държавата да си върне контрола над ЕРП-та. Според социалистите зад  и поискаха намеса на контролните органи. ", "date": "2018.12.03", "title": "От Инерком уверяват, че са на финала за сделката с ЧЕЗ"}
{"url": "https://news.bg/politics/aktsiyata-v-tsiganskata-mahala-v-kyustendil-za-nezakonna-targoviya.html", "text": "Полицейската е заради незаконна търговия, съобщи БНР, позовавайки се на данни на говорителя на Районната прокуратура в областния град Галя Димитрова.В акцията участват почти всички контролни органи и звена на общината. За незаконна търговия се проверява всичко - обект по обект.Оказва се обаче, че обектите са десетки.\"В хода на проверката ще се установи кои от обектите работят извън правилата. Там търговски обект е едно доста по-широко понятие. Може да бъде и една маса, както се казва, разпъната и хората да го считат за търговски обект\", коментира Димитрова.Масираната операция започна тази сутрин. Резултатите ще бъдат обявени до 15 януари догодина.Стана ясно и че акцията е по сигнал на \"Икономическа полиция\" към Областната дирекция на МВР в Кюстендил. Сигналът е за незаконно търговия, включително и акцизни стоки, без необходимия бандерол, лиценз и разрешение.", "date": "2018.12.03", "title": "Акцията в циганската махала в Кюстендил - за незаконна търговия"}
{"url": "https://news.bg/health/pikat-na-gripa-se-ochakva-prez-yanuari-i-nachaloto-na-fevruari.html", "text": "От Министерството на здравеопазването предупреждават, че навлизаме в сезона на грипните заболявания. Според статистиката през изминалата седмица общата заболеваемост е 118,3 души на 10 000 човека. Наблюдавани са общо 381 400 лица от всички възрастови групи. Регистрирани са 4 512 случая на остри респираторни заболявания, което е с близо 500 случая повече през предходната седмица.С най-висока заболеваемост е възрастовата група до 4 години, следвана от възрастовата група от 5 до 14 години.През изминалата седмица са получени първите положителни проби за грип от началото на сезона. Вече има 3 случая на грипен вирус A(H1N1) и един грипен вирус A(H3N2).През следващите няколко седмици броят на болните постепенно ще се увеличава. Очаква се пикът на грипните заболявания да настъпи през януари и началото на февруари.Характерните симптоми за грипа са внезапното втрисане, високата температура, общото неразположение, както и болките в мускулите и ставите.Периодът от заразяването до появата на първите симптоми е средно от 2 до 5 дни. Заразяването става по въздушно-капков път - чрез кихане и кашляне. Вирусите обаче са устойчиви във външната среда и могат да преживеят няколко часа върху повърхности и запрашена среда. Честото миене на ръцете и доброто проветряване намаляват възможността за заразяване от околните предмети и повърхности.Най-честите усложнения при грипа са острите вирусни бронхопневмонии, които са трудни за диагностика и за лечение. Възможни са и синуити, отити, миокардити и др. Най-уязвими за развитието на усложнения са малките деца и възрастните с хронични заболявания.Излишно е да се използват антибиотици при вирусно заболяване, ако то не е усложнено с бактериална инфекция. Антибиотик може да се приема само след преценка от лекуващия лекар, като се спазват вида, дозата и продължителността на изписания препарат.По данни на Европейския център за превенция и контрол на заболяванията в Стокхолм към настоящия момент активността на сезонния грипен вирус в Европейския регион на Световната здравна организация е ниска.Грипни вируси се изолират спорадично от лица с респираторни заболявания, които са потърсили медицинска помощ. И двата типа грипни вируси А и В се откриват почти по равно. Типично за този период на грипния сезон заболеваемостта и смъртността от грип са ниски.В случай на симптоми на грип трябва да се вземат следните предпазни мерки:", "date": "2018.12.03", "title": "Пикът на грипа се очаква през януари и началото на февруари"}
{"url": "https://news.bg/world/merkel-otide-nepodgotvena-na-sreshta-s-premiera-na-avstraliya.html", "text": "Германският канцлер Ангела Меркел отиде неподготвена на срещата си с австралийския премиер Скот Морисън, пише \"Гардиън\".По време на разговорите Меркел прибягваше до бележи, за да научи повече за събеседника си. Кратката среща се проведе в кулоарите на Г-20 в Аржентина през уикенда.Срещите на Г-20, подобни като на ежегодната Генерална асамблея на ООН, са форма на бързи дипломатически срещи, въпреки че обикновено световните лидери предварително знаят подробности за своите колеги.Но Меркел открито четеше бележките си с информация за Морисън, което беше заснето от фотограф, преди да похвали дясното му коалиционно правителство. Британската медия отбелязва, че канцлерът на няколко пъти е поглеждал към бележките си по време на срещата им.\"Гардиън\" припомня, че в Австралия често се сменя лидерството и че има големи шансове Морисън да напусне международната сцена и да не участва на следващата среща на Г-20 в Токио. За последните пет години страната е управлявана от петима премиери.Вестникът също така пише, че сгъстеният график на Меркел едва ли може да се посочва като причина за пренебрежението й към Морисън, тъй като тя пристигна с 8 часа по-късно на Г-20 заради, което й дава достатъчно време да се запознае с биографията на премиера на Австралия.", "date": "2018.12.03", "title": "Меркел отиде неподготвена на среща с премиера на Австралия"}
{"url": "https://news.bg/crime/pusnaha-na-svoboda-anglichanina-prevarnal-kashtata-si-v-orazheynitsa.html", "text": " Освободиха англичанина, превърнал дома си край Варна в оръжейница. Районната прокуратура в града ще протестира решението на Варненския районен съд.Днес беше отхвърлено искането за вземане на мярка за неотклонение \"Задържане под стража\" на обвиняемия британски гражданин.Припомняме, на 28 ноември 56-годишният Фриц К. беше арестуван заради държане на 611 г марихуана и голям брой незаконни боеприпаси. За подобно престъпление законът предвижда наказание лишаване от свобода до 8 години.Въпреки това обаче съдът отхвърлил искането на прокуратурата, което било мотивирано с тежестта на повдигнатите обвинения и с опасността, ако е на свобода, Фриц К. да се укрие и да извърши друго престъпление.Предстои Варненският окръжен съд да се произнесе по протеста на Районната прокуратура във Варна.", "date": "2018.12.03", "title": "Пуснаха на свобода англичанина, превърнал къщата си в оръжейница"}
{"url": "https://news.bg/crime/osadiha-kmeta-na-uzundzhovo-za-kupuvane-na-glasove.html", "text": " Днес кметът на с. Узунджово беше признат за виновен от Софийския апелативен съд.Припомняме, през 2015 г. срещу подсъдимия Деян Ванчев беше повдигнато обвинение, че е купувал гласове преди местните избори. В хода на предизборната кампания той посещавал домове и се срещал с местни хора. За да ги склони да гласуват за него, кандидат-кметът давал пари на представители на семейства, които след това трябвало да ги разпределят между роднини.За извършените престъпления на подсъдимия Ванчев е наложено наказание от две години \"Лишаване от свобода\" с четиригодишен изпитателен срок и глоба в размер на 10 000 лева. Той е лишен и от правото да заема държавна и обществена длъжност за срок от четири години, считано от влизане на присъдата в сила.Решението на Софийския апелативен съд може да бъде обжалвано пред Върховния касационен съд.", "date": "2018.12.03", "title": "Осъдиха кмета на Узунджово за купуване на гласове"}
{"url": "https://news.bg/world/izrael-otkri-zlatni-moneti-ot-vremeto-na-krastonostsite.html", "text": "Археолози откриха 24 златни монети и златни обици. Счита се, че са от преди 900 г., обявиха от Националния парк Кесария в Северен Израел, информира ДПА.Израелските власти, отговарящи за антиките, обявиха откритието, след като бронзово гърне с монети и древни накити беше намерено скрито между два камъка в кладенец в квартал, който е от VIII-XI век.Според ръководителите на разкопките Петер Генделман и Мохамед Хатар монетите са от края на XI век. Те смятат, че е \"възможно да се свърже съкровището със завладяването на града от кръстоносците през 1101 г., едно от най-драматичните събития в града през Средновековието\".Вярва се, че повечето от жителите на Кесария са избити от армията на Балдуин I (1100-1118), крал на Йерусалимското кралство.\"\", обявиха учените.Експерти по монети вярват, че сред монетите има шест изключително редки византийски златни монети.Откритието е част от проект за разкопки и съхранение за 40 милиона долара.", "date": "2018.12.03", "title": "Израел откри златни монети от времето на кръстоносците"}
{"url": "https://news.bg/economics/neargumentiraniyat-rast-na-mrz-zaplashva-15-ikonomicheski-deynosti.html", "text": "Темпът на нарастването на минималната работна заплата в рамките на отрасловото и браншово колективно трудово договаряне е много по-различен от ръста на административно определяната минимална месечна работна заплата за цялата страна. Резултатите са от изследването на браншовете за периода 2001 - 2018 г. на учредения от АИКБ Институт за устойчиво икономическо развитие и изследването му върху колективното договаряне в България.Безконтролното и неаргументирано повишаване на МРЗ е заплаха за съществуването на 15 икономически дейности, в които работят 330 817 души, а за други икономически дейности няма практически никакво влияние, категоричен бе Теодор Дечев, директор \"Индустриални политики\" в АИКБ и преподавател във Висшето училище по сигурност и икономика. По думите му е необходим окончателен отказ от административното определяне на минималната месечна работна заплата (МРЗ) и сключване на националното споразумение за въвеждане на механизъм за договарянето й по икономически дейности.Всякакви опити да се договаря минималната работна заплата в страната са обречени, ако не се промени начинът на определяне на МРЗ в средносрочната бюджетна прогноза. Необходимо е и пълно прехвърляне на определянето на допълнителните възнаграждения за прослужено време и професионален опит (т. нар. \"класове\") в сферата на колективното договаряне. Според Дечев обаче шансът да се сключи такова споразумение намалява, защото средносрочната бюджетна прогноза е разписана до 2021 година включително. Според данните от направеното изследване заетостта и доходите при европейските държави, които нямат регламентирана национална минимална месечна работна заплата, са значително по-високи. Това се дължи не толкова на отсъствието на минимална заплата, а най-вече на факта, че в тези държави работят изключително добре уредени системи за колективно договаряне. Договорените минимални работни заплати по икономически дейности в тези държави са изключително адекватни и това е в подкрепа на икономическия растеж и на създаването на работни места.Изследването върху колективното договаряне в България показва, че фокусирането върху договарянето на минималните осигурителни доходи е довело до спиране на колективното договаряне в цели отрасли, независимо, че там има адекватни браншови работодателски и синдикални структури, които по принцип си партнират. Договарянето на размера на възнагражденията е заменено с гарантиране на приходите на Държавното обществено осигуряване. В редица отрасли, социалните партньори буквално са забравили за останалите въпроси, подлежащи на договаряне.Силна страна на браншовото колективно договаряне у нас е натрупаният опит в сферата на разпростирането на колективните трудови договори на отраслово и браншово ниво. В периода 2010 - 2018 г. са разпростирани неколкократно отрасловите колективни трудови договори в пет бранша: пивоварен бранш; водоснабдяване, канализация и пречистване на водите; целулозно-хартиена промишленост; проучване, добив и преработка на минерални суровини; дървообработваща и мебелна промишленост.Недостатък е относителното еднообразие в съдържанието на КТД на отраслово и браншово ниво и архаичен подход към начина на преговаряне. Последният е закрепен и в Кодекса на труда. Липсват иновации в колективното договаряне, особено на фона на европейската практика. Наблюдава се неблагоприятна тенденция на \"преместване\" на колективното договаряне към държавните институции и ведомства, както и към държавните предприятия. Това също така се отнася в определена степен и за синдикалното членство.Много слабо е колективното договаряне при малките и микро-предприятията.Колективното договаряне на отраслово и браншово ниво е в синергия със специални споразумения за определяне на минималната заплата по икономически дейности. То дава възможности за преструктуриране и много по-оптимално преговаряне в някои отрасли.Много характерен пример - възможности за преструктуриране на колективното договаряне в подотрасъл електроразпределение и електроснабдяване. Досегашният браншови колективен трудов договор в енергетиката има прекалено широк обхват. Между отделните подотрасли има съществени противоречия. Електроразпределението по правило е в губеща позиция в резултат на тези противоречия. Има възможност за създаване на специфична подотраслова (браншова) работодателска организация на различните дружества в сферата на електроразпределението и електроснабдяването. Ако в нея бъдат включени всички дружества, свързани с електроразпрелението, те ще са над 10 броя, като в случай на сдружаването им ще имаме 100 процентова представителност на работодателите в този подотрасъл и свързаните с него икономически дейности. Съществува риск от заместване на колективното договаряне от процедури на ерзац социално сътрудничество, като договарянето на минимални осигурителни доходи.\"Учредихме института в началото тази година с мисията да насърчава предприемачеството у нас. Целта му е чрез изследвания и специализирани програми да работи за устойчиво икономическо развитие, подобряване на бизнес средата и инвестиционния климат в България\",заяви председателят на УС на АИКБ Васил Велев. Сред задачите му е да работи и за укрепване на партньорството между бизнеса, държавата, общините и организациите на гражданското общество, както и повишаване на информираността и научната обоснованост на предлаганите от АИКБ решения .", "date": "2018.12.03", "title": "Неаргументираният ръст на МРЗ заплашва 15 икономически дейности"}
{"url": "https://news.bg/weather/zhalt-kod-v-10-oblasti-za-magla-i-niski-temperaturi.html", "text": "Жълт код е обявен за вторник в 10 области за мъгла и ниски температури. Това съобщават от НИМХ. През по-голямата част от денонощието ще бъде мъгливо, особено в котловините и поречията.В редица области дневните температури ще останат отрицателни.Кодът е в сила за областите Велико Търново, Видин, Враца, Кюстендил, Монтана, Русе, Перник, Плевен, Силистра и София.Максималните температури ще са между -3 и 9 градуса.Атмосферното налягане бавно ще се повишава.Припомняме, че в понеделник бяха регистрирани повишени нива на замърсяване в редица градове на страната, сред които и София. Местните власти взеха спешни мерки. ", "date": "2018.12.03", "title": "Жълт код в 10 области за мъгла и ниски температури "}
{"url": "https://news.bg/tech/sondata-na-nasa-se-doblizhi-do-asteroida-benu.html", "text": "Сондата на НАСА OSIRIS-Rеx се е доближила до астероида Бену, предадоха световните информационни агенции. Доближаването е максимално близо, въпреки затрудненията от високата скорост на изключително малкия по размери астероид, който има диаметър 500 метра. То се случва след продължило 2 години и половина преследване и бе предавано на живо от НАСА. Екипът споделя, че е доволен от постижението, което се определя като едно от най-значимите за последните години.Предстои вземане на проби, които ще пристигнат на Земята през 2023 година.Сондата е първият \"посетител\" на астероида, припомнят агенциите. До момента нито един космически кораб не го е изследвал.", "date": "2018.12.03", "title": "Сондата на НАСА се доближи до астероида Бену "}
{"url": "https://news.bg/world/universitet-v-severna-karolina-be-zatvoren-sled-signal-za-napadenie.html", "text": "Университет в американския щат Северна Каролина бе затворен за кратко след сигнал за нападение, предаде АП. Полицията се е отзовала след сигнал за въоръжен мъж.Органите на реда са препоръчали на намиращите се на територията да не излизат навън.Висшето учебно заведение е било затворено за посетители и проверено за опасни лица.Не е бил открит въоръжен мъж.Очаква се директорът на William Peace University да даде изявление по случая. ", "date": "2018.12.03", "title": "Университет в Северна Каролина бе затворен след сигнал за нападение "}
{"url": "https://news.bg/world/sarbiya-otvarya-novi-pregovorni-glavi-ot-predprisaedinitelnata-programa-s-es.html", "text": "Сърбия отваря нови преговорни глави от предприсъединителната програма с Европейския съюз. Това съобщи ТАНЮГ, като цитира източник от Европейския съвет.Не се уточнява кои и колко ще бъдат те.На 10 декември в Брюксел ще се проведе поредна среща на междуправителствения екип ЕС-Сърбия.Тогава ще бъде решено колко преговорни глави ще бъдат отворени.Припомняме, че процесът по присъединяването на Сърбия започна преди 3 години с отварянето на две глави.Един от проблемните въпроси е независимостта на Косово, обявена едностранно преди 10 години. въпреки настояването на ЕС и опитите за преговори.Между двете държави  засилено през последните месеци от създаването на косовска армия и  върху вноса на сръбски стоки.След последните стъпки Косово бе обвинен в започване на търговска война във вреда на целия регион. и препоръча Прищина да отмени митата. Косовските власти поискаха признаване от Белград, за да направят това.Припомняме, че  през 2008 г. допълнително обтегна отношенията със Сърбия тази година.", "date": "2018.12.03", "title": "Сърбия отваря нови преговорни глави от предприсъединителната програма с ЕС"}
