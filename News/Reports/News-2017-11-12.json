{"url": "https://news.bg/world/islyamska-darzhava-si-varna-klyuchov-grad.html", "text": "Ислямска държава си върна ключов град в Сирия. Става дума за Абу Кемал.Това съобщава Сирийската обсерватория за човешките права.Абу Кемал е паднал в ръцете на ислямистите след ожесточени сражения.През последните седмици Ислямска държава загуби редица селища. Превземането на Абу Кемал е сигнал, че групировката не е разгромена.", "date": "2017.11.12", "title": "Ислямска държава си върна ключов град"}
{"url": "https://news.bg/int-politics/rahoy-poseshtava-protestirashta-kataluniya.html", "text": "Испанският премиер Мариано Рахой посещава Каталуния за първи път, откакто наложи преди две седмици директно управление и във връзка с регионални избори през декември, съобщава \"Ройтерс\".Около 750 000 души протестираха вчера в Барселона срещу задържането на каталунските лидери. Каталунски представители заявиха, че кампанията за независимост е спечелила 92% от гласовете, при активност 43%. Испанското правителство отговори на референдума, като разпусна каталонския парламент, налагайки пряко управление и призова за регионални избори на 21 декември.\"Ние сме република\", скандираха протестиращите в Барселона и призоваваха за освобождението на осемте каталунски министри и двамата лидери на кампанията. Обвиняват властите, че 10-те задържани каталунци са политически затворници,  ", "date": "2017.11.12", "title": "Рахой посещава протестираща Каталуния"}
{"url": "https://news.bg/crime/razkriha-shema-za-falshivi-dokumenti-v-plovdiv-i-sofiya.html", "text": " В резултат на проведено разследване и предприети действия от служители на отделите \"Криминална полиция\", \"Икономическа полиция\" и \"Разследване\" при Главната дирекция \"Национална полиция\", \"Икономическа полиция\" при ОДМВР-Пловдив и СДВР е разкрита схема за производство и разпространение на неистински документи.Специализираната полицейска операция е реализирана на територията на София и Пловдив. Задържани са петимата участници в престъпната схема - Т. Г. на 51 г., М. С. на 38 г., Г. Б. на 28 г., А. К. на 30 г. и В. Г. на 19 г. Установено е, че единият от тях се е занимавал с производството на фалшивите документи, други трима изпълнявали ролята на посредници, сред задържаните е и техен клиент.Действията по разследването са започнали в София. При предприетите обиски и претърсвания на адреси и автомобили са намерени и иззети фалшиви документи. Операцията продължила на територията на Пловдив.При процесуално-следствените действия на частни адреси е открита и печатница за фалшиви документи. Оттам са иззети множество неистински документи и фалшива валута - лични карти, шофьорски книжки, чужди паспорти, разрешителни за превоз на опасни товари. Намерени са и материали и техника за изработването им.Работата по изясняването на случая продължава под надзора на Софийската районна прокуратура.", "date": "2017.11.12", "title": "Разкриха схема за фалшиви документи в Пловдив и София"}
{"url": "https://news.bg/int-politics/iran-otkaza-na-makron-razgovori-za-balistichni-raketi.html", "text": "Иран отхвърля призива на френския президент Еманюел Макрон за разговори свързани с балистичните ракети на Техеран, като заяви, че те са отбранителни и не са свързани с ядреното споразумение със световни сили, съобщава \"Ройтерс\".В четвъртък Макрон заяви по време на посещение в Дубай, че е \"много загрижен\" от иранската програма за балистични ракети, като спомена ракетата, изстреляна от Йемен, и прихваната от Саудитска Арабия по-рано този месец. \"Има преговори, които трябва да започнем за балистичните ракети на Иран\", каза Макрон.Говорителят на иранското външно министерство Бахрам Касеми отхвърли тази възможност. \"Франция е напълно наясно с твърдата позиция на нашата страна, че иранските отбранителни дела не са за договаряе\", коментира той.\"Многократно заявихме пред френската страна, че ядрената сделка не може да бъде предоговаряна и няма възможност да се добавят други въпроси\", допълва Касеми.Съединените щати обвиниха Иран, че са изпратили на бунтовниците хути в Йемен ракетата, изстреляна към Саудитска Арабия и призоваха ООН да потърси отговорност от Техеран за нарушаването на две резолюции на Съвета за сигурност.Саудитска Арабия и нейните съюзници обвиняват Иран в доставката на ракети и други оръжия на хути, заявявайки, че такива оръжия не е имало преди това в Йемен.Съединените щати наложиха едностранни санкции на Иран, заявявайки, че ракетните тестове на Техеран нарушават резолюции на ООН и призоваха да не се предприемат действия с ракети способни да доставят ядрени оръжия.", "date": "2017.11.12", "title": "Иран отказа на Макрон разговори за балистични ракети"}
{"url": "https://news.bg/crime/mitnichari-izgaryat-nad-50-mln-kasa-tsigari-i-tyutyun.html", "text": "Над 50 млн. къса цигари, 18 хил. кг тютюн за пушене и тютюн за наргиле, както иблизо 30 хил. празни гилзи бяха унищпжени при няколко процедури през ноември, съобщават от Агенция \"Митници\".Унищожаването на нелегалните стоки стана под контрола на Митниците Пловдив, Бургас и Югозападна.Тютюневите изделия бяха изгорени в пещите на циментовия завод \"Холсим България\" АД в село Бели извор, Врачанско.Митница Пловдив отговаряла за изгарянето на 24 022 840 къса цигари без български акцизен бандерол, 180 кг тютюн за пушене, 577 ароматизиран тютюн за наргиле, 29 100 празни гилзи, които били задържани през 2016 г.10 240 000 къса цигари и 3,146 тона тютюн за пушене и за наргиле бяха унищожени под контрола на Митница Бургас. И цигарите и тютюнът са без без български акцизен бандерол. Тютюневите изделия са пренасяни от пътници през граничните пунктове Капитан Андреево и Лесово. Цигарите и тютюнът са задържани през миналата и тази годинаПод контрола на Митница Югозападна пък бяха унищожени 17 816 060 къса цигари и 14 868 кг тютюн при няколко процедури по изгаряне.", "date": "2017.11.12", "title": "Митничари изгарят над 50 млн. къса цигари и тютюн"}
{"url": "https://news.bg/int-politics/turtsiya-zakleymi-kato-absurdni-tvardeniyat-za-otvlichane-na-gyulen.html", "text": "Турция определя за абсурдни твърденият за отвличане на Гюлен срещу милиони долари, съобщава \"Ройтерс\".В свое изявление, турското посолство във Вашингтон повтаря искането на Анкара за екстрадиране на Гюлен, но допълва, че Турция по никакъв начин няма да работи извън закона, за да постигне тази своя цел.Изявлението е във връзка със статия на Wall Street Journal, свързана с разследване на Робърт Мюлер за предполагаемо предложение, според което бившият съветник по националната сигурност на САЩ Майкъл Флин и синът му ще получат до 15 милиона долара за задържането на Гюлен и предаването му на турското правителство.\"Турция и турският народ очакват незабавното екстрадиране на Фетулах Гюлен от Съединените щати в Турция, за да може той да бъде съден\", е официалната турска реакция.\"Както вече заявихме ... всички твърдения, че Турция би прибегнала до средства извън върховенството на закона за екстрадирането му, са напълно фалшиви, нелепи и безпочвени\", съобщава посолството.Адвокатът на Флин коментира, че обвиненията срещу него \"вариращи от отвличане до подкуп\" са скандални и фалшиви.", "date": "2017.11.12", "title": "Турция заклейми като абсурдни твърденият за отвличане на Гюлен"}
{"url": "https://news.bg/int-politics/duterte-predupredi-da-ne-se-pipa-vaprosa-za-yuzhnokitaysko-more.html", "text": "Филипинският президент Родриго Дутерте заяви, че спорът за Южнокитайско море, в който участват Китай и още пет държави, включително Филипините, е \"по-добре да не се пипа\", съобщава \"Ройтерс\".\"Трябва да бъдем приятели, а някои хора искат да се изправим срещу Китай и останалата част от света по толкова много въпроси\", коментира Дутерте на пресконференция в навечерието на срещата на върха на страните от Източна и Югоизточна Азия във Филипинската столица Манила.\"Южнокитайско море е по-добре да не се пипа, никой не може да си позволи да започне война\", допълва той. Китай предявява претенции към почти цялото Южнокитайско море за което си съперничи с Тайван, Виетнам, Филипините, Малайзия и Бруней.В Ханой по-рано Тръмп заяви, че е готов да посредничи в спора за Южнокитайско море. \"Ако мога да помогна за посредничеството или арбитража, моля да ме уведомите\", коментира Тръмп на среща с президента на Виетнам. \"Аз съм много добър посредник и арбитър\", коментира американският президент.През август външните министри от Югоизточна Азия и Китай приеха рамката за водене на преговори за Кодекс за поведение в Южнокитайско море.През седмицата Дутерте заяви, че ще съобщи по време на срещата си с Тръмп да не повдига и темата за човешките права.Манила е последната спирка на Тръмп по време на 12-дневната му обиколка в Азия, която включва Япония, Южна Корея, Китай и Виетнам.", "date": "2017.11.12", "title": "Дутерте предупреди да не се пипа въпроса за Южнокитайско море"}
{"url": "https://news.bg/int-politics/podpaleni-koli-i-raneni-politsai-v-bryuksel-sled-futbolen-uspeh-na-maroko.html", "text": "Чествания в Брюксел, отбелязващи за пръв път от две десетилетия връщането на Мароко във финалите на Световната купа по футбол доведоха до насилие, след като тълпи се сблъскаха с полицията, подпалиха коли и раниха 22-ма полицейски служители, съобщава \"Ройтерс\".Изображенията в социалните медии показват преобърнати и изгорени коли, счупени витрини в центъра на Брюксел, както и полицейски камиони, стрелящи с водни оръдия по тълпите.Брюкселската полиция съобщава, че около 1500 души са празнували победата на Мароко над Кот д'Ивоар, но около 300 атакуват полицейските служители и пожарникарите.Повече от 100 000 души от марокански произход живеят в Брюксел. Най-голям е притокът на марокански работници през 60-те и 70-те години на миналия век.\"Основният проблем е, че такива събития се използват като извинение за безразсъдно поведение и извършване на неприемливи неща\", коментира белгийският вътрешен министър Жан Жамбон пред белгийското \"Радио 1\".Има снимки от камери и всеки, който е участвал и извършил това ще си плати, няма никакъв начин да се измъкне, допълва Жамбон.", "date": "2017.11.12", "title": "Подпалени коли и ранени полицаи в Брюксел след футболен успех на Мароко "}
{"url": "https://news.bg/politics/gerb-i-bsp-se-obvinyavat-v-hodene-po-oblatsi-i-diskreditirane.html", "text": "\"Поводите, които дава правителството , са много. Въпросът не е дали има една област, в която правителството има слабости, а коя от областите, в които правителството не се справя, е с най-голямо значение за нашето общество\". Това заяви зам.-председателят на НС и народен представител от \"БСП за България\" Валери Жаблянов пред БНР.Той се затрудни да определи дали \"продължаващият демографски срив в България, последователното закриване на общински и областни болници или растящото усещане за нивата на корупция е най-актуалният въпрос\".Жаблянов изтъкна, че и трите въпроса са повод за гражданско негодувание. \"Ако управляващите не ги виждат, значи се носят върху розови облаци\", отсече депутатът.Валери Жанлянов обясни, че вотът на недоверие ще бъде до края на годината и добави, че темата и мотивите са водещи за вота. \"Само Борисов може да предложи структурни промени в Министерски съвет, без мотиви\", коментира социалистът.По повод промяната в решението на Марешки, Жаблянов коментира:\"Явно за тези два месеца са решили, че правителството не дава поводи и се отказаха. Там има радикална промяна в позицията.\"От своя страна отново в ефира на националното радио председателят на парламентарната група на ГЕРБ Цветан Цветанов изтъкна, че няма предпоставки за искане на вот на недоверие на правителството.Цветанов смята, че опозицията иска вот на недоверие, за да дискредитира страната ни преди предстоящото Председателство на България на Съвета на Европейския съюз.\"Това е единственият мотив, повярвайте, това е единственият мотив - да се дискредитира държавата ни и да се дискредитира правителството във връзка с предстоящото Председателство. Никой от тези, които искат този вот, нямат смислени аргументи. На никой от тях няма как да обясниш, че държавата ти върви икономически, финансово, системата за сигурност работи\", заяви гербаджията.Цветанов добави, че политиката на Борисов се одобрява и подкрепя от ЕС. По неговите думи България става все по-добро място за живеене.Председателят на ПГ на ГЕРБ обясни, че резултати от някой положителни стъпки ще бъдат усетени на по-късен етап.", "date": "2017.11.12", "title": "ГЕРБ и БСП се обвиняват в ходене по облаци и дискредитиране"}
{"url": "https://news.bg/politics/boyko-borisov-nie-gradim-ostanalite-gi-barkat-za-roshavi-mazhe.html", "text": "Нашата работа е да градим и го правим всеки ден. Останалите ги бъркат с рошави мъже. Това заяви министър председателят Бойко Борисов пред журналисти на откриването на основно реконструираната и обновена зала \"Асикс Арена\", предаде БГНЕС.На въпрос дали ще отговори на питането на соцлидера Корнелия Нинова дали е знаел за обществените поръчки във ВМА, премиерът изтъкна, че има органи, които се занимават с това.\"Тя може да излезе и да каже едно нещо, което е направила по време на нейно ръководство някога. Нашата работа е да градим и го правим всеки ден. Останалите ги бъркат с рошави мъже. Аз епитети не употребявам\", отсече Борисов и добави, че не е знаел за одитния доклад. \"Ако са знаели за този одитен доклад, да са го уволнили тогава служебното правителство на президента Радев. От къде да го знам аз това\", обясни премиерът. Той беше категоричен, че не е получавал такава информация.Борисов изтъкна, че е приел оставката на Николай Петров като морален жест към него.\"Ние като морален жест му приехме оставката. В същото време в парламента продължават да стоят хора, които са замесени с наркотрафик, хора, купували гласове и то от затворници, хора, които наричат българите \"дебили\", наблегна Борисов.На подхвърлени от журналисти вметки, че Борисов е наричал българите \"прости\" и е говорил за \"лошия човешки материал\", премиерът отговори: \"Много грешите и това е една лъжлива новина\".Министър председателя обясни, че примерите, които му се дават, са свързани с много по-различна ситуация. Той уточни, че на подобно мероприятие по откриване на обект, хора го питали, защо когато той обяснявал, те всичко разбирали, а когато другите им говорили, не ги разбирали.\"И аз викам в кавички, понеже всички сме прости, само те са умните. Има голяма разлика в това и всички се смеехме и радвахме на това, което откривахме\", каза премиерът.Борисов влезе в конфликт с журналист. Премиерът заяви, че с такива въпроси медията създава лъжлива новина.\"Има звуков файл, който сме ви го предоставили. Защо лъжете? Къде думата \"лош\" съм използвал? Кой ви кара?\", възмути се Борисов на вмятането на \"лош човешки материал\" от журналист.На въпрос дали е уважително българите да се наричат човешки материал, Борисов изтъкна, че става дума за съвсем друго.\"Съвсем друго обясних, но разбирам поръчката. Ето, това са политически поръчки, защо ми слагате думи като лош, които не съм казал\", завърши премиерът ядосан.", "date": "2017.11.12", "title": "Бойко Борисов: Ние градим, останалите ги бъркат за рошави мъже"}
{"url": "https://news.bg/crime/strelba-v-stolitsata-pred-detski-magazin.html", "text": "Мъж стреля с пистолет пред голям детски магазин в столицата, съобщава Нова.Стрелбата е станала в София на бул. \"Тодор Каблешков\".Стрелецът е задържан от полицията. По първоначална информация оръжието е било газов пистолет, след стрелбата е последвала гонка.Софийските полицаи са задържали млад мъж за стрелбата, съобщава БНР. Той стрелял два пъти с въздушен пистолет пред хипермаркет в столичния квартал \"Гоце Делчев\".Като причина за инцидента се сочи скандал с друг мъж. Участниците са задържани в столичното 4-то Районно полицейско управление.", "date": "2017.11.12", "title": "Стрелба в столицата пред детски магазин"}
{"url": "https://news.bg/int-politics/es-se-podgotvya-za-eventualen-proval-na-pregovorite-za-brexit.html", "text": "Главният преговарящ на ЕС по въпросите за Brexit Мишел Барние заяви, че Европейският съюз изготвя планове за непредвидени случаи на евентуален провал на преговорите за излизането на Великобритания от съюза. Това съпбщава бритаският \"Гардиън\".Миналата седмица Барние даде на Обединеното кралство краен срок от два седмици, за да даде по-голяма яснота относно финансовото споразумение, което е готово да предложи като част от сделката за развод.Той заяви пред френския вестник \"Журнал дьо Диманш\", че неуспех при преговорите не е предпочитан от него вариант. \"Всеки трябва да се подготви за това, както държавите, така и предприятията. Самите ние се подготвяме технически\", изтъкна главният преговарящ на ЕС по Brexit.Барние обясни, че ако няма споразумение, на 29 март 2019 г. Обединеното кралство ще върне в режим на общото право на Световната търговска организация, с отношения подобни на тези, които се поддържат с Китай.", "date": "2017.11.12", "title": "ЕС се подготвя за евентуален провал на преговорите за Brexit"}
{"url": "https://news.bg/bulgaria/prizori-nablyudavame-sblizhavaneto-na-venera-i-yupiter.html", "text": "Утре сутрин ще може да се наблюдава сближаването на планетите Юпитер и Венера, съобщават от NASA.През ноември Венера се сдвоява с Юпитер в ранните часове на 13 ноември. Това явление последно се е случило през 2015 г. и 2016 г., когато двете планети се появиха малко по-близо до земята, отколкото ще се доближат тази година. Това обяснява Джейн Хюстън Джоунс от Лабораторията за реактивни двигатели на НАСА в Пасадена, Калифорния.В България астрономичното явление ще може да се наблюдава между 6:15 ч. в западните части на страната и и около 6:00 в източните, обясни пред БНР физикът Пенчо Маркишки от Института по астрономия при Българската академия на науките.\"Тези, които искат да наблюдават явлението, да потърсят място с много нисък хоризонт в посока изток, като излизането извън града за това наблюдение не е задължително. Горните етажи на високи сгради също може да предоставят условия, нужно е само да имаме добра панорама в посока изток-югоизток\", посъветва физикът.", "date": "2017.11.12", "title": "Призори наблюдаваме сближаването на Венера и Юпитер"}
{"url": "https://news.bg/crime/otseleliyat-tiyneydzhar-spomnyam-si-se-na-kapaka-na-kolata.html", "text": "Единственият оцелял при тежката катастрофа на пътя към Ловеч Борис казва, че непълнолетният шофьор е карал много бързо. Момчето обясни това пред Нова телевизия. \"Спомням си се на капака на колата\", разказва 17-годишното момче.Версията за инцидента е, че 15-годишният Михаил тръгва тайно с колата на родителите си на дискотека в Ловеч. При ляв завой към селото в посока Варна обаче момчето губи управление и се врязва в крайпътно дърво, а на място загиват той и приятелят му Мариян.Пострадалото 14-годишно момиче, пътувало на задната седалка, все още е в тежко състояние, съобщава bTV. Тя е настанена в Плевенската болница. Момичето е от село Кирчево и към момента е с фрактура на подбедрицата и контузия на корема.Близките на 15-годишния шофьор, който загина на място, са изненадани от случилото се. Родителите на починалото дете работили в чужбина и той живеел с баба си и дядо си в Кирчево.Припомняме двама непълнолетни загинаха при катастрофа снощи, а 14-годишно момиче е в болница с тежки наранявания.Сигналът за тежката катастрофа е пристигнал в полицията малко след полунощ.15-годишно момче е управлявало автомобила. Момчето от село Кирчево, Ловешко е карало с несъобразена скорост. Край бензиностанция момчето е загубило управлението над колата и се е врязал в дърво. При удъра шофьорът и 16-годишният до него са загинали на място. 14-годишно мимиче, возило се на задната седалка е откарано в болница, а 17-годишният, пътувал до нея е с леки наранявания.По-рано през деня директорът на Националната полиция Христо Терзийски коментира в ефира на БНР инцидента. \"Като родители и общество не бива да допускаме непълнолетни деца безконтролно да се качват и да управляват коли. Допускаме това да продължава да се случва\", подчерта комисар Терзийски.Освен трагедията с тинейджърите ,днес в пътен инцидент в района на летовище \"Мечка\" загина 22-годишна жена. Тя управлявала автомобила и изгубила контрол над него. Колата се блъснала в насрещно движещ се камион. От удъра жената е загинала на място.", "date": "2017.11.12", "title": "Оцелелият тийнейджър: Спомням си се на капака на колата"}
{"url": "https://news.bg/bulgaria/7-mln-lv-struva-obnovyavaneto-na-zala-asiks-arena.html", "text": "Ремонтът на новооткритата зала \"Асикс Арена\" струва 7 млн. лв., съобщава bTV. Бившата зала \"Фестивална\" е значително обновена.От инвестираната сума 4 милиона са средства на \"Академика 2011\" и 3 милиона лева са отпуснати по договор за енергийна ефективност.На официалното откриване на реконструираното спортно съоръжение присъстваха министъра на спорта Красен Кралев, лекоатлетките Ивет Лалова и Габриела Петрова, президентът на федерацията по лека атлетика Добромир Карамаринов, вицепрезидентът на волейболната централа Любо Ганев.Съоръжението беше открито от министър-председателя Бойко Борисов.Новото име на залата е \"Асикс Арена\",а договорът за спонсорство с \"Асикс\" е за 6-годишен период. Фирмата ще подпомага издръжката на залата със 100 000 лева годишно.Към момента капацитетът на залата е увеличен до 2270 седящи места. Ако в нея се провеждат мероприятия като концертни и културни събития, тя може да побере до 6000 души.В залата има и нова лекоатлетическа писта с 4 коридора и пълен комплект уреди за лека атлетика. \"Асикс Арена\" ще е домакин на първото си състезание на 13 януари. Планувано е залата да посрещне и всички държавни първенства по лека атлетика, а на 10 февруари ще има Балканиада за юноши и девойки до 20 години.", "date": "2017.11.12", "title": "7 млн. лв струва обновяването на зала \"Асикс Арена\""}
{"url": "https://news.bg/world/sauditska-arabiya-svikva-arabskata-liga-zaradi-iran.html", "text": "Саудитска Арабия иска свикването на Арабската лига заради Иран. ОАЕ и Бахрейн подкрепят искането, разкрива в. \"Сада ел Балад\".Заседанието на Арабската лига трябва да се проведе на 19 ноември. То трябва да разгледа инцидента от 2 ноември, когато от Йемен беше изстреляна ракета срещу Саудитска Арабия.Рияд обвини вече Иран, че подкрепя бунтовници в Йемен и ги въоръжава.Експерти очакват да се обсъди и ситуацията в Ливан, където Техеран засилва позиции покрай гражданската война в Сирия.", "date": "2017.11.12", "title": "Саудитска Арабия свиква Арабската лига заради Иран"}
{"url": "https://news.bg/regions/gazova-butilka-se-vzrivi-v-kashta-v-sapareva-banya.html", "text": " 4 души са пострадали при взрив на газова бутилка в къща в Сапарева баня. Ранените са откарани в \"Пирогов\", съобщава Нова телевизия.Инцидентът е станал около 17:00 часа.", "date": "2017.11.12", "title": "Газова бутилка се взриви в къща в Сапарева баня"}
{"url": "https://news.bg/press/mvr-oshte-izdirva-razbivachite-na-bankomati-balgarskite-lekari-zadarzhani-v-bosilegrad-veche-sa-v-balgariya.html", "text": "Издирване. \"Сега\":МВР още издирва разбивачите на банкоматиПродължава издирването на тримата рецидивисти, които взривиха банкомат в Сапарева баня. Полицейската акция тече на територията на цялата страна. Засега няма данни престъпниците да са напуснали страната.От сутринта около Перник имаше екипи на жандармерията, които проверяваха автомобилите по тесните междуселски пътища. В ареста обаче засега остава само човекът, помогнат на бандата да се измъкне, съобщава Нова тв.По-рано днес главният секретар на МВР Младен Маринов определи тримата издирвани за опасни.  Трусове. \"Монитор\":Втори лек трус у нас, този път край Димитровград Земетресение с магнитуд около 2,5 по скалата на Рихтер е регистрирано край Димитровград. Това каза в интервю за Агенция \"Фокус\" ръководителят на Департамент \"Сеизмология\" в Националния институт по геофизика, геодезия и география към Българската академия на науките (БАН) - проф. Емил Ботев.\"Регистрирано е относително по-забележимо земетресение в категорията на микроземетресенията с магнитуд по-малък от 3. Това стана около два часа по-късно от това край Своге - в 8:45 часа в района на Димитровград с магнитуд около 2,5. Там, в този район напоследък стават такива земетресения. Ние ги наричаме микроземетресения\", коментира сеизмологът. Мярка. \"24 Часа\":Осуетиха бягството на Йоан, връчиха обвинението на адвокатката му в петъкОбвиняемият за убийството на Георги Игнатов в Борисовата градина е повикан за разпит в столичната полиция в петък и в присъствието на адвокатката му е запознат с материалите по делото.Досега това беше невъзможно, защото защитникът на Йоан Матев и майка му Сребра отказваха да получат доказателствата, което стана формална причина разследването да не бъде приключено за 8 месеца. Така Матев беше освободен от ареста от Софийския градски съд с мярка подписка.  Скандал. \"Сега\":Българските лекари, задържани в Босилеград, вече са в БългарияБългарските лекари, задържани в Сърбия в петък, вече са в България. Тримата медици от Първа градска болница в София, пристигнали на хуманитарна мисия в Босилеград, за да проведат безплатни прегледи на българите там.Медиците са задържани от здравен инспектор от Ниш, придружаван от 20-тина полицаи, които ги очаквали в Българския културно-информационен център в града. Българите са отведени в полицейското управление и разпитвани, без да са попълнили документи, което не дава възможност да се разбере за какво точно са задържани.Лекарите са освободени около 17 ч. българско време. Целта бе да се осуетят прегледите, заяви пред бТВ д-р Владимир Янев. Около 50 пациенти от Босилеград и близките села са останали без да получат медицинска помощ. Такива прегледи вече на два пъти са се извършвали напълно безвъзмездно в Българския културно-информационен център в Босилеград.", "date": "2017.11.12", "title": "МВР още издирва разбивачите на банкомати; Българските лекари, задържани в Босилеград, вече са в България"}
{"url": "https://news.bg/world/leybaristite-iskat-uvolnenieto-na-boris-dzhonsan.html", "text": "Уволнението на британския външен министър Борис Джонсън поиска лидерът на лейбъристите Джереми Корбин, цитиран от \"Гардиън\". Той настоява премиерът Тереза Мей да отстрани топ дипломата от кабинета с мотива, че Джонсън \"поставя нашите граждани по риск и вреди на страната ни\". Повод за искането му е случаят с иранката с британско гражданство Назанин Загари-Ратклиф. Тя бе осъдена миналата година в Иран по обвинение, че иска да свали режима на аятоласите. Загари-Ратклиф получи присъда от 5 години затвор за участие в демонстрация. Министърът направи преди дни изказване, което може да навреди допълнително на жената. Според думите му, 38-годишната жена с двойно гражданство е обучавала ирански журналисти. Това би могло да доведе до повдигане на нови обвинения и нова, по-тежка присъда. Тези изказвания на Джонсън обаче вече бяха отречени от няколко източници, а самият той бе принуден да уточнява с иранския си колега какво точно е имал предвид. Ратклиф е била на почивка в Иран, когато е била арестувана. Премиерът Тереза Мей е изправена пред пореден скандал, след като за седмица двама от министрите си подадоха оставките. Британският министър за международното развитие Прити Пател се раздели с поста си след разкрития за тайни контакти с израелски лидери. Министърът на отбраната Майкъл Фалън напусна кабинета във връзка с обвинения в сексуален тормоз. Самият Джонсън се забърква в пореден скандал и не за първи път се чуват призиви за уволнението му. Това не пропуска да припомни и Корбин. Министърът за Брекзит Дейвид Дейвис защити Джонсън пред медиите. По думите му няма причина за отстраняването на един добър външен министър. ", "date": "2017.11.12", "title": "Лейбъристите искат уволнението на Борис Джонсън "}
{"url": "https://news.bg/weather/predimno-oblachen-nedelen-den.html", "text": "Днешният неделен ден ще е предимно облачен и почти без валежи, съобщават от НИМХ на БАН.Само на места облачността ще се разкъса. Ще духа до умерен вятър, който след обяд ще отслабва. Максималните температури ще са между 15 и 20 градуса.  Атмосферното налягане ще е по-ниско от средното за месеца и ще продължава да се понижава. През следващите дни не се очаква значителна промяна. ", "date": "2017.11.12", "title": "Предимно облачен неделен ден "}
{"url": "https://news.bg/world/masov-grob-otkrit-v-irak.html", "text": "Масов гроб бе открит в Ирак, предаде CNN. Зловещата находка е била намерена в контролираната до скоро от кюрдите провинция Киркук. Очевидци на екзекуциите са посочили мястото. Това са съобщили властите. Около 400 цивилни жертви на \"Ислямска държава\" са били погребани там. В близост до мястото се намира американска военна база. Изтласкването на ДАЕШ от териториите им доведе до засилени отчаяни атаки на бойците.", "date": "2017.11.12", "title": "Масов гроб открит в Ирак "}
{"url": "https://news.bg/world/ispaniya-spasi-poveche-ot-250-migranti-v-sredizemno-more.html", "text": "Испанските власти съобщиха, че повече от 250 мигранти са били спасени от удавяне в Средиземно море. Те са пътували по познатия вече начин - с неподходящи за подобни пътувания лодки. Сред спасените има и деца.Малко над 15580 души са пристигнали в страната по море за тази година. Загинали са 156 души.За сравнение, Италия е посрещнала 114 000 бежанци. ", "date": "2017.11.12", "title": "Испания спаси повече от 250 мигранти в Средиземно море "}
{"url": "https://news.bg/world/60-000-natsionalisti-uchastvaha-v-marsh-v-polsha.html", "text": "Десетки хиляди националисти участваха в марш в Полша в събота, предаде BBC. По данни на полицията те са били около 60 000 души. Така те отбелязаха Деня на независимостта. Участвали са и крайнодесни техни съмишленици от други държави. Националистите са скандирали \"Бог, чест, държава\", но и \"Чиста Полша, бяла Полша\".В същото време около 2000 антифашисти са участвали в друго шествие. Домакин на официалната церемония бе президентът Анджей Дуда. Присъствали са бившите президенти, както и президентът на ЕС Доналд Туск.", "date": "2017.11.12", "title": "60 000 националисти участваха в марш в Полша "}
{"url": "https://news.bg/world/tramp-predlozhi-da-posrednichi-na-spora-v-yuzhnokitaysko-more.html", "text": "Посредничество при решаването на спора в Южнокитайско море. Това предложи американският президент Доналд Тръмп. Това заяви той по време на срещата с виетнамския си колега в Ханой, предаде \"Ройтерс\".По думите му, той е много добър посредник. Спорът е между Китай и Виетнам. Президентът определи като проблемна позицията на Китай. В момента Тръмп е на обиколка в региона. Кризата със Северна Корея е сред основните въпроси, които трябва да бъдат решени. Тръмп даде висока оценка на китайските усилия и се надява Русия също да се включи.", "date": "2017.11.12", "title": "Тръмп предложи да посредничи на спора в Южнокитайско море "}
{"url": "https://news.bg/politics/petkova-ne-kazva-kupuvat-li-indiytsi-chez.html", "text": "Няма официална информация, дали електроразпределителното дружество ЧЕЗ е продадена на индийски консорциум, но е много вярно, коментира пред НоваТВ енергийният министър Теменужка Петкова. Тя увери, че при всички случаи купувачите ще бъдат проверени.За изграждането на газовия хъб \"Балкан\" у нас Петкова коментира, че България има пълната подкрепа от Европейската комисия и скоро започва предпроектното проучване.\"Няма как да стане без Русия, но за да стане този хъб факт, трябва да има поне три източника на природен газ\", допълни тя.Петкова обясни, че България има опция да удължи живота на АЕЦ \"Козлодуй\" още три пъти с по 10 години. Колкото до АЕЦ \"Белене\", в момента институциите мислели как да се използва вече закупеното оборудване. Добави, че държавата няма да закрива ТЕЦ-ове.Припомняме, че председателят на Агенцията за ядрено регулиране Лъчезар Костов връчи подновената лицензия за експлоатацията на пети блок на АЕЦ \"Козлодуй\" за следващия 10 годишен период.За подновяване на лицензията е извършен и преглед на безопасността. Целта е била да се демонстрира спазването на най-високи стандарти за безопасност.Заключението е, че за следващите 10 години с подновяване на лицензията, АЕЦ \"Козлодуй\" е с още по-високо ниво на безопасност.БАН предвижда през 2035 да има дефицит на мощности. Петкова коментира в кулоарите на парламента изказването на \"Росатом\", че те са готови да строят АЕЦ \"Белене\" с думите: \"Ние винаги сме казвали, че за нас е важно това оборудване и този ресурс, който българските данъкоплатци са вложили в този проект, да се използва по възможно най-добрия начин.\" Министър Петкова обясни, че не се изключва нито един вариант.Припомняме, на 11 октомври енергийният министър Теменужка Петкова обяви, че България трябва да  на АЕЦ \"Белене\", но не бяха споменати конкретни параметри на подобно споразумение.Според Теменужка Петкова не се изключва възможността Русия да бъде привлечена за , чието строителство беше замразено през 2013 г. Конкретни преговори по този въпрос не са водени.", "date": "2017.11.12", "title": "Петкова не казва купуват ли индийци ЧЕЗ"}
{"url": "https://news.bg/society/porozhanov-uveryava-che-hranite-u-nas-sa-pod-strog-kontrol-za-kachestvo.html", "text": "Темата с храните е от особена важност и най-вече качеството на храните, здравословните храни, коментира министърът на земеделието храните и горите Румен Порожанов пред БНТ. Това, което се произвежда в България, това, което се внася и това, което се предлага на българския потребител, на пазара е под строг контрол на всички изисквания за здравословни храни и за качество, допълни Порожанов.\"Още от 2006 г. България следва много стриктно недопускането на продукти, в които има количества от ветеринарно-медицински препарати, в т.ч. и антибиотици да бъдат продавани на пазара. Това е една разработена програма, която се съгласува задължително и с ЕК и по която непрекъснато има проби, които се извършват\", коментира Поражанов въпроса как държавата гарантира, че няма антибиотици и вредни вещества в пилешкото месо и в храните въобще.\"Ползването на един антибиотик в една ферма задължително се извършва с рецепта на лицензиран ветеринарен лекар, в която е упоменато количеството, което да се ползва, времето за което се ползва, времето което след ползването не може да се използва - това е т. нар. медицински фураж, който се потребява и след това времето, в което не може от конкретните животни да бъде предлаган продукт на пазара. Това се следва докато не спаднат остатъчните в рамките на нормалното нива на тези ветеринарно-медицински продукти в рамките на допустимите стойности\", допълва Порожанов.Той обясни, че у нас се правят около 520-530 проби годишно по тази програма. Тази година от тези над 300 направени проби, няма положителен резултат. През миналата година е имало само един положителен резултат, а през по-минатала - 3, свързани с препарати в патешкото месо.Съвместният изследователски център на Европейската комисията разработва методология за общ подход на тестване за хранителните продукти с разлики в качеството, които се предлагат в държавите-членки на Европейския съюз.Припомняме,  след откриване на високопатогенна инфлуенца (грип) по птиците. Забраната обхваща всички живи домашни, диви и декоративни птици, пилета, яйца за разплод и всички яйчни продукти, които не са термично обработени.Министерството на промените в климата и околната среда на ОАЕ обяви рестрикцията на продуктите след уведомление от Световната организацияпо здравеопазване на животните.", "date": "2017.11.12", "title": "Порожанов уверява, че храните у нас са под строг контрол за качество"}
{"url": "https://news.bg/society/zadarzhaneto-v-sarbiya-e-pokazna-aktsiya-komentira-edna-ot-potarpevshite-meditsi.html", "text": " Като показна акция определи д-р Цветанка Цолова, един от българските медици, задържани в Босилеград, 5-часовия си престой в полицейско управление.Тя коментира пред НоваТВ, че около 20 полицаи обградили Българския културно-информационен център в сръбския град, докато тя и двама нейни колеги преглеждали хората вътре. \"Там ни чакаха около 50-има души от българската общност, които се нуждаеха от квалифицирана медицинска помощ. В Западните покрайнини те явно нямат достъп до такава\", разказа д-р Цолова.Медикът разказа, че след като отвели нея и колегите ѝ в полицейския участък, ги държали без никакви обяснения. Взели им и личните документи. Въпреки преживения стрес, д-р Цолова сшпделя, че отново би се включила в подобна хуманитарна кампания.По повод инцидента със задържането на български лекари в Босилеград, Министерство на външните работи информира вчера, че посланикът на България в Белград г-н Радко Влайков е получил инструкции от министъра на външните работи Екатерина Захариева да постави въпроса пред сръбските власти.Припомняме, Медиците са преглеждали пациенти в Културно-информационния център в града. Тримата са участвали в хуманитарна инициатива за оказване на медицинска помощ на местното българско население.Медиците ни бяха освободени от Босилеград след като се намеси консула ни в Ниш Едвин Сугарев.", "date": "2017.11.12", "title": "Задържането в Сърбия е показна акция, коментира една от потърпевшите медици"}
{"url": "https://news.bg/crime/tsisterna-s-kontrabandni-7-tona-dizel-zadarzhaha-ot-mitnitsa-ruse.html", "text": "Във връзка със засиления контрол при транспортиране на акцизни стоки, на 8 ноември вечерта, в района на Русе, митническите служители спират автоцистерна, която се насочва към намираща се наблизо бензиностанция.При проверката митническите служители установяват, че цистерната и бензиностанцията се стопанисват от едно и също юридическо лице, а доставката е извършена от местност в близост до града. От водача са изискани наличните за превозваната стока документи, но той успял да представи единствено товарителница за обществен автомобилен превоз, в която е посочен различен регистрационен номер от този на спряната автоцистерна, както и пътен лист, указващ, че превозното средство пътува до сервиз.Цистерната се е движела без документи, удостоверяващи плащането, начисляването или обезпечаването на дължимия акциз. Общото количество на задържаната стока е 6833 литра дизел, а дължимия акциз за това количество е в размер 4414,12 лв. Откритата стока и товарният автомобил са иззети. Взети са проби за лабораторен анализ. Предстои ангажиране на административнонаказателна отговорност. За подобно нарушение Законът за акцизите и данъчните складове предвижда имуществена санкция на стойност двойният размер на дължимия акциз или 8828,24 лв., както и отнемане в полза на държавата на горивото.", "date": "2017.11.12", "title": "Цистерна с контрабандни 7 тона дизел задържаха от митница Русе"}
{"url": "https://news.bg/world/sedem-zaginali-pri-katastrofa-na-irakski-voenen-helikopter.html", "text": "Хеликоптер от иракската армия се е разбил по време на рутинен полет, загинали са всички седем души на борда, съобщава \"Ройтерс\".Руският хеликоптер Ми-17 е паднал в южната провинция до град Кут. Двама пилоти и петима армейски офицери са сред загиналите, коментират иракските военновъздушни сили. Като причина за катастрофата се посочва техническа неизправност.Ирак бавно възстановява своите военновъздушни сили, определяни като едни от най-големите в света преди свалянето на Саддам Хюсеин през 2003 г., от коалицията водена от САЩ.", "date": "2017.11.12", "title": "Седем загинали при катастрофа на иракски военен хеликоптер"}
{"url": "https://news.bg/int-politics/anti-tramp-protest-posreshta-svetovnite-lideri-v-manila.html", "text": "Полицията използва водни оръдия, за да предотврати стотици протестиращи да стигнат до посолството на САЩ в Манила, само няколко часа преди пристигането на президента Доналд Тръмп във Филипините за регионална среща на върха и последния етап от обиколката му в Азия, съобщава \"Ройтерс\".Демонстрантите са блокирани от полиция с щитове и палки, а след това върху тях се изсипват водни струи. \"Тръмп е главният на империалистическото правителство на САЩ\", коментира 18-годишният студент Алексис Дандай, след като протестиращите са разпръснати. \"Знаем, че е тук, за да настоява за несправедливи договори между Филипините и САЩ\".Тръмп пристига във Филипините за срещи с лидерите на Асоциацията на страните от Югоизточна Азия (ASEAN) и други източноазиатски държави. В Ханой по-рано Тръмп заяви, че е готов да посредничи в спора за Южнокитайско море, където четири страни от АСЕАН и Тайван оспорват претенциите на Китай към натоварения воден път.\"Ако мога да помогна за посредничеството или арбитража, моля да ме уведомите\", коментира Тръмп на среща с президента на Виетнам. \"Аз съм много добър посредник и арбитър\", коментира американският президент.През август външните министри от Югоизточна Азия и Китай приеха рамката за водене на преговори за Кодекс за поведение в Южнокитайско море.Световните лидери пристигат във Филипините, за да присъстват на 31-ата Среща на АСЕАН, както и свързани с тях събития. На летището, което се намира на няколко километра от Манила, са пристигнали канадският министър-председател, ръководителите на Лаос, Малайзия, Нова Зеландия, Сингапур, Тайланд, Япония, както и президента на Индонезия. Във Филипините са и Дмитрий Медведев и премиерът на Китай Ли Къцян.Сигурността на световните лидери в Манила се осигурява от около 60 000 полицаи, военни и охранители. На кръстовищата има отряди от специални части на полицията, военно оборудване също е доставено в града.Входовете на всички места където би могло да има масово струпване на хора се контролират от въоръжени служители по сигурността, като внимателно инспектират всички.За да се сведе до минимум появата на местни жители в района на срещата в Манила, дните от 13 до 15 ноември са обявени за неработни дни. Много обществени места, разположени в центъра на града, също са затворени.Дневният ред на срещата на АСЕАН включва въпроси, свързани с борбата с екстремизма, икономическата интеграция, изграждането на регионална инфраструктура. Един от ключовите документи, които ще бъдат приети по време на конференцията, се очаква да бъде споразумение за защита на правата на трудещите се мигранти. Този документ е насочен към укрепване на социалната защита, достъпа до правосъдие и здравеопазването на мигрантите от страните от Югоизточна Азия.Едновременно с това се провежда и бизнес срещата на АСЕАН, в която ще вземат участие повече от 800 делегати. В края на конференцията във Филипините председателството на асоциацията ще бъде прехвърлено в Сингапур.АСЕАН обединява страни като Бруней, Виетнам, Индонезия, Камбоджа, Лаос, Малайзия, Мианмар, Сингапур, Тайланд и Филипините.", "date": "2017.11.12", "title": "Анти-Тръмп протест посреща световните лидери в Манила"}
{"url": "https://news.bg/crime/nepalnoleten-ubi-svoy-vrastnik-v-katastrofa-kray-sopot.html", "text": "Двама непълнолетни загинаха при катастрофа край Сопот, а 14-годишно момиче е в болница с тежки наранявания.Тежък пътен инцидент е възникнал тази нощ в района на с. Сопот. Сигнал в полицията бил получен към 00.24 часа тази нощ. По първоначални данни 15-годишен от с. Кирчево, Ловешко е управлявал лекия автомобил. Поради шофиране с несъобразена скорост, в близост до бензиностанция, неправоспособният водач е изгубил управлението над колата, която се е ударила в крайпътно дърво.От удара той е 16-годишен младеж, пътувал до него, са загинали на място. В тежко състояние в болница е откарана 14-годишна тяхна спътничка. С леки натъртвания е и 17-годишен младеж, също от с. Кирчево.На място е извършен оглед, работата по образуваното досъдебно производство продължава.", "date": "2017.11.12", "title": "Непълнолетен уби свой връстник в катастрофа край Сопот"}
{"url": "https://news.bg/crime/22-godishna-e-zaginala-pri-katastrofa-na-patya-samokov-sofiya.html", "text": "Тежък пътен инцидент в района на Мечката, по първоначални данни е загинала 22-годишна жена.Сигнал за тежка катастрофа на пътя Самоков-София, в района на Мечката, е получен днес към 11.20 часа. По първоначална информация 22-годишна, управлявала лек автомобил, е изгубила контрол над автомобила и се е ударила в несрещно движещ се тежкотоварен автомобил.От удара тя е загинала на място. Районът е отцепен, извършва се оглед. Временно движението в района е ограничено, обходният маршрут е по път III-181 Ковачевци - Железница - Бистрица - София.", "date": "2017.11.12", "title": "22-годишна е загинала при катастрофа на пътя Самоков-София"}
{"url": "https://news.bg/world/frenskite-vlasti-spryaha-balgarskite-rikshi-po-shanz-elize.html", "text": "Десетки българи припечелват пари години наред, като карат рикши на едно от най-туристическите места в Париж - булевард \"Шанз Елизе\".Френските власти обаче откриха нередности и спряха рикшите от движение, съобщава бТВ.През лятото българите на булеварда са над 50. В момента са останали едва седем. Твърдят, че полицията спира от движение рикшите им, защото са български и отказват да си купят френски, които са поне два пъти по-скъпи.Моторите на нашите рикши обаче надвишават позволения капацитет.Оказва се, че мощността на електромоторите надвишава позволените 250 вата.Всеки от българските шофьори твърди, че редовно плаща данъците си във Франция. Оказва се невъзможно обаче да се определи на каква база се изчисляват те.Рикши се карат от българи, румънци, пакистанци и французи.", "date": "2017.11.12", "title": "Френските власти спряха българските рикши по \"Шанз Елизе\""}
{"url": "https://news.bg/world/silno-zemetresenie-raztrese-iran-i-irak.html", "text": "На границата между Иран и Ирак е регистрирано земетресение с магнитуд 7,6 по Рихтер, съобщава Европейският средиземноморски сеизмологичен център (EMSC).Епицентърът е на 204 км. източно от Багдад. Трусът е усетен в Ливан, Турция, Кувейт и ПакистанЗеметресението е на дълбочина 10 км. Най-малко 131 души загинаха в Иран.Това съобщи иранската агенция ИСНА. Ранените са над 300. Епицентърът на труса е бил близо до иракския източен град Халабджа.Властите съобщават, че 70 000 иранци са останали без подслон.Първоначалните данни бяха за най-малко седем души са загинали в Иран - шестима в град Каср-е-Ширин и един в град Азгалех, съобщи губернаторът на провинция Керманшах, Хушанг Базванд, цитиран от агенция ИРНА.Поне четирима души са загинали и десетки са ранени в Иракски Кюрдистан, съобщи здравният министър на тази автономна област в Ирак.Най-големи щети е нанесло природното бедствие в град Дарбандикхан, на 75 км източно от Сулеймания. ", "date": "2017.11.12", "title": "Силно земетресение разтресе Иран и Ирак"}
{"url": "https://news.bg/world/partiyata-na-merkel-gubi-reyting.html", "text": "На фона на продължаващите близо месец преговори за коалиция, рейтингът на германския консервативен блок Християндемократически съюз/ Християнсоциален съюз, е спаднал до най-ниското равнище за последните шест години. Това сочат резултатите от седмичното социологическо проучване на агенция \"Емнид\" по поръчка на в. \"Билд ам зонтаг\".В сравнение с миналата седмица, рейтингът на блока се е понижил с 1 процентен пункт до 30 процента - най-ниската стойност от края на 2011-а година, отбелязва БНР.Подкрепата за преминалата в опозиция Германска социалдемократическа партия е 22 процента, което е увеличение с 1 пункт.Изследването сочи също, че ако изборите бяха днес, трето място щеше да заеме популистката \"Алтернатива за Германия\". Готови да я подкрепят са 13 процента от участниците в допитването.", "date": "2017.11.12", "title": "Партията на Меркел губи рейтинг"}
{"url": "https://news.bg/crime/hvanaha-29-bezhantsi-na-tsentralna-gara-v-sofiya.html", "text": "Товарен влак с бежанци беше спрян на влизане в Централна гара-София, съобщава Нова телевизия.В композицията са открити чужденци, които са се качили на покрива на един от вагоните.Спряно е напрежението в мрежата, за да бъдат задържани мигрантите, обясниха от БДЖ.Специализирана полицейска акция е проведена тази вечер от служители на СДВР в района на Централна гара - София, потвърдиха от пресцентъра на МВР.В хода й, във вагон на товарен влак, са открити 29 чужди граждани- 14 жени, 6 деца и 9 мъже. Операцията е предприета веднага след подаден сигнал на тел. 112 за лица със съмнително поведение.По първоначални данни задържаните са граждани на Сирия, били са без документи за самоличност.Те са задържани в арестите на столичните районни управления, в добро здравословно състояние са. Предстоят беседи с тях, ще се установява и дали са преминали нелегално границата ни или са със статут у нас и са искали да напуснат.Ст. комисар Ивайло Иванов уточни, че от началото на годината има три случая на задържани във влак, предишни години те са били много повече.Благодарение на постигнат добър синхрон между МВР и БДЖ, от началото на тази година драстично намаляха подобни инциденти, добави и Любомир Илиев от БДЖ.Влакът е трябвало да пътува за Белград, съобщи БНР.Блокирането на гарата причини закъснения на над 10 пътнически влака с над час. Гарата е пълна с чакащи пътници.Малко по-късно на място пристигнаха и полицейски екипи. Нелегалните мигранти от Централна гара са били натоварени на полицейски микробуси, с които са били откарани към 2-ро и 3-то РПУ.Към момента се изяснява дали нелегалните мигранти са пътували от Турция и са искали да продължат за Сърбия или за Западна Европа, или са се качили на Централна гара в София, тъй като на един от вагоните е намерен и срязан брезент. ", "date": "2017.11.12", "title": "Хванаха 29 бежанци на Централна гара в София"}
