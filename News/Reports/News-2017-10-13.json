{"url": "https://news.bg/world/makron-e-gotov-da-poseti-iran.html", "text": "Френският президент Емануел Макрон възнамерява да посети Иран по покана на иранския си колега Хасан Рохани. Това съобщават от Елисейския дворец.Това посещение бе договорено по време на телефонен разговор между двамата политици, проведен в петък следобед. Условията около пътуване нето се разкриват.В изявление на Елисейския дворец също така каза, че Франция остава ангажиранa с подробен план за действие по отношение на ядрената програма на Иран, подписан през 2015 г. във Виена. Това бе потвърдено в петък от президента на републиката в телефонен разговор с Рохани.\"Макрон напомни, че очакваното решение на САЩ няма да сложи край на споразумение за иранската ядрена програма и и всички от Франция и европейските си партньори ще продължат да изпълняват задълженията си,\" - се казва в изявление на Елисейския дворец.\"Президентът Рохани увери, че Иран ще продължи да изпълнява задълженията съгласно условията, по-специално в рамките на сътрудничеството с МААЕ\", - съобщава в Елисейския дворец.Техеран и \"Шесторкатаа\" постигнаха споразумение през 2015 г. за разрешаване на иранския ядрен проблем. То предвижда премахването на санкциите, наложени на Ислямската република във връзка със своята ядрена програма от Съвета за сигурност на ООН, Съединените щати и Европейския съюз. В замяна на това Техеран обеща да ограничи ядрените си дейности, поставяйки я под международния контрол. Сделката влезе в етапа на изпълнение през януари 2016 г.В петък американският президент Доналд Тръмп очерта нова, по-строга стратегия от Вашингтон по отношение на Техеран.", "date": "2017.10.13", "title": "Макрон е готов да посети Иран"}
{"url": "https://news.bg/world/dvama-ubiti-pri-sblasatsi-mezhdu-politsiyata-i-protestirashti-v-keniya.html", "text": "Двама протестиращи са застреляни при сблъсъци между опозицията и полицията в Западна Кения, съобщава АФП.Стотици граждани на африканската страна пренебрегнаха забраната на властите за организиране на демонстрации. Протестиращите недоволстват във връзка с увеличаващата се несигурност около предстоящите президентски избори.В град Бондо, където е домът на опозиционния лидер Райла Одинга, голяма тълпа от хора се конфронтира със служители на реда пред полицейски участък, което принуди ораните на реда да открият огън.Свидетели заявиха пред агенцията, че двама души са убити. Според Сам Огума единият е застрелян в главата, докато другият - в гърдите.Президентските избори са запланувани за 26 октомври.На 8 август тази година в страната бяха проведени избори за президент, парламент и местна власт. Президентският вот беше спечелен от настоящия държавен глава Ухуру Кениата с 54%. Но Одинга оспори резултата във Върховния съд. Впоследствие изборите бяха касирани заради нередности при преброяването от избирателната комисия. Сега президентският вот е насрочен за 26 октомври.Във вторник Одинга обяви, че няма да участва в изборите, обвинявайки избирателната комисия, че не е предприела фундаментални реформи. Опозиционерът твърди, че оттеглянето му от битката принуждава комисията да отмени изборите и да подеме изцяло нов процес за реформиране на органа. Но изглежда, че комисията продължава с организирането на изборите, тъй като Одинга все още трябва официално да подаде документи за оттегляне от надпреварата.", "date": "2017.10.13", "title": "Двама убити при сблъсъци между полицията и протестиращи в Кения"}
{"url": "https://news.bg/regions/barz-vlak-udari-kola-navlyazla-v-prelez-vapreki-signalizatsiyata.html", "text": "Бързият влак Бургас-София удари автомобил, неправомерно навлязъл в жп прелез в междугарието Желю войвода-Сливен, съобщиха от БДЖ. Инцидентът стана в петък - 13 октомври 2017, в 16:27 часа. Движението в участъка е преустановено.Шофьорът преминал през съоръжението въпреки редовно задействаната автоматична прелезна сигнализация, която информира за приближаването на влак.От удара, газовата бутилка на колата се възпламенила. Въпреки създалата се ситуация животът на пътниците във влака, както и на превозната бригада не е бил застрашен. Осигуряват алтернативен транспорт на пътниците от влака.", "date": "2017.10.13", "title": "Бърз влак удари кола, навлязла в прелез въпреки сигнализацията"}
{"url": "https://news.bg/int-politics/liberalite-besni-sled-kato-gi-nastaniha-do-kraynodesnite-v-bundestaga.html", "text": "Депутатите от крайнодясната германска партия \"Алтернатива за Германия\" (AfD) ще седят до депутатите от Свободната демократическа партия (FDP) в Бундестага, въпреки протестите на FDP, съобщават германските медии.Напускащият поста председател на германския парламент Норберт Ламерт обяви, че ще се придържа към същия план за седящите места на депутатите, както във Федералния конвент, институцията, която избира президента на Германия и се състои от депутати, както и от представители на парламентите на провинциите.Това поставя депутатите от \"Алтернатива за Германия\" в крайната дясна част на пленарната зала на Бундестага. Местата в Бундестага се преразпределят, след като \"Алтернатива за Германия\" влезе в парламента за първи път след парламентарните избори на 24 септември.FDP по-рано заявиха, че искат техните места да са по-близо до средата на парламентарната зала, като стоят до консерваторите от Християндемократическия съюз (ХДС) на канцлера Ангела Меркел.Говорителят на FDP Нилс Дросте потвърди, че неговата партия ще приеме плана за седящите места за първото заседание на новия състав на Бундестага на 24 октомври, но не изключи, че FDP ще се опита да промени местата си в залата след това.Бернд Бауман, член на ръководството на \"Алтернатива за Германия\", заяви през миналата седмица, че \"може да живее\" с настаняването на партията в крайната дясна част на залата. \"Това е подобно на парламентите на провинциите. Ще седим до банките на правителството, което е много хубаво\", подчерта Бауман.", "date": "2017.10.13", "title": "Либералите бесни, след като ги настаниха до крайнодесните в Бундестага"}
{"url": "https://news.bg/world/zastrelyaha-uchenik-pri-vaorazhena-ataka-v-istanbul.html", "text": "Един ученик е загинал, а други двама са били ранени при стрелба край жп гара в Истанбул, информира Daily Sabah.Въоръжената атака е станала на жп гара в квартала Пендик в най-големия град в Турция.По първоначална информация нападението е станало около 4 часа местно време. Според властите стрелецът не е идентифициран като ученик, а като по-възрастен мъж.Нападателят успял да избяга от полицията. Той се скрил в училище, намиращо се на километър от мястото на стрелбата. След това мъжът е опитал да се самоубие - той е прерязал вените на китките си, но е бил заловен от властите. Към момента няма информация дали мъжът е жив.Органите на реда в Истанбул са започнали разследване по случая.Ранените ученици са били транспортирани до близко здравно заведение.", "date": "2017.10.13", "title": "Застреляха ученик при въоръжена атака в Истанбул"}
{"url": "https://news.bg/world/britanskiyat-finansov-ministar-nareche-bryuksel-vrag.html", "text": "Британският финансов министър Филип Хамънд рискува да създаде голям разрив с Европа, след като описа Брюксел като \"враг\" на преговорите за Брекзит, информира Скай нюз.Хамънд заяви пред медията, че разбира, че в правителството емоциите се покачват, но призова колегите си да спрат сплетните и да се съсредоточат върху преговорите за Брекзит.\"\", изтъкна той.Провокативният език е голямо отстъпление за министъра, който е разглеждан от европейските си колеги като един от най-умерените и сътрудничещи участници на преговорите за Брекзит, отбелязва медията.Хамънд е под сериозен натиск от свои колеги през последните седмици на фона на неудовлетворението, че е твърде песимистичен относно перспективите на Великобритания извън ЕС.Финансовият министър, който е призоваван от влиятелни евроскептици да подаде оставка, отговори, че няма намерение да се оттегля.", "date": "2017.10.13", "title": "Британският финансов министър нарече Брюксел „враг”"}
{"url": "https://news.bg/int-politics/zabravete-za-kompensatsii-za-ukrayna-zaradi-krim-otseche-rusiya.html", "text": "Говорителят на руския президент Дмитрий Песков подчерта в изявление за медиите, че Москва няма да плаща компенсации на Украйна за Кримския полуостров.\"Не е правилно да се говори за анексиране на Крим както от фактическа, така и от правна гледна точка, така че каквито и да е компенсации не стоят на дневен ред\", изтъкна Песков.Той отбеляза, че отделянето от Украйна е било законно решено от Върховния съвет на Крим. Говорителят на Кремъл също така добави, че обединението на Крим с Русия било по волята на хората, живеещи на полуострова.Въпросът за компенсациите беше вкаран в обращение от чешкия президент Милош Земан, който предложи Русия да уреди спора с Украйна чрез компенсации, независимо дали с фанансови средства или във вид на петрол и газ. Президентът на Чехия смята, че Крим като част от Русия е вече уреден въпрос.", "date": "2017.10.13", "title": "Забравете за компенсации за Украйна заради Крим, отсече Русия"}
{"url": "https://news.bg/euronews/es-slaga-kray-na-dvoyniya-standart-pri-hranite-s-obsht-front-i-novo-zakonodatelstvo.html", "text": "Европейският съюз образува общ фронт срещу двойния стандарт при храните. Това обявиха премиерите на страните от Вишеградската четворка, които присъстваха на среща на върха по темата в Брюксел. България беше представена на срещата от омбудсмана Мая Манолова.Общият фронт срещу двойния стандарт означава, че страните от Вишеградската четворка ще поемат инициатива за за промяна в европейското законодателство, което към момента позволява на производителите на хранителни продукти такива практики.Срещата на върха в Братислава беше озаглавена \"Еднакво качество на продуктите за всички\". На срещата Мая Манолова категорично подкрепи предложенията за борба с двойния стандарт. Манолова обяви, че в рамките на българското председателство догодина ще организира форум, фокусиран именно върху нелоялните и подвеждащи практики с храни, които дискриминират гражданите от Източна Европа.Участниците в срещата се обединиха около това, че мултинационалните компании, чиито продукти са в магазините на цяла Европа, знаят как да заобиколят закона и да разделят европейските граждани на две категории, без да са вън от него. В този случай единственият инструмент на Брюксел бил да ги накара само да сменят вида на опаковките и да изредят съставките. Лобитата на тези компании имали също така силни инструменти в Брюксел и правели задачата на страните много трудна, тъй като Европейската комисия засега нямала закони, които да забраняват подобни практики.В изказването си Мая Манолова подчерта, че страната ни настоява за създаване на ново законодателство - Европейска директива за производството и предлагането на храни. С новата директива трябвало изрично да се забрани един производител да предлага храна с една и съща марка, но с различно качество и състав в различни точки на Европейския съюз.\"Настояваме контролът да се извършва от единен европейски орган, тъй като се съмняваме, че националните органи за контрол върху храните могат да се справят с големите трансгранични компании\", категорично заяви Манолова и допълни, че сегашните мерки на ЕК няма да променят нещата.Поради тази причина Манолова призова в разумни срокове ЕК да предложи ново законодателство. В противен случай омбудсманът заплаши, че потърпевшите страни ще съберат 1 000 000 подписа за стартирането на Европейска гражданска инициатива.", "date": "2017.10.13", "title": "ЕС слага край на двойния стандарт при храните с общ фронт и ново законодателство"}
{"url": "https://news.bg/world/tramp-zapazvame-sanktsiite-sreshtu-kuba-i-venetsuela-do-vazstanovyavaneto-na-svobodata.html", "text": "Президентът на САЩ Доналд Тръмп обяви, че Вашингтон ще запази санкциите срещу Куба и Венецуела, докато не възстановят политическата и религиозна свобода, информира Ройтерс.\"\", каза Тръмп на политическа конференция на консерваторите.\"И ние няма да отменим санкциите срещу тези репресивни режими, докато не възстановят политическата и религиозна свобода\", подчерта той.", "date": "2017.10.13", "title": "Тръмп: Запазваме санкциите срещу Куба и Венецуела до възстановяването на свободата"}
{"url": "https://news.bg/regions/izgradeni-sa-1-7-km-ot-tunela-na-tretiya-lach-na-sofiyskoto-metro.html", "text": "Тунелопробивната машина, която изгражда третия диаметър на Софийското метро, достигна метростанцията на бул.\"България\" и бул.\"Гешов\" на дълбочина 19 м, информираха от Столична община. Изградени са 1.7 км от тунела на третия лъч.Столичният кмет Йорданка Фандъкова и изпълнителният директор на \"Метрополитен\" инж. Стоян Братоев провериха дейността на разширението на подземната железница.Изграждането на метротунела започна през месец март 2017 г. от метростанция \"Красно село\" и това е втората станция от трасето, \"Красно село\" - \"Владимир Вазов\". Изпълнени са 42% от строителните работи на участъка.Според проекта, с пробивната машина \"Витоша\" ще бъдат изградени общо 7 км двупътен тунел от третия лъч на метрото. Тя тежи 1400 тона и беше изработена в Германия специално за проекта на софийското метро.Третият лъч на метрото с дължина 12 км и 12 метростанции се предвижда да бъде завършен в края на 2019 г.С метрото ежедневно се придвижват около 350 хил. души. Очаква се с пускането на третата линия на метрото близо 500 хил. души да ползват този транспорт.С действащите две линии се спестяват 75 хил. тона вредни емисии, а с изграждането на третия лъч намалените вредни емисии ще бъдат 90 хил. тона годишно.Третата линия на метрото на София бе първият одобрен по новата Оперативна програма \"Транспорт и транспортна инфраструктура\", уточниха от Столична община.", "date": "2017.10.13", "title": "Изградени са 1.7 км от тунела на третия лъч на Софийското метро"}
{"url": "https://news.bg/crime/kazanlashkata-prokuratura-proveryava-uchastnitsi-v-nezakonna-sech.html", "text": "Казанлъшката районна прокуратура разпореди проверка за незаконна сеч на дървесина от държавния горски фонд, съобщиха от държавното обвинение.На 12 октомври 2017 г. прокуратурата се самосезира след журналистическо разследване, извършено с помощта на инспектори от Югоизточното горско предприятие. Проверяват за незаконна сеч на дървесина в района на Държавно ловно стопанство \"Мазалат\".Предстои установяване и разпит на всички, участвали в незаконната сеч и на свидетели на техните действия. Проверката е възложена на група \"Икономическа полиция\" в Казанлъшката полиция и се извършва в едномесечен срок.", "date": "2017.10.13", "title": "Казанлъшката прокуратура проверява участници в незаконна сеч"}
{"url": "https://news.bg/world/sasht-nyama-da-napuskat-yadrenata-sdelka-s-iran-obyavi-tilarsan.html", "text": "Държавният секретар на САЩ Рекс Тилърсън обяви, че президентът Доналд Тръмп няма да изтегли страната от иранската ядрена сделка или да поднови санкциите, но ще подчертае, че пактът е в противоречие с американските национални интереси, информират АП и АФП.По-късно днес Тръмп ще изнесе реч за ядреното споразумение. Той многократно го определя като най-лошата сделка в американската история.Според плана американският лидер ще продължи да критикува споразумението, но в същото време ще уверява американските съюзници, че Вашингтон няма да се оттегли най-малко на този етап.Тилърсън поясни, че Тръмп ще призове Конгреса да затегне изискванията относно продължаващата постепенна отмяна на американските санкции срещу Иран във връзка с ядрената програма. Администрацията иска от Конгреса да измени законодателството, така че да се включи и поведението на Иран в Близкия изток, което не е свързано с ядрената сделка.Държавният секретар каза още, че държавният глава няма да иска от Конгреса да връща санкциите срещу Иран. Тилърсън обаче разкри, че Тръмп ще обяви нови санкции срещу Революционната гвардия на Иран. САЩ ще призоват партньорите си да наложат рестриктивни мерки на гвардията.Американският президент е задължен да информира Конгреса за статута на иранската ядрена сделка на всеки 90 дни.", "date": "2017.10.13", "title": "САЩ няма да напускат ядрената сделка с Иран, обяви Тилърсън"}
{"url": "https://news.bg/world/srabskiyat-prezident-obeshta-da-prisaedini-stranata-kam-es.html", "text": "Сръбският президент Александър Вучич обеща да присъедини балканската страна към ЕС, съобщава АП.Според него фактът, че Русия въоръжава сръбската армия не заплашва тази цел.Той поясни в интервю за американската агенция, че иска Сърбия да се присъедини към ЕС, но в същото време ще поддържа силни отношения с други държави.\"\", изтъкна Вучич.\"\", добави той.Според него няма нищо нередно Москва да въоръжава сръбската армия.\"\", увери сръбският лидер и добави, че въоръжаването на Сърбия не е заплаха за съседите й.", "date": "2017.10.13", "title": "Сръбският президент обеща да присъедини страната към ЕС"}
{"url": "https://news.bg/politics/proektat-aets-belene-e-neefektiven-i-e-risk-za-natsionalnata-ni-sigurnost.html", "text": "Пет извънпарламентарни сили припомнят, че проектът АЕЦ \"Белене\" е неефективен. Те предупреждават, че е възможно от ГЕРБ и от БСП да готвят рестарт на изграждането на атомната електроцентрала. Това е официалната позиция на ПП \"Движение Да България\", ДСБ / Нова Република, ПП \"Зелените\", ПП \"Български земеделски народен съюз\" и ПП \"ДЕОС\" относно АЕЦ \"Белене\", информираха от пресцентровете им.Мегаломанският проект \"Белене\" ще се плаща от данъкоплатците. Правителството ги предава за последен път, се казва в позицията.Според тях, от енергийното министерство открито говорят за нов договор с Русия за АЕЦ \"Белене\" и за привличане на руската страна като инвеститор.От партиите представят мотивите си, че АЕЦ \"Белене\" е неефективен проект и риск за националната сигурност.Те припомнят, че площадката е на сеизмологично опасно място. Това е причината в доклад на БАН от 1989-1990 г. да се противопоставят на възможността за построяване на ядрена централа. Съществуващата централа е на сеизмологично по-устойчиво място. Разликата е една степен по скалата на Рихтер.От петте партии уточняват, че българският данъкоплатец вече плати близо 3 млрд. лв. за експеримента \"Белене\". Към момента не е ясно каква част от оборудването е доставена и каква е въобще изработена.Третият мотив в писмото на извънпарламентарните партии е, че по проекта вече са платени огромни разходи за консултанти. Изглежда, че това е основната мотивация за продължаване - нови огромни консултантски разходи.Политическите формации припомнят, че от 2009 г. ДАНС и прокуратурата разследват този проект. \"За съжаление досега стигнаха само до обвинения за злоупотреба със 77 млн евро. към двама главни изпълнителни директори на НЕК (Любомир Велков и Мардик Папазян ) и бившия министър на икономиката и енергетиката Петър Димитров. На фона на източените от държавния бюджет досега 2,389 млрд. лв. това е имитация на разследване и позволява продължаване на ограбването с проекта за строеж на АЕЦ \"Белене\", се казва в позицията на политическите формации.Липсва сериозен анализ, който да показва бъдещ недостиг на електроенергия, пишат от партиите. В периода 2016 -2017 г. България използва около 50-60% от инсталираните мощности, с изключение на моментите на пиково потребление през най-студените и най-топлите дни, припомнят авторите на позицията. Те припомнят и опроверганото очакване за поскъпване на цената на електроенергията.България е една от страните в ЕС с най ниска енергийна ефективност и това създава огромен потенциал за икономия на електроенергия и при производството, и при преноса, и при потреблението, припомнят от извънпарламентарните партии.Според различни анализи, крайната цена на АЕЦ \"Белене\" вероятно ще надмине 20 млрд. лева. Това ще направи произвеждания ток абсолютно неконкурентен, при рационални допускания, мотивират се от политическите партии.От петте формации припомнят, че въпросът за съхранение на ядрените отпадъци не е разрешен. Нито една българска община не е дала съгласието си на нейна територия да се съхранява подобен опасен отпадък. Без разрешаването на този въпрос е несериозно дори да се говори за строителството на нова ядрена централа, припомнят от партиите.При положение, че България не се нуждае от големи производствени мощности за вътрешно потребление, то решението да се строи АЕЦ, за да се захранват чужди икономики в региона за сметка на българите е категорично против националния ни интерес, мотивират се срещу евентуалното възстановяване на проекта АЕЦ \"Белене\" от петте партии.България няма нужда от ужасно скъпи мегаломански мощности, а от децентрализация на енергийното производство, чрез гъвкави енергийни решения, пишат от четирите партии ПП \"Движение Да България\", ПП \"Зелените\", ПП \"Български земеделски народен съюз\" и ПП \"ДЕОС\" и коалиция ДСБ / Нова Република.", "date": "2017.10.13", "title": "Проектът АЕЦ \"Белене\" е неефективен и е риск за националната ни сигурност"}
{"url": "https://news.bg/world/rusiya-se-opitva-da-uredi-sreshta-mezhdu-kndr-i-yuzhna-koreya.html", "text": "Русия се опитва да уговори среща между КНДР и Южна Корея.Това заяви председателят на горната камара на руския парламент Валентина Матвиенко, цитирана от местни медии.И двете страни са поканени на 137-ия Интерпарламентарен съюз в Санкт Петербург, който ще се проведе от 14 до 18 октомври.Матвиенко обаче призна, че шансовете представители на двете държави да седнат на една и съща маса са малки.Тя поясни иначе, че двете страни са склонни да разговарят с Русия.Председателят на Съвета на Федерацията вече посрещна севернокорейската делегация в Санкт Петербург.Днес руският външен министър Сергей Лавров се срещна с представител на Южна Корея.", "date": "2017.10.13", "title": "Русия се опитва да уреди среща между КНДР и Южна Корея"}
{"url": "https://news.bg/world/sasht-nalozhiha-sanktsii-na-revolyutsionnata-gvardiya-na-iran.html", "text": "САЩ наложиха санкции на Революционната гвардия на Иран. Това съобщава финансовото министерство на САЩ, цитирано от осведомителни агенции.След седмици на спекулации, че Вашингтон може да определи гвардията за терористична организация, САЩ наложиха нови санкции на Революционната гвардия за подкрепа на тероризъм.Също така Вашингтон разшири санкциите срещу няколко физически и юридически лица. Рестриктивните мерки засягат четири ирански организации. В \"черния\" списък са включени компании, свързани с машиностроене.Финансовият министър Стивън Мнучин отбеляза, че гвардията е въвлечена в \"\".", "date": "2017.10.13", "title": "САЩ наложиха санкции на Революционната гвардия на Иран"}
{"url": "https://news.bg/world/frantsuzoyka-nasledyava-irina-bokova-v-yunesko.html", "text": "Бившият френски министър на културата Одри Азуле е новият генерален директор на организацията за наука, образование и култура на ООН - ЮНЕСКО.За нейната кандидатура са гласували 30 страни от общо 58 членове на изпълнителния съвет на ЮНЕСКО.Одри Азуле детронира кандидата на Катар - Хамад бин Абдулазиз ал Кауари. Решаваща се оказа подкрепата на Египет. Кайро реши да подкрепи френската кандидатура.Одри Азуле минаваше като най-близкия министър на президента Франсоа Оланд. Тя дори си спечели прякора \"доброто момиче на Франсоа Оланд\". През 2014 г. Одре Азуле стана съветничка на тогавашния президент Франсоа Оланд по въпросите на културата и комуникациите, а през 2016-2017 г. беше министър на културата в социалистическите правителства на Манюел Валс и Бернар Казньов.Сега решението трябва да бъде подкрепено от 195-те страни членки на ЮНЕСКО на 10 ноември.Гласуването се смята за чиста формалност. За цялата история на ЮНЕСКО представител на Франция е избран за втори път на длъжността генерален директор. Първият французин, оглавил организацията преди повече от 50 години, е професорът по философия Рене Майо.В годините постът е бил заеман от представители на Великобритания, Италия, САЩ, Япония и други страни.Първоначално кандидатите за поста бяха от девет страни, като още преди първия тур на гласуването Гватемала и Ирак се отказаха от участие. В хода на следващите турове отпаднаха представителите на Азербайджан, Виетнам, Китай и Ливан.Одре Азуле е родена на 4 август 1972 г. в Ла Сел-Сен-Клу, недалеч от Париж, в еврейско мароканско семейство.Нейният баща Андре Азуле е бил съветник на краля на Мароко Хасан Втори, а сега е съветник на неговия син Мохамед VI.", "date": "2017.10.13", "title": "Французойка наследява Ирина Бокова в ЮНЕСКО"}
{"url": "https://news.bg/health/meditsite-ot-vrachanskata-bolnitsa-prekratiha-protesta-si.html", "text": "На 11-ия ден медиците от Врачанската болница прекратиха ежедневния си протест. Те остават в стачна готовност , ако не се спазват сроковете на приетите от Министерството на здравеопазването  на лечебното заведение, съобщи БНР.Припомняме, в продължение на 10 дни по обяд врачани и медици ограничаваха движението по основен булевард на града. Вместо с блокада на уличното движение днес протестът на медици и граждани за Врачанската болница премина като среща с ръководството на лечебницата и с представители на местната и изпълнителната власт.В болницата има около 200 пациенти, обясни областният управител Малина Николова. Това е  България. Кметът на Враца Калин Каменов също беше категоричен, че болницата трябва да работи спокойно, за да може да излезе от болното състояние, в което се намира.Синдикалният лидер д-р Емил Младенов обясни, че всички институции подкрепят  на Врачанска болница. Според него, това автоматично трябва да бъде възприето от всички като призив да се успокои обстановката.", "date": "2017.10.13", "title": "Медиците от Врачанската болница прекратиха протеста си"}
{"url": "https://news.bg/crime/prokuraturata-v-shumen-protestira-7-obshtinski-naredbi.html", "text": "Прокуратурата в Шумен внесе седем протеста срещу разпоредби и общински наредби за реда за придобиване,управление и разпореждане с общинско имущество от началото на октомври до сега.Протестите са внесени в Административния съд, а проверката за законосъобразността на наредбите е била възложена от Върховната административна прокуратура.Нередности има в текстовете на общинските наредби на общините Каспичан, Смядово, Никола Козлево, Велики Преслав, Шумен и Хитрино. Съдържанието на документите противоречи по смисъл на Закона за общинската собственост и Закона за местните данъци и такси.В тези общински наредби било предвидено заплащане на режийни разноски от лица, които поради прехвърляне стават работодател по отношение на предприятие, дейност или част от предприятие или дейност при извършване на разпореждане с недвижими имоти.В Закона за местните данъци и такси основанието за заплащане на различни по вид такси е за извършена услуга от съответната община, каквато в случая няма. Така заради тези наредби се плаща незаконна такса.В наредбите още се регламентира лицата, придобили право на строеж върху общинска земя, да имат възможност да закупуват земята - частна общинска собственост, без търг или конкурс, а единствено по силата на заповед на кмета. Такова изключение в Закона за общинската собственост не е предвидено и в този смисъл наредбите му противоречат.Предстои насрочване на съдебните заседания по 7-те протеста в Административния съд в Шумен.", "date": "2017.10.13", "title": "Прокуратурата в Шумен протестира 7 общински наредби"}
{"url": "https://news.bg/int-economics/balgarite-vav-velikobritaniya-rabotyat-glavno-v-stroitelstvoto-i-bankoviya-sektor.html", "text": "Българите във Великобритания работят главно в сферата на строителството, хотелиерството и ресторантьорството. Това сочат данни от последния доклад за емигрантите на Националната статистическа служба на Острова, съобщи .Статистиката показва още, че около 25% от българите и румънците в Обединеното кралство се осигуряват самостоятелно.Според данните не малък процент на нашенците, които са ангажирани във един от най-добре развитите сектори във Великобритания - този на финансовите услуги. На базата на статистическите изчисления The Guardian посочва в своя публикация, че около 18% от българите работят във банковия и финансовия сектор. Медията съобщава още, че концентрацията на нискоквалифицирана работна ръка (бел. ред. - на българи и румънци) се отразява на средните нива на заплатите.Според националната статистика нашенците печелят по средно 8.33 паунда на час при средно 11.30 паунда на час за британците.В докладът се посочва още, че броят на румънците и българите напуснали Обединеното кралство се е увеличил с близо 80% от 230 хиляди през 2014 година до 413 хиляди през миналата.На Острова има около 11 500 безработни българи и румънци. Припомняме обаче, че според същата статистика от общия брой на българи и румънци във Великобриатния едва 22% са българи, а останалите 78% - граждани на Румъния.", "date": "2017.10.13", "title": "Българите във Великобритания работят главно в строителството и банковия сектор"}
{"url": "https://news.bg/disasters/evakuiraha-sgradata-na-evropeyskiya-savet-v-bryuksel.html", "text": "Сградата на Европейския съвет, която ще бъде домакин на лидерите на Европейския съюз за срещата на върха през следващата седмица, е била евакуирана, след като вредни изпарения от кухнята на сградата довели до необходимостта от лечение на 15 души, от които петима имат нужда от лечение в болница, съобщават белгийски медии.\"Всички съответни служби работят заедно, за да се гарантира безопасността на хората, работещи в сградите, като в момента тече разследването на източника на проблема\", се посочва в изявление на Европейския съвет.Изпаренията са се разпространили заради \"технически проблем, засегнал вентилацията\".Европейският съвет уточни, че евакуацията няма да засегна срещата на върха на ЕС, насрочена за следващия четвъртък и петък.Сградата, известна неофициално като \"Космическото яйце\", беше открита през декември миналата година, като е \"глътнала\" повече от 300 млн. евро от парите на европейските данъкоплатци. Тя се намира от другата страна на улицата, където е централата на Европейската комисия в Брюксел.", "date": "2017.10.13", "title": "Евакуираха сградата на Европейския съвет в Брюксел "}
{"url": "https://news.bg/crime/volya-vikat-zaharieva-da-obyasnyava-za-dokumenta-za-balgarski-proizhod.html", "text": "Българите зад граница трудно получават документ за български произход. Той е необходим за издаване на визи за постоянно пребиваване и за получаване на гражданство. Затова и \"Воля\" иска министърът на външните работи Екатерина Захариева да даде обяснение по случая на заседанието на ресорната парламентарна комисия идната сряда.Това обяви председателят на Комисията за политики за българите в чужбина Андон Дончев от ПП \"Воля\". Дончев уточни, че в Комисията са пристигнали десетки сигнали за неадекватни административни пречки.В момента процесът на подаване на документи за получаване на удостоверение за  е практически блокиран, според Дончев. Причината е, че не работи сайтът на Държавната агенция за българите в чужбина (ДАБЧ), през който става записването и получаването на номер и насрочване на дата за подаване на документите. Ако сайтът работи, то това е само в определени часове от деня. Препятствия има и пред сънародниците ни в Украйна, стана ясно от думите на Дончев.От \"Воля\" очакват министъра на външните работи Екатерина Захариева да даде обяснение по случая на заседанието на ресорната парламентарна комисия идната сряда.Припомняме, от правосъдното министерство скъсиха срока за получаване на българско гражданство с година и половина. Преди два месеца от ведомството на , че е предвидено едновременно с подаване на документите за придобиване на българско гражданство да се насрочва и изслушването на кандидата.  може да бъде намален с година и половина при спазване на всички законови изисквания, уточни тогава правосъдният министър.", "date": "2017.10.13", "title": "\"Воля\" викат Захариева да обяснява за документа за български произход"}
{"url": "https://news.bg/world/es-i-nato-trenirat-s-bosna-sreshtu-teroristi.html", "text": "Военен хеликоптер кацна, за да евакуира пострадали по време на полицейска акция срещу терористи, които са били заложници на летище в Сараево. Това е част от първите съвместни учения на мироопазващите сили на ЕС (EUFOR) в Босна с местната армия и полиция, съобщава Ройтерс.При ученията, които са част от игрите \"Бърз отговор 2017\", се симулира също, че столицата Сараево е засегната от сериозно наводнение, при което мироопазващите сили помагат при евакуацията на населението. Тренират се и ситуации, при които има протести в страната, а също така и риск от терористични групировки, свързани с престъпни банди, които са трафиканти на оръжие и фалшиви документи.\"\", каза босненският министър на сигурността Драган Мектич.Петдневните учения, в които участват 600 миротворци с 400 британски и натовски войници, също включват разузнавателни дейности и наблюдение на големи територии в Босна.През 2015 г. Босна беше засегната от най-големите наводнения за последните 100 г., оставяйки хиляди хора без дом. Същата година двама войници и полицай бяха убити при отделни терористични атаки.Мисията на ЕС в Босна е от края на 2004 г., заменяйки НАТО, за да поддържа сигурността след войната през 1992-1995 г. Мандатът на EUFOR многократно е удължаван.Докато централното босненско правителство иска да се присъедини към НАТО, босненските сърби искат по-силни връзки с Русия.", "date": "2017.10.13", "title": "ЕС и НАТО тренират с Босна срещу терористи"}
{"url": "https://news.bg/politics/bsp-ne-izpolzva-falshivi-novini-otseche-ninova.html", "text": "Лидерът на БСП Корнелия Нинова обяви, че партията не си служи с фалшиви новини.В съобщение с социалните мрежи Нинова отговоря на нападката на премиера Борисов, че БСП използва фалшиви новини. Припомняме, Борисов обяви за фалшива новината,  от редиците на ГЕРБ. По думите му разговорите с президента са се водили по приятелски в президентския кабинет, а  и отсъствали от  поради уважителни причини.В съобщението си лидерът на БСП отправя към премиера въпроса дали е вярна информацията, публикувана в авторитетни международни агенции и отразена в български национални медии, че НАТО създава нови многофункционални сили в Черно море, против което по-рано се беше обявил самият Борисов.\"За съжаление отново демонстрирахте незачитане на принципите на парламентарната република, които повеляват да се явите в Народно събрание и да дадете информация\", допълва Нинова. По думите ѝ Борисов използва случая, за да прехвърля отговорността към президентската институция, вместо да изпълнява своите конституционни задължения.Едновременно със статуса на лидера на соицалистите във Фейсбук, от пресцентъра на ГЕРБ съобщиха, че зам.-председателят на партията Цветан Цветанов изнася лекция на тема влиянието на фалшивите новини по време на предизборни кампании в рамките на дискусията \"Опасностите на измамите и манипулациите по време на избори чрез интернет\", която се проведе в централата на фондация \"Конрад Аденауер\" в Берлин. Присъстващите проявили изключителен интерес към констатациите в презентацията на Цветан Цветанов, се посочва в прессъобщението на ГЕРБ. Участниците във форума също така констатирали, че подходът за дискредитиране на политическия опонент продължава да се използва дори след предизборните кампании, но това вече ставало не с цел печелене на избори, а компрометиране или критикуване на успешни управленски политики на новото управление. По думите на Цветанов следизборните фалшиви новини били с цел да се отклонява общественото мнение от успехите на управляващите и от актуалните теми.Други теми по време на дискусията били тези за ролята на социалните мрежи в изборния процес и икономическите и политически цели, които стоят за разпространяването на фалшиви новини.", "date": "2017.10.13", "title": "БСП не използва фалшиви новини, отсече Нинова"}
{"url": "https://news.bg/regions/novo-depo-sabira-smetta-na-devet-obshtini-v-pazardzhik.html", "text": "Откриха регионално депо депо за битови отпадъци в землището на село Алеко Константиново, община Пазарджик. То е с площ от 145 504 кв.м, уточниха от МОСВ.Депото ще ползват 9 от единайсетте общини в региона - Пазарджик, Пещера, Белово, Лесичово, Брацигово, Септември, Батак, Велинград и Ракитово, чиито сметища се закриват и предстои рекултивацията им.Депото бе открито от екоминистър Нено Димов, изпълнителния директор на Предприятието за управление на дейностите по опазване на околната среда (ПУДООС) Ренета Колева и кмета на Пазарджик Тодор Попов.Изграждането на депото е финансирано с български средства по ПУДООС (Предприятие за управление на дейностите по опазване на околната среда).Правилното третиране на отпадъците е един от приоритетите на МОСВ и на европейската политика и това не е случайно. То е пряко свързано със здравето и с качеството на живот на гражданите, заяви екоминистърът.Инвестицията е почти колкото годишния бюджет на общината - над 15, 8 млн. лв. и ще обслужва около 250 хил. души в района. Министър Димов увери присъстващите, че до края на годината България ще се справи и с останалите стари сметища от наказателната процедура срещу страната ни.Строителството на Клетка 1 започна през октомври 2015 г. Предстои изграждането на втора клетка, инсталации за рециклиране и компостиране.\"Днес е поредният хубав ден не само за община Пазарджик, защото слагаме началото на края на една повече от 30-годишна сага, свързана с депонирането на битови отпадъци в нашия район\", каза кметът на Пазарджик Тодор Попов.", "date": "2017.10.13", "title": "Ново депо събира сметта на девет общини в Пазарджик"}
{"url": "https://news.bg/int-politics/germaniya-predupredi-evropa-mozhe-da-se-otchuzhdi-ot-sasht-i-da-se-sblizhi-s-rusiya-i-kitay.html", "text": "Германският външен министър Зигмар Габриел смята, че евентуалното отхвърляне от САЩ на ядрената сделка с Иран ще отчужди Европа от Вашингтон и ще я доближи до Русия и Китай. Това заяви той пред германското издание RND.\"Изключително важно е, че Европа се придържа към общото мнение по този въпрос. Трябва да кажем на американците, че тяхната политика по отношение на Иран тласка нас, европейците, към обща позиция с Русия и Китай - срещу САЩ\", изтъкнал първият дипломат на Германия.Той подчерта, че ако САЩ отхвърлят споразуменията по иранската ядрена програма, ситуацията в областта на сигурността само ще се влоши, тъй като ще се завърне пряката заплаха от война между Израел и Иран.\"Трагедията е, че иранската сделка може да се превърне в американска вътрешна политическа игра\", предупреди Габриел.Очаква се, че американският президент Доналд Тръмп по-късно днес ще представи \"мащабна стратегия\" по отношение на Иран. Американският държавен глава многократно е заявявал, че не изключва оттегляне от споразумението, докато останалите страни изтъкват, че възнамеряват да се придържат към условията на сделката.Иран и \"шесторката\" (САЩ, Русия, Великобритания, Китай, Франция и Германия) през юли 2015 г. постигнаха историческо споразумение за разрешаване на иранския ядрен проблем.", "date": "2017.10.13", "title": "Германия предупреди: Европа може да се отчужди от САЩ и да се сближи с Русия и Китай"}
{"url": "https://news.bg/world/yuber-ofitsialno-obzhalva-zabranata-v-london.html", "text": "Американската компания за споделено пътуване \"Юбер\" (Uber) обяви, че официално обжалва пред лондонски съд решението на властите да забранят услугата в британската столица, съобщават световни агенции.Припомняме, през миналия месец компанията изгуби лиценза си в Лондон. Транспортният регулатор в Лондон отхвърли молбата на компанията да поднови лиценза, който изтече на 30 септември. Според регулатора компанията трябва да покрие строги регулации и да покаже на органите в столицата, че го прави, за да си върне лиценза.Повече от 40 000 шофьори са засегнати.Първото изслушване се очаква да се проведе на 11 декември в Уестминстърския магистратски съд.", "date": "2017.10.13", "title": "„Юбер” официално обжалва забраната в Лондон"}
{"url": "https://news.bg/disasters/606-bezhantsi-akostirat-v-sitsiliya.html", "text": "Кораб на мигранти акостира в Сицилия със 606 бежанци на борда. Корабът отпътувал от либийския бряг преди по-малко от два дни, съобщава BBC.Бежанците са граждани на около 20 различни държави в Африка и Близкия Иток. Групите за спешна помощ казаха, че на борда е имало 241 деца и 11 бременни жени.Много от жените, които идват от южната част на Сахара в Африка са съобщили, че са преживяли сексуално насилие. Голяма част от мигрантите като цяло са недохранени.Петдесет души са избягали в Либия от разкъсана от войни Сирия. Но по-късно насилието поразило и Либия.Потокът от нелегални имигранти към Южна Европа през Средиземноморието е доста под равнището от 2016 г. Все пак Италия се бори да се справи, тъй като повечето мигранти сега поемат опасния централен средиземноморски маршрут от Либия.Сред сирийците, пътували на борда на спасителния кораб Водолей, има цели семейства и две жени в деветия месец от бременността, които съвсем скоро трябва да родят.Сега корабът е в Палермо, където мигрантите са изправени пред дълъг процес на проверка, за да определят кой от тях може законно да поиска убежище.Страните на произход на мигрантите включват Египет, Судан, Еритрея, Мали, Кот д'Ивоар, Гвинея Бисау, Нигерия, Гана, Гамбия и Йемен.От организацията SOS Mеditerranее съобщиха, че в процентно съотношение спасените деца от този кораб са най-много досега. На кораба е имало около четири деца на всеки 10 мигранти.\"Те бягат от хаоса и общия климат на несигурност и насилие в Либия\", каза председателят на групата за помощ Франсис Валат.", "date": "2017.10.13", "title": "606 бежанци акостират в Сицилия"}
{"url": "https://news.bg/world/erdogan-poiska-reshenie-ot-es-za-turskoto-evrochlenstvo.html", "text": "Президентът на Турция Реджеп Ердоган поиска решение от ЕС по въпроса за присъединяването на Турция към евросъюза, съобщава ДПА.Германската осведомителна агенция отбелязва, че искането на Ердоган идва седмица преди срещата на върха на ЕС, на която се очаква казусът да бъде обсъден.\"\", каза турският лидер на заседание на управляващата Партия на справедливостта и развитието в коментар по адрес на лидерите на държавите от ЕС.Преговорите за присъединяване между Анкара и Брюксел де факто са замразени след неуспешния опит за преврат в Турция през миналата година, което остро се критикува от турското правителство.Германският канцлер Ангела Меркел заяви, че въпросът за еврочленството ще бъде обсъден на срещата на върха на 19-20 октомври.Берлин и Анкара са в обтегнати отношения заради задържането на германски граждани в Турция.\"Тези, които правят всичко възможно по силите си да изолират Турция от Запада и, ако е възможно, от целия свят, се опитват напразно\", категоричен Ердоган.Въпреки критиките си турският държавник поясни, че Анкара няма да се откаже от кандидатурата си за еврочленство.\"\", изтъкна той.", "date": "2017.10.13", "title": "Ердоган поиска решение от ЕС за турското еврочленство"}
{"url": "https://news.bg/health/stabilno-e-sastoyanieto-na-rodilkata-koyato-imashe-speshna-nuzhda-ot-krav.html", "text": "В стабилно състояние е родилката, която се нуждаеше от спешно кръвопреливане. Доброволци събраха за ден необходимото количество кръв, съобщиха от УМБАЛ Бургас.Припомняме, жената роди преждевременно близнаци и се нуждаеше от кръвопреливане.Лекарите благодарят на всички, които се включиха в извънредната акция. Те напомнят, че даряването на кръв е доброволен жест, който всеки може да направи по всяко време на годината.Майката все още е в Отделението по анестезиология и интензивно лечение, но вече е без пряка опасност за живота.Общо над 15 души са дарили за нея. Много хора са изявили желание да дарят в понеделник и те могат да помогнат за спасяването на други животи.", "date": "2017.10.13", "title": "Стабилно е състоянието на родилката, която имаше спешна нужда от кръв"}
{"url": "https://news.bg/world/nato-prizova-turtsiya-i-sasht-da-razreshat-protivorechiyata-si.html", "text": "Генералният секретар на НАТО Йенс Столтенберг призова САЩ и Турция да \"седнат и да намерят решение\" на кризата между двата ключови съюзника, информира АФП.Призовавам САЩ и Турция да седнат и да намерят решение, защото е важно за алианса, изтъкна той в интервю за агенцията и добави, че e важно да се работи съвместно, особено в този регион, тъй като Турция е ключов партньор в борбата срещу тероризма.През уикенда САЩ обявиха, че всички дипломатически мисии в Турция временно ще прекратят визовите услуги за \"оценка на ангажимента на Турция\" по охраната на американската мисия. Анкара предприе реципрочни действия. Вашингтон взе решението след задържането на американско дипломатическо лице от турските власти.", "date": "2017.10.13", "title": "НАТО призова Турция и САЩ да разрешат противоречията си"}
{"url": "https://news.bg/finance/stokite-i-uslugite-sa-stanali-po-skapi-prez-septemvri.html", "text": "Цените на стоките и услугите през месец септември се повишават. Това сочат данни на Националния статистически институт относно инфлацията на индексите на потребителските цени за месец септември 2017 година, съобщи .Спрямо август през септември цените на стоките и услугите в потребителските групи са се променили, както следва:Данните на НСИ отчитат месечна инфлация от 0.2%. Инфлацията от началото на настоящата година е 1.3%, а годишната инфлация за септември 2017 г. спрямо септември 2016 г. е 2.1%.Индексът на цените за малката кошница за септември спрямо август 2017 г. е 100.7%, а от началото на 2017 г. - 102.1%.През септември цените на стоките и услугите от малката кошница за най-нискодоходните 20% от домакинствата са се променили спрямо предходния месец, както следва: хранителни продукти - увеличение с 0.9%; нехранителни стоки - увеличение с 1.0%; услуги - увеличение с 0.2%.", "date": "2017.10.13", "title": "Стоките и услугите са станали по-скъпи през септември"}
{"url": "https://news.bg/finance/nay-golyamoto-neravenstvo-vav-vaznagrazhdeniyata-v-es-e-v-balgariya.html", "text": "България е сред страните с най-голямо неравенство в заплащането. Същевременно у нас това се съчетава с невъзможността на социалната система да се справи с този проблем. Това се посочва в представения днес годишен доклад на Европейската комисия \"Развитие на трудовия пазар и работната заплата в Европа\", предаде БТА.Годишният доклад отбелязва още, че според начините за оценка, резултатите могат да бъдат различни, защото у нас промяната в политиките е допринесла най-много за преодоляването на неравенствата в заплащането от 2008 до 2014 година.От анализа на ЕК става ясно още, че заплатите в България миналата година са нараснали повече от производителността на труда. За същото алармираха и работодателските организации през седмицата. Според тях ръстът на заплатите в България значително изпреварва производителността. За дисбаланса те обвиняват правителството, което постоянно повишавало минималната заплата.Според бизнеса още по-притеснително е намерението на управляващите да повишат шоково доходите през 2018 г. В бюджета е предвидено минималната заплата да се повиши от 460 на 510 лв., а заплатите в бюджетната сфера с 15%.Нашата страна бележи растеж от над 5% в почасовото заплащане на труда. Отчита се обаче, че за разлика от повечето страни в ЕС, в България почти няма разлика в заплащането на наетите на граждански и на трудови договори, отбелязва още ЕК. Годишният доклад на ЕК сочи още, че България е сред държавите с най-висок дял на хората, заети на непълен работен ден заради възможностите, а не заради желанието им.България е сред страните, в които се наблюдава значителен растеж на заетите в областта на обслужването.За разлика от повечето държави в ЕС, у нас има спад в заплащането на заетите в областта на финансите и бизнес услугите.", "date": "2017.10.13", "title": "Най-голямото неравенство във възнагражденията в ЕС е в България"}
{"url": "https://news.bg/disasters/v-avstraliya-trima-parashutisti-zaginaha-sled-sblasak-vav-vazduha.html", "text": "Трима парашутисти са загинали в австралийския щат Куинсланд, след като най-вероятно са се сблъскали във въздуха, съобщиха австралийските власти.Парамедици и полицаи са били извикани на популярното за парашутизъм място, което се намира на около 140 км южно от град Кейрнс.Двама мъже на около 30 години и жена на около 50 години са били открити мъртви на мястото, уточниха от полицията.Според първоначалното разследване на полицията единият мъж може да се е сблъскал с тандем парашутисти и вследствие на това техните парашути не са успели да се отворят правилно.Уточнява се, че единият от парашутистите е бил намерен в градината на къща, а останалите двама са били открити наблизо.Местен жител е заявил, че телата са били намерени на около 1,5 км северно от обичайното място за приземяване.Парашутистът, който е бил сам, е бил опитен инструктор, който е бил извършил хиляди скокове, докато другите двама са били клиент и друг опитен инструктор.Парашутизмът е популярен сред туристите в района.", "date": "2017.10.13", "title": "В Австралия трима парашутисти загинаха след сблъсък във въздуха"}
{"url": "https://news.bg/politics/pavlova-ne-iska-da-dava-na-zapadnite-balkani-falshivi-nadezhdi-za-integratsiya.html", "text": "Сигурността на Западните Балкани и европейската перспектива на страните от региона обсъдиха премиерът Бойко Борисов и членове на правителството с генералния секретар на Европейската комисия Александър Италианер и началника на кабинета на председателя на ЕК Мартин Селмайер. Представителите на Комисията са на двудневно работно посещение в София, съобщиха от Министерския съвет.Премиерът информира чуждестранните гости как се подготвяме за предстоящото председателство на Съвета на ЕС, включително и за Срещата на върха, посветена на Западните Балкани. Тя е планирана за месец май 2018 г. в София. Очаква се да бъде председателствана лично от председателя на Европейския съвет Доналд Туск и на нея да присъстват държавните глави или правителствените ръководители на всички страни-членки на евросъюза.\"Заявяваме желанието на София за тясно взаимодействие с институциите на ЕС с цел успешната организация на Срещата и постигането на максимален резултат от нея\", заяви премиерът Борисов по време на срещата и посочи, че по-рано през седмицата е провел телефонен разговор по темата с Доналд Туск.Борисов изтъкна, че си сътрудничим с Естония, която сега е председател на ЕС, за да се гарантира максимална приемственост на досиетата, отворени по време на тяхното председателство. Девизът на председателството ни: \"Съединението прави силата\", е израз на волята на България да работи за сближаването, разбирателството и повишаването на конкурентоспособността и стабилността на европейските страни.Министърът на председателството ни Лиляна Павлова представи основните приоритети, заложени в програмата на българското председателство 2018 г. на срещата с Италианер и Селмайер. Очакваме то да е балансирано, отворено към гражданите на ЕС и най-вече - Балканско председателство, каза Павлова.Тя се стреми страната ни да бъде дадена ясна европейска перспектива за гражданите на държавите от Западните Балкани. Идеята е да се изгради свързаност между страните - икономическа, енергийна, транспортна, инфраструктурна, комуникационна и дигитална.\"Не искаме да даваме фалшиви надежди и очаквания на тези страни, но трябва да им дадем ясна оценка къде са, какво са постигнали, какво могат да направят по пътя на тяхната европейска интеграция\", обясни министър Павлова.Тя очерта и останалите приоритети на Българското председателство, свързани с гарантирането на сигурност и стабилност за гражданите на общността, насърчаване на предприемачеството и иновациите, грижа за перспективата пред младите хора, бъдещето на кохезионната политика като фактор на сближаването в европейското общество.Във фокуса на Българското председателство ще е и устойчивото развитие на страните от Дунавския и Черноморския регион.Българското председателство ще бъде подкрепено от Комисията за постигане на заложените приоритети в интерес на единството и солидарността в Съюза, както и за създаване на силен икономически растеж в ЕС.Ще работим приоритетно за стартирането на работата на Службата на Европейския прокурор. Имаме готовност за засилване на диалога, свързан с борбата срещу тероризма и разчитаме на България за задълбочаване на трансграничните партньорства на Европейския съюз, посочиха Александър Италианер и Мартин Селмайер.Двамата потвърдиха намерението на Комисията да продължи да настоява за приемането на страната ни в Шенгенското пространство. Заедно с приемането е и целта за постигане на взаимна съвместимост на информационните системи за сигурност, управление на границите и миграцията.Генсекът на ЕК Александър Италианер и началника на кабинета на председателя на ЕК Мартин Селмайер ще се срещнат с председателя на Народното събрание Димитър Главчев и с председателите на парламентарни комисии, за да обсъдят \"парламентарното измерение\" от програмата на Българското председателство.На всички срещи от българска страна ще присъстват министър Лиляна Павлова и постоянният ни представител към Европейския съюз Димитър Цанчев.", "date": "2017.10.13", "title": "Павлова не иска да дава на Западните Балкани фалшиви надежди за интеграция"}
{"url": "https://news.bg/world/obezpokoeniyat-bryuksel-ne-iska-nezavisimost-na-kataluniya.html", "text": "Председателят на Европейската комисия Жан-Клод Юнкер обяви, че не иска Каталуния да се превръща в независима държава, тъй като ще насърчи други региони да направят същото, информира Ройтерс.Според него независима Каталуния също ще усложни управлението на Европейския съюз.\"\", каза Юнкер в реч пред Люксембургския университет.Той поясни, че е \"много обезпокоен\" от сепаратистките тенденции в Европа и че e насърчил испанския премиер Мариано Рахой да направи така, че ситуацията да е под контрол.Имайки предвид призива на Каталуния за посредничество на ЕС, Юнкер отбеляза, че Европейската комисия не може да посредничи, ако само едната страна настоява за това.ЕС многократно повтори, че има доверие на Рахой, че ще разреши вътрешния въпрос.", "date": "2017.10.13", "title": "Обезпокоеният Брюксел не иска независимост на Каталуния"}
{"url": "https://news.bg/int-politics/nastoyavat-za-speshna-sreshta-na-gratskiya-parlament-zaradi-zasilvaneto-na-bezhanskiya-potok.html", "text": "Местната власт на гръцките острови в Егейско море настоява в страната да се свика извънредно заседание на парламента, на което да се обсъдят проблемите с бежанския поток към страната, съобщи БНР.Извънредната среща се изисква от кметовете на гръцките острови, към които рязко се е увеличил напливът на мигранти - Лесбос, Самос, Хоис и Кос.В открито писмо кметът на остров Лесбос заявява, че ситуацията там е драматична. Лагерите на острова били претоварени и спешно имало нужда от адекватни мерки.В същото време стана ясно, че броят на мигрантите, които достигат до гръцките острови, се увеличава ежедневно. Само за месец септември в южната си съседка са влезнали 4 000 бежанци, а през първата седмица на настоящия месец октромври - повече от 1 200 души. Увеличение се наблюдавало и при нелегалния вход в страната .Населението на островите започва също да се стряска. По думите на местни жители островите са заплашени от бежански хаос.Припомняме и че правителството в Гърция се съгласи на островите в Егейско море да се изградят допълнително лагери. Кметовете обаче са категорични, че на островите не трябва да се приемат още мигранти, понеже имало риск от ескалация на напрежението между местните жители и бежанците.", "date": "2017.10.13", "title": "Настояват за спешна среща на гръцкия парламент заради засилването на бежанския поток"}
{"url": "https://news.bg/world/rusiya-izprati-evropeyski-satelit-za-nablyudenie-na-atmosferata.html", "text": "Русия изпрати европейски сателит за наблюдение на атмосферата на Земята, съобщава АФП.Спътникът Sentinel-5P беше изстрелян с ракета \"Рокот\" в 09,27 часа по Гринуич от космодрума \"Плесецк\" в Северна Русия.Ракетата носител е изградена на базата на съветска междуконтинентална балистична ракета.Сателитът е част от проекта \"Коперник\" или \"Глобален мониторинг на околната среда и сигурността\" - съвместна инициатива на ЕС и Европейската космическа агенция, която има за цел да се следят пораженията върху околната среда.Това е и първият сателит, който ще наблюдава атмосферата на планетата към програмата \"Коперник\" и общо шестият към проекта.От април 2014 г. са изстреляни други сателити към \"Коперник\", които наблюдават горите, земята и водните басейни.", "date": "2017.10.13", "title": "Русия изпрати европейски сателит за наблюдение на атмосферата"}
{"url": "https://news.bg/crime/german-kostin-ne-chuva-svidetelite-v-sadebnata-zala.html", "text": "С разпит на свидетели започна днес делото срещу Герман Костин, обвинен за .Обвиняемият беше докаран отново в инвалидна количка.Показанията в зала на първия свидетел се разминаха с тези от досъдебното производство. Свидетелката заяви, че не е виждала лицата на Леонтиева и Никита от снимката, която са ѝ показали. В показанията ѝ преди е заявила, че ги е виждала. Разминаването обясни с първосигнално говорене първия път.Станислав Стефанов - мъжът, намерил куфара, си спомни, че е бил синьо-зелен, намирал се е близо до водата, около него имало стъпки. Повдигнал леко капака на куфара и видял одеяло. При повторното повдигане, вече видял и крак.Ваня Атанасова - собственичката на апартамента, нает от Ана Леонтиева и Герман Костин, разказа, че при наемането му са се представили за семейство. Направило ѝ впечатление още, че в апартамента има малко багаж и оскъдно обзавеждане. Апартаментът е напуснат без предизвестие, като Костин ѝ върнал ключа без да ѝ даде обяснение.Посредникът при наемането на апартамента свидетелства, че когато Костин е върнал ключа, е бил доста емоционален, обяснявал нещо на руски и май му е казал: \"да си изтрие задника с този договор\" на руски. Според него Костин е споменал, че нещо са имали конфликт с Леонтиева.По средата на разпита на свидетелите защитата на Костин се оплака, че обвиняемият не чува какво говорят. До тогава такива възражения нямаше.Съдията предостави думата на Костин за въпроси към свидетел, на което адвокат Гиргинова реагира: \"Костин не чува за какво става дума. Оторизирана съм да кажа, че не чува.\"След кратък диалог между адвоката и Костин, преводачката му обясни: \"Зъбите му са счупени и го болят и не може да задава въпроси.\"Боряна Доцева, с която Ана Леонтиева и Костин са били в обща приятелска компания, си спомня, че след задържането на Костин се е виждала с Ирина (друг член на общата компанията и пълномощник на Герман Костин), и тя я е питала дали е видяла снимката на детето по медиите. Казала ѝ, че прилича на Никита. Според нея Ирина е била притеснена, че познава детето.По думите ѝ Ирина често е почивала в апартамент на Костин на морето.Адвокат Гиргинова отново изрази недоволство от бързото водене на разговорите със свидетелите и невъзможността да се превежда.\"Съставът наруши всякакви изисквания за водене на справедлив процес. Съдията води тенденциозни разпити. Оказва се натиск на свидетелите\", заяви тя.\"Не забелязах да водите разговорите по-бавно от мен\", отбеляза съдията.Костин обяви присъствието си за безполезно, защото нищо не е чул и разбрал. Вследствие на това беше преместен до банката на свидетелите.Появи се и свидетел, на който от време на време му е \"замъглено\" и на въпрос на съдията дали \"губи ума и дума\", отговори с \"да\". Свидетелят почти нищо не си спомняше. Наложи се съдията да изчете показанията му от досъдебното производство.В протоколите за разпит свидетелят казва, че е брокер на недвижими имоти и е бил помолен за оглед апартамент в кв. \"Витоша\", като е разбрал, че там ще живее Ана и детето. Впоследствие когато му се обажда, че ще освободи апартамента, Костин казал, че Ана заминава за чужбина, затова връща ключовете.След инцидента с детето е говорил с Костин и му е споменал, че са го викали заради Ана и детето. Не си спомня друго да са си говорили за друго. Сега не поддържал връзка с Костин, защото, по обясненията му, ходел на работа.Съдът не допусна искането на защитата за съдебно-медицинска медицинска експертиза, която да установи здравословното състояние на Костин. Според съда няма данни за изменение в здравословното му състояние, защото той не е посещавал медицински център този месец.Следващото дело ще бъде на 17 октомври.", "date": "2017.10.13", "title": "Герман Костин не чува свидетелите в съдебната зала"}
{"url": "https://news.bg/world/klyuchov-sayuznik-prizova-puchdemon-da-provazglasi-kataluniya-za-republika.html", "text": "Радикалната крайнолява партия, който подкрепя правителството на малцинството на Карлес Пучдемон в Каталуния, е изпратила писмо на регионалния премиер с искане да \"провъзгласи републиката\", пише испанският вестник \"Паис\".Искането е отправено от блока \"Кандидати за народно единство\" (CUP), който има 10 места в регионалния парламент. Именно тези 10 места са решаващи за водената от Пучдемон коалиция \"Заедно за Да\" (Junts pel Si). Писмото е във връзка с двусмислената реч на Пучдемон пред каталунския парламент във вторник. Тогава той съобщи, че ще отложат официалното обявяване на независимост, за да дадат възможност организирането на преговори с Мадрид.В писмото до Пучдемон блокът, чиято идеология е около обявяването на Каталуния за независима държава, евроскептицизъм и антикапитализъм, настоява за незабавно провъзгласяване на региона за република, защото това е единственият начин да се признае като политически субект при международно сътрудничество, което изглежда все по-малко вероятно., се пояснява в писмото.Правителството на Испания предупреди, че може да задейства член 155 от конституцията, който позволява отнемане автономията на Каталуния, разпускане на местния парламент и поемане на управлението.Всеки друг отговор на позицията на премиера Мариано Рахой, отбелязват от CUP, би означавал да се одобри всяка една от заплахите на Мадрид., предупреждава блокът.В писмото се признава, че идеята за каталунска република не привлича подкрепата на държави или на пазарите, но се подкрепя от каталунския народ.", "date": "2017.10.13", "title": "Ключов съюзник призова Пучдемон да провъзгласи Каталуния за република"}
{"url": "https://news.bg/society/samo-okolo-5-ot-slepite-balgari-imat-rabota.html", "text": "Около 15 хиляди са членовете на Съюза на слепите, но едва около 5-6 % от тях работят. Това съобщиха представители на Съюза по време на пресконференция, цитирани от bTV.Към Съюза има 30 спортни клуба, а има картотекирано само едно спортуващо дете, информира Иван Янев, председател на федерация \"Спорт за хора със зрителни увреждания\". Той посочи, че липсата на двигателна активност и двигателни умения пречат за по-нататъшното самостоятелно справяне на незрящия с ежедневни дейности.Няма данни за точния брой на децата с пълна или частична загуба на зрението, обясни Янев.От Съюза на слепите обясниха, че градската среда в София продължава да е недостъпна за незрящи. Всички неравности и неочаквани препятствия могат да са опасност за придвижване на хората с намалено зрение - телефонни кабини, стълбове, стълби, подвижни плочки по тротоарите, недомислени светофарни уредби с объркваща сигнализация.Нормативната уредба за , но никой не я спазва и никой не следи за спазването й, каза председателят на федерация \"Спорт за хора със зрителни увреждания\". По думите на Янев, предстои Столична община да разработи план за действие към Стратегията за достъпна градска среда в София.Относно скандала с фалшивите инвалиди, които получават пенсия, Янев заяви, че не е истина, че има 1 милион инвалиди, получаващи пенсия. Според данните на интернет страницата на НОИ, инвалиди са не повече от 500 хиляди.Унизителни, по думите на Янев, са средствата, получавани като добавка за интеграция - не повече от 10 лв., с които може да се компенсират дефицитите на хората в неравностойно положение.", "date": "2017.10.13", "title": "Само около 5 % от слепите българи имат работа"}
{"url": "https://news.bg/health/78-ot-horata-davat-saglasie-za-donorstvo-22-otkazvat.html", "text": "78% от хората са дали съгласие за донорство - 22% са отказалите до момента. Това каза за news.bg Д-р Марияна Симеонова, директор на Изпълнителната агенция по трансплантации по повод ежегодното отбелязване на Европейския ден на органното донорство и трансплантация \"Частица от теб може да бъде за някого целият свят\".Д-р Симеонова посочи, че в Седмицата на донорството традиционно припомняме за хората, отишли си от този свят и дали шанс за живот на някой непознат. Освен това вниманието е насочено към неуморния труд на медиците за спасяване на човешки живот, който продължава дори, когато пациентът е починал.Процедурата по доказване на мозъчна смърт се оказва много тежка. \"Освен много медицински знания, напрежението е много голямо, когато се касае за починал човек\", обясни д-р Симеонова. Самата процедура отнема над 48 часа.\"През миналата година до момента 42 човека са изпаднали в доказана мозъчна смърт, което е 6 донора на милион население\", обясни д-р Симеонова. С тези данни България вече не е на последно място в ЕС по донорство, но все още е на едно от последните места.\"Това, което е важно да отбележим, че се доближаваме до 10 донора на милион население. Толкова са и хората, които статистиката сочи, че по принцип загиват от мозъчна смърт\", обясни д-р Симеонова.Проф. Димитър Петков от УМБАЛ \"Св. Екатерина\" заяви, че в момента има 19 чакащи пациенти в листата на чакащи за трансплантации на сърце. Най-често пациентите, които се нуждаят от сърдечна трансплантация не могат да се лекуват повече с лекарства и се налага или поставянето или на изкуствено сърце или сърдечна трансплантация.\"Ако няма донорска ситуация ние поставяме помпи, които подпомагат функцията на сърцето за около няколко години докато се намери донор\", обясни проф. Петков.По думите му болшинството от трансплантации са направени през последните четири години. \"Имаме своеобразен рекорд през 2015 г. - девет трансплантации, миналата година седем, сега тази година до този момент са четири\", каза още проф. Петков.", "date": "2017.10.13", "title": "78% от хората дават съгласие за донорство, 22% отказват"}
{"url": "https://news.bg/int-politics/tramp-zakleymyava-yadrenata-sdelka-s-iran-no-ne-izteglya-sasht.html", "text": "Администрацията на американския президент Доналд Тръмп обяви \"нова стратегия\" за справяне с Иран, която включва крути мерки срещу нарушения, които попадат извън \"късогледото\" ядрено споразумение.Това обявиха от Белия дом, преди Тръмп да изложи по-късно днес плана си за споразумението, което беше сключено между шестте световни сили (САЩ, Великобритания, Русия, Китай, Франция и Германия) и Иран през 2015 г.Стратегията ще се фокусира върху тестването на балистични ракети от Иран, дестабилизиращите му действия в целия регион в страни като Йемен и Сирия и насилието на Ислямската Революционна гвардия, която е част от иранската армия.\"Политиката на администрацията на Тръмп спрямо Иран ще адресира всички тези заплахи и зловредни действия от страна на правителството на Иран и ще се опита да промени поведението на иранския режим\", изтъкнаха от Белия дом.Планът има опасност да предизвика опълчване от страна на Иран до степен, в която може да реши да обяви, че ядреното споразумение е било нарушено. Но Тръмп заяви, че дестабилизиращите действия на Иран трябва да бъдат възпрени.\"Време е целият свят да се присъедини към нас в настояването, че правителството на Иран трябва да прекрати стремежа си към смърт и разрушение\", изтъкна Тръмп в изявление, обявяващо плана.Тръмп се очаква да окаже особен натиск върху Иранската Революционна гвардия, която е обвинена в нарушения на правата на човека. Действията на Революционната гвардия, както и много други ирански нарушения според администрацията на Тръмп, не попадат в обхвата на разпоредбите, заложени от администрацията на бившия американски президент Барак Обама в ядреното споразумение.\"Ще се опитаме да откажем иранския режим - и по-специално Ислямската Революционна гвардия - да финансира зловредните си действия и да се противопоставим на действията на Иранската Революционна гвардия, които отнемат богатството на иранския народ\", подчертаха от Белия дом, като допълниха: \"Ние ще обединим международната общност, за да осъдим грубите нарушения на правата на човека от страна на Ислямската Революционна гвардия и несправедливото задържане от тяхна страна на американски граждани и други чужденци по измислени обвинения.\"\"Най-важното е, че ще лишим иранския режим от всички пътища към ядрено оръжие\", добавят от американската администрация.Тръмп ще каже, че иранската ядрена сделка вече не съвпада с интересите на САЩ от гледна точка на националната сигурност, но няма да изтегли страната от споразумението или незабавно да наложи отново санкции срещу Техеран.Американският държавен глава преди вече е определял споразумението като \"позор\" за САЩ и \"най-лошата сделка, договаряна някога\".", "date": "2017.10.13", "title": "Тръмп заклеймява ядрената сделка с Иран, но не изтегля САЩ"}
{"url": "https://news.bg/crime/razkriha-telefonen-izmamnik-izlagal-dyado-s-blizo-20-hil-lv-v-sevlievo.html", "text": "Криминалисти установиха телефонен измамник излъгал дядо с близо 20 000 лева. Работата по случая започнала в края на януари, след получен в РУ - Севлиево сигнал от пострадал 74-годишен местен жител.Престъплението е извършено по сценария \"оказване на съдействие при провеждане на специализирана акция\". Смятайки, че подпомага действията на полицейски служители, възрастният мъж хвърлил на улицата плик с 19 100 лева, 250 щатски долара и златни накити. В резултат на упорита работа и проведени оперативни действия по образуваното досъдебно производство, криминалисти установили, че 21-годишен мъж от тетевенското село Глогово е участвал в измамата и получил парите. Работата по цялостното изясняване и документиране на случая продължава. Материалите ще бъдат предадени на Районна прокуратура - Севлиево.", "date": "2017.10.13", "title": "Разкриха телефонен измамник, излъгал дядо с близо 20 хил. лв. в Севлиево"}
{"url": "https://news.bg/regions/investirat-pochti-22-mln-leva-za-nov-pat-mezhdu-aheloy-i-pomorie.html", "text": "Четирилентов път ще свързва Ахелой и Поморие от лятото на 2018 година. Това обясни министърът на регионалното развитие и благоустройството Николай Нанков при старта на изграждането на второ платно на 5-километровия участък от път I-9 Слънчев бряг - Бургас. Инвестицията е за близо 21,5 млн. лева от националния бюджет.Днешният петък 13-ти ще бъде фатален за задръстванията и пътно-транспортните произшествия при преминаването между Бургас и Слънчев бряг, заяви Нанков и заяви, че очаква подкрепата както на премиера Бойко Борисов и екоминистър Ивелина Василева, така и на местната власт ремонтът да бъде завършен дори и предсрочно. Проектът се изпълнява със средства от републиканския бюджет по програма \"Ново строителство\" на Агенция \"Пътна инфраструктура\".Министърът подкрепя усилията за облекчаване на процедурите по обжалвания от гледна точка на държава, общини и инвеститори. Той даде за пример предвидения за изграждане обходен път на Ахелой. Нанков обясни, че се очаква решение на Върховния административен съд, за да приключи изборът на изпълнител за обекта.Регионалният министър благодари на кмета на Поморие Иван Алексиев за помощта при отчуждаването за земите по трасето на бъдещия обходен път на града, който ще се забави заради откритите археологически находки. Ако сметнем и двата обходни пътя, ни остават общо 18 км, за да направим четирилентовия път, заяви Николай Нанков и обясни, че не може да се предвиди кога ще бъде завършен пътя между Бургас и Слънчев бряг, заради отчужденията, които зависят от съдебните процедури.Предвиждаме кардинални промени в Закона за устройство на територията с оглед облекчаване на административните режими, но и с цел опростяване на процеса, тъй като всички необходими процедури отнемат в пъти повече време отколкото реализирането на обектите, заяви регионалният министър.На първокласния път Бургас - Слънчев целогодишно има интензивен трафик. Началото на реконструирания участък е при 212-ти километър, където ще завършва бъдещият обходен път на Ахелой, а краят е при 217-ти километър, където ще е началото на обхода на Поморие. Отсечката не преминава през населени места. В близост до нея е входът на къмпинг \"Ахелой\". Трасето е в близост до две защитени зони и пресича територията на две защитени зони по \"НАТУРА 2000\".След изграждането на второто платно на участъка между Ахелой и Поморие първокласният път I-9 Слънчев бряг - Бургас ще бъде с две отделни платна, които ще имат по две ленти за движение. В участъка от км 212+233.06 до км 217+000 има 11 малки съоръжения. Предвижда се изместване на електропроводи, водопроводи, телекомуникационни и оптични кабели, които са в обхвата на трасето. Предвижда се изграждането но водостоци, монтирането на плътна ограда за земноводни и влечуги. Шумозащитни съоръжения от двете страни на пътното платно ще бъдат изградени при къмпинг \"Ахелой\" и в близост до хотелските комплекси.По договор обектът трябва да е готов за 187 дни. От тях 14 дни са за проектиране, а 173 дни са за строителство. Очаква се при добри метеорологични условия второто платно между Поморие и Ахелой да е завършено в средата на 2018 г.", "date": "2017.10.13", "title": "Инвестират почти 22 млн. лева за нов път между Ахелой и Поморие "}
{"url": "https://news.bg/world/palestina-reshenieto-na-sasht-da-napusnat-yunesko-krayno-politizirano.html", "text": "Палестинското външно министерство обяви, че решението на САЩ да напуснат ЮНЕСКО е \"крайно политизирано\" и цели ограничаване възможностите на агенцията, информират руски медии.Но министерството подчерта, че ЮНЕСКО ще продължи да работи и без САЩ.Уверени сме, че организацията може да оцелее при подобно поведение, тъй като е оцелявала и при подобни заплахи през миналото, поясни ведомството и добави, че организацията ще запази пълната си независимост и професионализъм.Вчера Израел и САЩ обявиха, че напускат ЮНЕСКО заради \"антиизраелската\" позиция на организацията.", "date": "2017.10.13", "title": "Палестина: Решението на САЩ да напуснат ЮНЕСКО - \"крайно политизирано\""}
{"url": "https://news.bg/crime/prezidenstvoto-utochnyava-che-na-ns-se-vrashta-tseliya-zakon-za-otbranata.html", "text": "От пресцентъра на Президентството информират, че в медийни публикации некоректно се твърди, че президентът е наложил частично вето върху Закона за изменение и допълнение на Закона за отбраната и въоръжените сили на Република България, приет на 27 септември 2017 г.С издадения указ на президента се връща за ново обсъждане целият закон, а не само оспорените текстове, както е посочено в мотивите към указа, се посочва в прессъобщение на президентството.Цялата практика по упражняване на вето следва стриктно разпоредбите на Конституцията на Република България - чл. 101: \".... Президентът може мотивирано да върне закона в Народното събрание за ново обсъждане...\".Случаят е, че независимо, че само конкретни разпоредби са оспорени, президентът връща целия текст на закона. От Президентството напомнят, че в пленарна зала също се гласува целият закон, а не само оспорените от президента разпоредби. \"Ключови промени в законодателството следва да се извършват след широк обществен дебат и най-вече с грижа за обществения интерес и националната сигурност\", завършва съобщението на прессекретариата.Припомняме, че президентът оспори разпоредби, които според него създават условия за дискриминация спрямо редица лица.С § 1, с който се изменя чл. 79 от Закона за отбраната и въоръжените сили на Република България, се въвеждат нови, завишени и кумулативно приложими изисквания за заемане на длъжността \"постоянен секретар на отбраната\" като най-висш държавен служител в Министерството на отбраната. Според Румен Радев редакцията няма да преодолее съществуващите неясноти и непълноти в действащата законова уредба.С § 3 от приетия закон пък се предвижда удостоените с висше военно звание офицери да се представят в Комисията по отбрана на Народното събрание от министъра на отбраната или определен от него заместник-министър. Това не намира опора в Конституцията и нарушава баланса между органите за ръководство на отбраната, според президентът.Представянето пред Комисията по отбрана, след като е изпълнен фактическият състав на удостояването с висше военно звание, създава усещането, че е самоцелно и единствено провокирано от факта на издадения указ, беше изтъкнато миналата седмица от пресцентъра на президентството.", "date": "2017.10.13", "title": "Президенството уточнява, че на НС се връща целият Закон за отбраната"}
{"url": "https://news.bg/crime/izpratiha-takticheski-zveno-sreshtu-kardzhaliya-strelyal-s-pushka-sreshtu-politsai.html", "text": "Служители на РУ - Кърджали обезвредиха и задържаха агресивен мъж в село Сватбаре вчера, около 17 и 30 часа. Оперативните действия били предприети по сигнал в полицейското управление за 36-годишен, сдобил се преди няколко дни се с пневматична пушка, който заплашва жители на селото с разправа. Пристигналите служители на реда били посрещнати с агресия, мъжът отказал да се съобрази с разпорежданията и открил стрелба. Леко е пострадал полицай от РУ - Кърджали.В акцията било включено и специализираното тактическо звено за бързи действия от управлението.Мъжът е обезвреден, изведен е от къщата, а по-късно - настанен в здравно заведение. Пневматичното оръжие и два ножа са иззети и са на съхранение в полицейското управление. Образувано е досъдебно производство.", "date": "2017.10.13", "title": "Изпратиха тактически звено срещу кърджалия, стрелял с пушка срещу полицаи  "}
{"url": "https://news.bg/euronews/ek-bori-razlikite-v-kachestvoto-na-hranite-s-obsht-podhod-za-testvane.html", "text": "Съвместният изследователски център на Европейската комисията разработва методология за общ подход на тестване за хранителните продукти с разлики в качеството, които се предлагат в държавите-членки на Европейския съюз. Това стана ясно от отговора на кабинета на европейския комисар по правосъдието Вера Йоурова на писмен въпрос на българските евродепутати от ГЕРБ/ЕНП Емил Радев и Андрей Новаков. пита ЕК дали възнамерява да предприеме законодателни мерки за преустановяване на двойните стандарти в качеството и състава на хранителните продукти в различните държави членки.В отговора на ЕК се посочва, че се планира провеждането на специално мониторингово проучване в държавите членки, които се оплакват от . Проучването целяло да се предоставят сравними данни за състава и качеството на храните от целия ЕС.Освен това от ЕК уверяват, че въпросът за диференцирането на продуктите, продавани под една и съща марка, се приема сериозно, което било подчертано лично и от председателя на ЕК Жан-Клод Юнкер в изказването му за състоянието на Съюза през 2017 г.В писмения отговор до Радев и Новаков се припомня още, че на 26 септември ЕК прие \"Известие относно прилагането на законодателството на ЕС в областта на храните и на защитата на потребителите по въпроси, свързани с разликите в качеството на храните\". Известието на ЕК цели да се подпомогнат националните правоприлагащи органи при установяването на нелоялни практики в търговията с хранителни продукти.В края на документа от ЕК заявяват, че форумът на високо равнище за подобряване на функционирането на веригата на доставки на храни работи по Кодекс за поведение на стопанските субекти в областта на храните. Комисията очаква всички заинтересовани страни във веригата на доставки на храни да подкрепят този доброволен ангажимент, който ще постави специален акцент върху участието на потребителите.", "date": "2017.10.13", "title": "ЕК бори разликите в качеството на храните с общ подход за тестване"}
{"url": "https://news.bg/int-politics/kitay-i-rusiya-negoduvat-sreshtu-pro-to-na-sasht-v-yuzhna-koreya.html", "text": "Разполагането на американската ПРО система THAAD в Южна Корея подкопава стратегическите интереси на сигурността на Китай и Русия. Това обявиха от китайското военно министерство, цитирани от руски медии.Пекин настоятелно призова Вашингтон и Сеул \"да отговорят сериозно на опасенията на Китай и други страни в региона, да се откажат от това погрешно решение и да изтеглят съответното оборудване\".През юли 2016 г. след 5-месечни преговори САЩ и Южна Корея решиха да разположат ПРО системата THAAD в азиатската страна, която при необходимост трябва да прихване балистичните ракети на Северна Корея.THAAD е проектирана за прихващане на ракети с малък и среден обсег на действие. Разгръщането ѝ безпокои Китай и Русия.Япония от своя страна отбеляза, че разполагането на THAAD ще допринесе за мира и стабилността в региона.", "date": "2017.10.13", "title": "Китай и Русия негодуват срещу ПРО-то на САЩ в Южна Корея"}
{"url": "https://news.bg/int-politics/turtsiya-izdade-zapoved-za-zadarzhaneto-na-poveche-ot-100-dushi.html", "text": "Турските власти са издали заповед за задържането на 115 души, заподозрени в участие в опита за преврат в страната през юли 2016 г., съобщава ТАСС.Операция по арестите се извършва в 15 провинции на страната. Заподозрени са и в участие в организацията на Гюлен.При подготовката на преврата и изпълнението му Анкара обвинява ислямски проповедник Фетхулах Гюлен, който от 1999 г. живее в САЩ, както и неговата организация.", "date": "2017.10.13", "title": "Турция издаде заповед за задържането на повече от 100 души"}
{"url": "https://news.bg/regions/katastrofa-zatvori-vremenno-tunel-zheleznitsa.html", "text": "Катастрофа временно е затворила тунел \"Железница\" по път Е79, между Благоевград и Симитли.Пътнотранспортното произшествие е възникнало между два леки автомобила. Вследствие на удара преминаването по едната пътна лента е било преустановено. Движението временно се е регулирало от екип на \"Пътна полиция\", който е пристигнал на мястото.В инцидента няма пострадали хора.От Областната дирекция на МВР в Благоевград обясниха, че към момента движението в тунела \"Железница\" вече е възстановено. Пътните полицаи са съставили протокол за възникналото ПТП.", "date": "2017.10.13", "title": "Катастрофа затвори временно тунел \"Железница\" "}
{"url": "https://news.bg/education/16-godishen-e-v-bolnitsa-sled-boy-v-uchilishte.html", "text": "16-годишен ученик е в болница под наблюдение след побой в училище в Исперих, съобщи БНР. Побоят е бил в двора на Професионалната гимназия по селско стопанство в Исперих. Инцидентът е станал малко преди обяд на 12 октомври по време на междучасие.Участвали са четири момчета - 13-годишният И.И., 17-годишният М.М., 18-годишният А.И. и 16-годишният В.Д. 16-годишният е в Исперихската болница под наблюдение. По случая е образувано досъдебно производство.По информация на Дарик, повод за скандала е спор от предишното междучасие между 16-годишното и 13-годишното момче кой е на ред пред училищната лавка. По-малкият се оплакал на приятелите на по-големия си брат и те нападнали 16-годишното момче.", "date": "2017.10.13", "title": "16-годишен е в болница след бой в училище"}
{"url": "https://news.bg/int-politics/irakski-kyurdistan-razpolozhi-6000-boytsi-peshmerga-v-sporen-bogat-na-petrol-rayon.html", "text": "Автономният Иракски Кюрдистан разполага най-малко 6 000 кюрдски бойци пешмерга в района на богатия на петрол и етнически разнообразен град Киркук след циркулиращи информации за евентуална атака на иракските правителствени сили. Това обяви вицепрезидентът на Кюрдистан Косрат Расул, цитиран от местни медии.\"Налице са заплахи от иракската армия, която разположи сили близо до Киркук, предполага се за атакуване на Киркук. Но аз не смятам, че ще им бъде лесно да го сторят\", изтъкна Расул, който е командир ветеран на кюрдските сили пешмерга.Нарастването на напрежението в последните седмици между Багдад и местните кюрди дойде, след като автономният иракски регион Кюрдистан проведе референдум за независимост на 25 септември и обяви независимост малко след това.Десетки хиляди кюрдски бойци вече са разположени в района на Киркук, който официално не е част от Иракски Кюрдистан, но от години е контролиран от кюрдските сили. Иракските власти обаче също имат териториални претенции към богатия на петрол район, откъдето идва и основният конфликт.", "date": "2017.10.13", "title": "Иракски Кюрдистан разположи 6000 бойци пешмерга в спорен богат на петрол район"}
{"url": "https://news.bg/politics/za-andrey-kovachev-prioritetno-e-dovarshvaneto-na-koridor-nomer-8.html", "text": "Европейската перспектива за Западните Балкани минава през съвместни проекти и изграждането на транспортните коридори. Тази теза застъпиха евродепутатите Андрей Ковачев от ЕНП и Петър Курумбашев от ПЕС.Ковачев визира необходимостта от приоритетно довършване на коридор номер 8, а Курумбашев застъпи тезата, че все пак въпреки 10-годишната времева рамка за изграждането на връзката Скопие-София, е хубаво някои неща да се случат по-бързо. По думите му с изграждането на тази връзка се осигурява най-прекият път до Адриатика.Те участваха в дискусия \"Предизвикателствата пред ЕС в началото на новия европейски политически сезон: Поглед от София\" в Дома на Европа в София, организирана от Европейското движение и Съюзът на европейските федералисти съвместно с Информационното бюро на ЕП в България.\"Римската империя като си е правила пътя, не е мислила коя държава ще присъедини\", коментира Курумбашев и изтъкна, че пътищата остават много време след империите. Той визира необходимостта от свързаност между Сплит - Сараево и връзката между Дурас - Тирана - Прищина.Според Андрей Ковачев възможностите на Лисабонския договор не са изчерпани. Той визира решението 20 страни членове на ЕС да създадат Европейска прокуратура. По думите му не трябва да се разделя ЕС на ядро периферия, а да остане единен. Така по думите му Лисабонския договор дава много възможности, които не са изчерпани - сътрудничество в данъчната политика и в отбраната.Относно приоритета по време на българското председателство за присъединяването на Западните Балкани, евродепутатът Ковачев посочи, че е много важно от психологическа гледна точка да няма това разделение на втора категория граждани. През май ще има Съвет за Западните Балкани, а това, което можем да дадем на гражданите е увереността, че ЕС не е забравил тези страни, заяви Ковачев. Според него е необходима работа в посока повече свързаност като инфраструктура, интернет.\"Цените, които съществуват в момента са изключително чудовищни 24 лв. на МB. Това трябва да бъде променено и да има един план за постепенно намаляване на тези цени. Транспортният коридор номер 8 е много важен за нас\", коментира Ковачев.Относно членството в Шенген, Курумбашев заяви, че ще инициира среща между румънски и български евродепутати в средата на ноември с две конкретни точки. Първата е така нареченият пакет за мобилност и предложенията свързани с командироване на работници и каботажа. Втората е приемане на обща декларация по Шенген за приемането на България, Румъния и Хърватска. По думите му ЕС е на ход.Видеобръщение към участниците в дискусията отправи евродепутатът Светослав Малинов. Той фокусира вниманието върху Бялата книга и посланията на Юнкер за това каква Европа искаме. Според него е важно съществуващата по-добра интеграция на по-интегрираните държави, да не ни оставя назад.\"Ние трябва да направим по-решителни стъпки към вътрешно интегриране, за да можем да участваме в този процес активно. Началният тласък за тази още по-дълбока интеграция трябва да започне от нас\", категоричен бе Малинов.", "date": "2017.10.13", "title": "За Андрей Ковачев приоритетно е довършването на коридор номер 8"}
{"url": "https://news.bg/int-politics/irakskata-armiya-zapochna-operatsiya-sreshtu-kyurdite-za-otvoyuvaneto-na-kirkuk.html", "text": "Иракски войски са започнали операции за отвоюването на контролирани от кюрдите позиции в оспорваната провинция Киркук, след като напрежението се повиши във връзка с референдума за независимост, който се проведе в Иракски Кюрдистан през миналия месец. Това съобщи \"Франс прес\", позовавайки се на иракски генерал.\"Иракските въоръжени сили напредват за отвоюването на военните си позиции, завзети по време на събитията от юни 2014 г.\", изтъкнал иракският генерал, който е пожелал да остане анонимен.През 2014 г., когато терористичната групировка ДАЕШ (\"Ислямска държава\") превзе районите северно и западно от Багдад, много подразделения на иракската армия се разпаднаха и кюрдските сили пешмерга нахлуха в освободени от тях райони, включително в богатия на петрол Киркук.По-рано автономният Иракски Кюрдистан обяви, че разполага най-малко 6 000 кюрдски бойци пешмерга в района на етнически разнообразния град Киркук.Десетки хиляди кюрдски бойци вече са разположени в района на Киркук.", "date": "2017.10.13", "title": "Иракската армия започна операция срещу кюрдите за отвоюването на Киркук "}
{"url": "https://news.bg/politics/patriotite-stigali-tamnoto-dano-na-parlamentarizma.html", "text": "Депутатите от БСП поискаха оставката на колегата си от Обединени патриоти (ОП) Валентин Касабов. Вчера станахме свидетели на поредния срамен епизод от парламентарната ни история, заяви Антон Кутев от трибуната на Народното събрание. Вместо с проблемите на бедността, депутатите се занимавали с политическата несъстоятелност, по думите му.Според Кутев, в изявлението на патриотите има неприкрита заплаха, а заплахата в политическите взаимоотношения е недопустима.Червените не защитавали ДПС, обясни обаче Антон Кутев и разкритикува, че в изказването на Обединените патриоти имало нарушаване на човешки права.Кутев иска от патриотите поне средно ниво на изказ, а не толкова ниско. Не става въпрос за кръчмарски запой, ядоса се Кутев.Той попита кои ще са следващите, които ще бъдат мачкани от патриотите, тъй като това не е епизодична грешка, а тенденция в поведението на Обединените патриоти. Тази тенденция трябва да спре, категоричен бе Антон Кутев.Къде е границата, пита се социалистът - \"това е тъмното дъно на парламентаризма.\"Заплахите от страна на депутати, детронирали демокрацията и държавността. Според него Валентин Касабов трябва да си подаде оставката като народен представител.", "date": "2017.10.13", "title": "Патриотите стигали тъмното дъно на парламентаризма"}
{"url": "https://news.bg/bulgaria/v-dps-si-spomniha-za-todor-zhivkov-pokray-patriotite.html", "text": "ДПС се чувства заплашено от вчерашната трибунка на патриотите. Мустафа Карадайъ излезе с остра декларация срещу езика на омразата. Носители на този език са националистите, според него. Търсят политическа и личностна легитимация чрез конфликта, по думите му.\"Отговорни са тези, които позволяват този език\", заяви Карадайъ. Виновни били ГЕРБ, според лидера на ДПС. Поведението на патриотите било продиктувано от включването им във властта. Не ни отправяйте заплахи, предупреди Мустафа Карадайъ.И Тодор Живков ни мачкаше, спомня си той. Не ни спряха нито дулата на автоматите, нито танковете по пътя на демокрацията, подчерта партийният водач. Бързо и адекватно лечение пред тази симптоматика, настоя Карафайъ. ДПС иска решителни действия от премиера Бойко Борисов, както и президентът да влезе в ролята си на обединител на нацията.В отговор на декларацията Юлиан Ангелов от ОП изтъкна, че видял страха на ДПС в днешното им поведение. \"От какво ви е страх?\", попита той от трибуната.Депутатът обвини ДПС, че те мачкали хората. Партията на Карадайъ напусна залата. Те искали само да усвояват властта и да обслужват чужди интереси, според депутата от ОП.Ние сме български националисти, заяви Ангелов. Нападна и червените, че БКП биела и мачкала хората в тоталитаризма. \"Къде сте вие?\", попита патриотът.Опозицията се интересувала само от клюки и кой какво казал. \"Вие превърнахте парламента в махленски клюкарник\", категоричен бе Юлиан Ангелов. Като ви е страх, не влизайте в парламента, призова той. Извинихте се на ДПС, целувахте се, захапа патриотът червените.", "date": "2017.10.13", "title": "В ДПС си спомниха за Тодор Живков покрай патриотите"}
{"url": "https://news.bg/health/shefkata-na-fonda-za-lechenie-na-detsa-pritiskala-roditeli-za-da-gradi-imidzh.html", "text": "Директорът на Фонда за лечение на деца Мариета Райкова притискала родители на тежко болни деца да оттеглят заявленията си, за да може Фондът да се занимава само с по-леки случаи, а Райкова да подобрява собствения си имидж. Това заяви пред bTV членът на Обществения съвет към Фонда за лечение на деца Пенка Георгиева.По думите на Георгиева тя е разбрала за смущаващата практика по време на заседанието на Обществения съвет в сряда, когато беше взето решението сиамските близнаци от Сливен да не бъдат оперирани.Припомняме, в сряда, 11 октомври, Фондът за лечение на деца взе решение сиамските близнаци от Сливен да не се оперират, защото разделянето им било \"анатомично невъзможно\". Родителите на децата бяха категорични, че ще съдят Фонда за лечение на деца и Министерството на здравеопазването.Това, което притеснило Георгиева по време на комисията, било, че когато член от Обществения съвет се опитал да зададе въпроси около даден случай, директорът Райкова веднага поисквала случая да се гласува, заради което се стигнало до скандал.Първоначално Георгиева си помислила, че Райкова правила така, за да не си губи времето, но после осъзнала, че съществува проблем. На същото заседание имало три молби от родители за прекратяване на заявленията им за лечението на болните им деца. При  тези случаи били единични за целия мандат на директорите.В поне един от въпросните случаи Райкова инициирала прекратяването на заявленията с мотива, че родителите не са депозирали всичката необходима документация. В конкретния случай ставало въпрос само за изследване, за което по принцип трябва да се чака, а заявлението било подадено преди по-малко от месец.Имайки предвид тези случаи Георгиева категорично заяви, че се упражнява натиск върху родителите да оттеглят заявленията си с цел директорът да повдигне имиджа си, отхвърляйки от системата на фонда децата с тежки случаи. По този начин Райкова трупала само позитиви за разрешените случаи.Членът на Обществения съвет към Фонда получила и обаждане от родител, който бил журналист в национална медия. Според обаждането родителят е бил обект на натиск от страна на администрацията на фонда - бил принуждаван да оттегли заявлението си, защото случаят на детето бил труден. По думите на Георгиева всичко това се получава заради \"една гола амбиция на един човек да бъде директор\".Георгиева посочи и че най-вероятно тя ще трябва да напусне Обществения съвет към Фонда за лечение на деца след влизането в сила на , защото той налагал забрана на членовете да участват в обществени дискусии.", "date": "2017.10.13", "title": "Шефката на Фонда за лечение на деца притискала родители, за да гради имидж"}
{"url": "https://news.bg/crime/22-godishen-varna-nameren-portfeyl-s-karti-dokumenti-i-pari-v-plovdiv.html", "text": "Изгубен портфейл с пари и документи са открити и върнати на собственика. Ръководството на ОДМВР - Пловдив изразява благодарност към 22-годишен младеж за доблестната постъпка.Снощи 22-годишен пловдивчанин потърсил съдействие в Шесто РУ, за да бъде върнат намерен от него на ул. \"Ландос\" портфейл с лични документи, банкови карти и пари.Малко по-късно бил издирен и собственикът, който е 50-годишен мъж, и са му предадени изгубените вещи.Той и служителите на реда изразяват искрена благодарност за честната постъпка на младежа.", "date": "2017.10.13", "title": "22-годишен върна намерен портфейл с карти, документи и пари в Пловдив"}
{"url": "https://news.bg/crime/otkriha-martvo-bebe-v-bagazhnik-v-gorna-oryahovitsa.html", "text": "Откриха бебе в багажник на автомобил в Горна Оряховица. Прокуратурата разследва дали то е удушено по време на раждането или след него, съобщиха от държавното обвинение.Тялото на бебето е откарано за аутопсия във великотърновската болница. Там установили, че бебето е било родено живо, живяло е десетина минути и е било удушено.Бебето е родено в парк в Горна Оряховица. В сряда вечерта в полицията е получен сигнал за приета за лечение 34-годишна жена от същия град. Медиците, открили жената, установили, че тя е родила същия ден.Полицаите намерили съпруга на родилката - 34-годишният Х. П. пред хранителен магазин, а в багажното отделение на семейния им автомобил - безжизненото тяло на новородено момченце.По случая е започнато досъдебно производство за престъпление.", "date": "2017.10.13", "title": "Откриха мъртво бебе в багажник в Горна Оряховица"}
{"url": "https://news.bg/world/tesla-izteglya-11-000-avtomobila-model-x-suvs.html", "text": "Американската компания \"Тесла\" обяви, че изтегля 11 000 модела Model X SUVs по света, информира ДПА.Компанията предупреждава, че има опасност задните седалки да се плъзнат при катастрофа.Към момента няма реални примери за дефект, но проблемът е бил открит по време на изпитание, допълват от \"Тесла\", пояснявайки, че са взели предпазни мерки.Засегнати са моделите, създадени между 28 октомври 2016 г. и 16 август 2017 г.За втори път компанията изтегля модела заради проблеми със седалките. През април 2016 г. около 2 700 автомобила бяха изтеглени заради подобни проблеми.", "date": "2017.10.13", "title": "\"Тесла\" изтегля 11 000 автомобила Model X SUVs"}
{"url": "https://news.bg/curious/klipat-na-modniya-hit-despacito-potroshi-rekorda-za-nay-mnogo-gledaniya-v-youtube.html", "text": "Клипът на песента Despacito стана първият видеоклип в историята, който е бил гледан повече от 4 млрд. пъти в най-голямата платформа за видео споделяне YouTube.Далеч назад на второ място по гледания е клипът към хита Gangnam Style, който е бил видян над 2,9 млрд. пъти. \"Ние влязоха в историята, набирайки повече от 4 млрд. гледания, но вместо да празнуваме, ние се съсредоточихме върху възстановяването на мястото, където започна всичко (клипът е заснет в Пуерто Рико, където наскоро вилня ураган и уби десетки и нанесе щети за милиарди)\", написа един от изпълнителите на хита Луис Фонси в Instagram.Той призова последователите си в социалната мрежа да вземат участие в благотворителна акция, за да помогнат на засегнатите от бедствието.През последния месец САЩ и техните островни територии бяха ударени от няколко тропически урагана. Щетите за американския бюджет се оценяват на стотици милиарди долари. Броят на жертвите от стихията в Пуерто Рико достигна 43 души, като до момента електричеството е възстановено само на 16 процента от домакинствата.", "date": "2017.10.13", "title": "Клипът на модния хит Despacito потроши рекорда за най-много гледания в YouTube"}
{"url": "https://news.bg/int-politics/ispaniya-tryabva-da-prilozhi-balgarskiya-etnicheski-model-spored-predsedatelya-na-alde.html", "text": "Испания трябва да приложи българския етнически модел. Това заяви пред БНР Ханс ван Баален, който е председател на партията в Европейския парламент Алианс на либералите и демократите в Европа (АЛДЕ).Ван Баален е в България по случай провеждането на годишния конгрес на Европейската либерална младеж (LYMEC), на който тази година домакин е София. Очаква се участие във форума ще вземат над 200 депутати от различни страни.Припомняме, вчера, 12 октомври, ван Баален се срещна с ръководството на ДПС в сградата на Народното събрание. По време на срещата лидерът на ДПС Мустафа Карадайъ и ван Баален се обединиха около твърдението, че участието на партии с националистически възгледи в управлението на страната е опасно. Това стана и повод лидерът на ДПС отново да поиска  заради използването на език на омразата.Днес ван Баален заяви, че ДПС е партия, която достойно е заслужила да участва в управлението на страната ни, а Испания е трябвала да се опита да приложи българския етнически модел в страната си. Коментара на Баален дойде по повод събитията около обявяването на независимост на Каталуния.По думите на председателя на на Алианса на либералите и демократите в Европа всички етноси в България живеят мирно. Той даде и пример с Белгия, където живеят фламандско говорещи, френско говорещи, немско говорещи и всички те се разбират помежду си.", "date": "2017.10.13", "title": "Испания трябва да приложи българския етнически модел според председателя на АЛДЕ"}
{"url": "https://news.bg/world/sasht-tlaskat-sveta-kam-haos-predupredi-iran.html", "text": "Политиката на САЩ към ядреното споразумение от 2015 г. и санкциите срещу Москва и Техеран ще доведат до световен хаос. Това предупреди председателят на иранския парламент Али Лариджани, цитиран от руски медии.\"\", подчерта Лариджани след среща с Вячеслав Володин, председател на долната камара на руския парламент.Пример за това, според него, е наложените срещу Иран и Русия санкции, както и мерките срещу ядреното споразумение с Ислямската република.Ако Вашингтон не продължи да изпълнява ангажиментите към ядрената сделка, споразумението ще рухне, убеден е той.През последните месеци американците многократно нарушаваха ядреното споразумение, допълни Лариджани.Междувременно Китай призова САЩ да не напускат ядреното споразумение с Иран, информира АФП.Днес президентът на САЩ Доналд Тръмп се очаква да обяви, че сделката вече не е в интерес на САЩ.\"\", поясни говорител на китайското външно министерство.", "date": "2017.10.13", "title": "САЩ тласкат света към хаос, предупреди Иран"}
{"url": "https://news.bg/press/balgariya-i-oshte-19-strani-ot-es-sazdavat-evropeyska-prokuratura-4900-vazrastni-bez-uvelichenie-na-pensiite.html", "text": "Срещу измамите с евросредства. \"Сега\":България и още 19 страни от ЕС създават европейска прокуратура20 страни от ЕС, сред които и България, одобриха регламент за създаване на европейска прокуратура, съобщи пресслужбата на Съвета на ЕС. Тя ще разследва и ще изправя на съд извършители на измами с европейски средства и на престъпления срещу финансовите интереси на ЕС.Европейската прокуратура ще бъде в Люксембург. Европейската комисия трябва да определи кога ще започне дейността й, след като службата бъде създадена, но това ще се случи не по-рано от 3 години след влизането в сила на регламента на новата институция.\"Създаването на Европейска прокуратура ще бъде истински повратен момент. Много от случаите на измама във вреда на бюджета на ЕС са транснационални. Ето защо се нуждаем от институция, която е в състояние не само да разследва, но и да извършва наказателно преследване отвъд националните граници. Пенсии. \"Монитор\":4900 възрастни без увеличение на пенсиите 4900 души не са получили никакво увеличение на пенсиите си през юли, въпреки че всички пари за старини бяха индексирани с 2,4%. Това показват данни на НОИ. Става дума за хора, на които през 2006 година парите за старини са били увеличени повторно с постановление на МС.Тогава властта решила да увеличи пенсиите до 120 лв. с 5%, а тези до 150 лв. с 4 на сто. В следващата алинея на документа обаче се уточнява, че размерът на пенсиите, увеличени с 5%, не може да бъде по-големи от 124,80 лв., а на тези, индексирани с 4 на сто, не трябва да надхвърлят 156 лв. Оставки. \"Дума\":ДПС поиска оставката на кабинета заради Симеонов Ако Валери Симеонов не подаде оставка, подава цялото правителство, защото така е в нормалните демокрации. Това заяви вчера лидерът на ДПС Мустафа Карадайъ на брифинг в НС. \"В България националистите участват в управлението, без да има нужда от тях. ГЕРБ не само ги включиха във властта, но и упорито се опитват да ги легитимират, а понякога дори да им подражават\", подчерта той.\"Решението за оставката на Антон Тодоров беше правилно, защото той прекрачи границите. Заплаши медии, журналисти, но освен него дори в същите студия, в същия ден, а и след това Валери Симеонов направи същото\", коментира Карадайъ. Той oбясни, че когато Симеонов ползва пресцентъра на правителството, той вече не е само физическо лице, а представлява властта. Власт, която заплашва и поставя ултиматуми на медии и не само на медии, уточни лидерът на ДПС.  Измамник. \"24 Часа\":Младен Маринов: Рано или късно ще хванем измамника във фейсбук Александър-Спас \"Този човек рано или късно ще бъде задържан и ще му бъде потърсена отговорност. Това заяви пред медиите в парламента главният секретар на МВР Младен Маринов по случая с фейсбук измамника Александър, срещу когото бяха подадени десетки сигнали от потърпевши граждани.Маринов каза още, че над 40 лица са свидетели по разследването. Той заяви, че лицето все още не е задържано, а когато има събрани повече данни за извършени престъпления случаят ще бъде докладвана на прокуратурата, предава БТА. ", "date": "2017.10.13", "title": "България и още 19 страни от ЕС създават европейска прокуратура; 4900 възрастни без увеличение на пенсиите"}
{"url": "https://news.bg/world/yunesko-bez-izbran-direktor-i-ot-chetvarti-opit.html", "text": "Без резултат завърши и четвъртият тур на изборите за нов генерален директор на ЮНЕСКО, предаде РИА \"Новости\".Нито един от кандидатите не е събрал необходимия брой гласове - 30 от общо 58 гласа. Очаква се днес да бъде проведено ново гласуване. На финал са трима кандидати, които се считаха за фаворити още от самото начало - на Египет, Катар и Франция.От изнесените резултати става ясно, че катарският кандидат води с 22 гласа,  а след него е френският с 18 гласа.  Припомняме, че за поста се бореха кандидати на 7 държави - Азербайджан, Виетнам, Египет, Катар, Китай, Ливан и Франция.Сред тях са настоящ зам. - директор на организацията, други високопоставени служители, както и министри. Наследникът на Ирина Бокова трябва да встъпи в длъжност на 15 ноември.Стана ясно, че тя ще поеме Бокова ще поеме ръководството на голям археологически парк в Рим. ", "date": "2017.10.13", "title": "ЮНЕСКО без избран директор и от четвърти опит "}
{"url": "https://news.bg/world/chetirima-raneni-pri-strelba-v-shvetsiya.html", "text": "Най-малко четирима души са били ранени при стрелба в малкия пристанищен шведски град Трелеборг, предадоха световните информационни агенции. Според някои източници, пострадали са седем души. Нападателят е открил огън на оживен пазар около 22.30 часа вечерта в четвъртък. Те са били хоспитализирани в болници в Малмьо и Лунд. Това е станало в южната част на страната. Няма задържани по случая. Местни медии разпространиха снимкa на предполагаемия извършител. Полицията изключва версията тероризъм. Няма данни, които да предполагат, че става дума за терористичен акт. Предполагаемият мотив на стрелеца не се оповестява все още. Градът е печално известен с враждуващи престъпи групировки. Tой се намира на 67 км югоизточно от столицата Копенхаген. ", "date": "2017.10.13", "title": "Четирима ранени при стрелба в Швеция "}
{"url": "https://news.bg/weather/predimno-slanchev-i-vetrovit-petak-ni-ochakva.html", "text": "Предимно слънчево ще бъде времето днес. Това съобщават от НИМХ на БАН. Вятърът от запад-северозапад ще се усили до умерен, а в Дунавската равнина временно до силен. Максималните температури ще бъдат между 20 и 25 градуса. Атмосферното налягане ще бъде по-високо от средното за октомври и не се очакват съществени промени. Подобно ще бъде времето и през уикенда. ", "date": "2017.10.13", "title": "Предимно слънчев и ветровит петък ни очаква"}
{"url": "https://news.bg/curious/petak-13-i-2.html", "text": "Страх, много суеверия и постоянна тревожност носи \"черният петък\" 13-ти. Мнозина се отказват да пътуват, особено да летят със самолет, отлагат ангажименти и се стремят на не предприемат нищо на фаталния ден.Съществуват няколко хипотези за \"очернянето\" на датата:* На тайната вечеря присъстват общо 13 души - Исус и 12-те апостоли. И до днес у много народи съществува поверието 13 души да не сядат заедно на маса. Предателят Юда идва последен, тринайсети. Други припомнят, че Спасителят е разпънат именно в петък.* Суеверието вероятно има връзка и с лунно-слънчевия календар, който трябва да има по 13 месеца в някои години, докато Григорианският и лунният ислямски календар винаги имат по 12 месеца в годината.* Според други лошата си слава числото 13 дължи на древен скандинавски мит. 12 богове празнували във Валхала, домът на бог Один. Пакостливият бог на злото и огъня Локи нахълтал неканен на празненството като 13-и гост и коварно убил със стрела от имел бога на радостта Балдер. Земята потънала в мрак и траур.* В по-ново време ясно се откроява датата 13 октомври 1307 година, когато по нареждане на френския крал Филип IV и папа Климент V биват арестувани Жак дьо Моле, Великият Магистър на Ордена на тамплиерите, и хиляди рицари от ордена. Подложени на ужасни изтезания, те направили самопризнания по обвиненията в ерес, содомия и всякакви други престъпления. Стотици били изгорени на клада, други били екзекутирани по-късно. От този ден нататък петък, 13-и е смятан за лош и нещастен ден от последователите на тамплиерите.* В древен Рим магьосниците се събирали на групи от 12. Вярвали, че 13-ят в групата е самият дявол.* Според нумеролозите числото 13 \"страда\" заради неговата позиция след 12. Има 12 месеца в година, 12 зодиакални знаци, 12 богове на Олимп, 12 племена на Израел, 12 апостоли на Исус. В картите Таро 13-ата е картата на смъртта.Страхът от числото 13 е силен и днес. Повече от 80 % от небостъргачите нямат 13-и етаж. Много летища пропускат 13-ата писта. Немалко хотели са без 13-и етаж или 13-а стая. Във Формула 1 няма болид с номер 13. Улиците във Флоренция нямат номер 13. 12 и половина или 12А звучи доста по-нестресиращо.Изчислено е, че на този ден само в САЩ бизнесът губи между 800 и 900 милиона долара, тъй като много хора просто не отиват на работа. Доналд Доси, основател на Центъра за управление на стреса и Института по фобиите в Ашвил, Северна Каролина, казва, че страхът от петък 13-и измъчва между 17 и 21 милиона американци.Симптомите варират от умерена тревога до тотална паника. Психолози са установили, че хората, които се считат за нещастни, е по-вероятно да вярват в суеверия, свързани с лошия късмет. Една четвърт от анкетирани свързват числото 13 с лошия късмет. Именно тази група хора е най-вероятно да бъдат разтревожени в дни като петък, 13-и.", "date": "2017.10.13", "title": "Петък, 13-и"}
{"url": "https://news.bg/disasters/29-sa-zhertvite-na-gorskite-pozhari-v-kaliforniya.html", "text": "Расте броят а загиналите при продължаващите седмици горски пожари, от които бедства американският щат Калифорния, предаде BBC. Най-малко 29 души са жертвите на бедствието до сега. Очаква се техният брой да се увеличава, тъй като много други се водят изчезнали. Със стихията се борят 8000 пожарникари. Пожарите от последните дни са най-смъртоносните в историята на щата, обявиха властите.Предстои още дълга битка с огъня. Мащабите на стихията са последица от 5-годишното засушаване. Унищожени са 69 хиляди хектара горски масиви, както и хиляди сгради.Евакуирани бяха 25 000 души.  ", "date": "2017.10.13", "title": "29 са жертвите на горските пожари в Калифорния "}
{"url": "https://news.bg/bulgaria/tsik-preduprezhdava-za-riskovete-ot-mashinnoto-glasuvane.html", "text": "Централната избирателна комисия ще запознае депутатите с рисковете при въвеждането на машинното гласуване, предаде БНР. В Народното събрание ще бъде представен доклад по темата. В него са посочени и позтивите, и негативите от масовото въвеждане на въпросните машини. Това обяви председателят Ивилина Алексиева. По думите й, в момента се проучва чуждият опит в това отношение. Докладът трябва да е подготвен до края на ноември. Така народните избраници ще имат възможността да преценят дали промяната не трябва да се прави поетапно. Един от проблемите са подвижните избирателни секции. Припомняме, че последните парламентарни избори у нас минаха без машинно гласуване, тък като според ЦИК единственият кандидат за обществената поръчка не можа да отговори на техническите изисквания по нея - да достави в срок 12 500 машини. ", "date": "2017.10.13", "title": "ЦИК предупреждава за рисковете от машинното гласуване "}
{"url": "https://news.bg/world/es-prekasva-vrazki-s-mianmar-zaradi-etnichesko-prochistvane-na-rohingi.html", "text": "Европейският съюз възнамерява да прекъсне връзките си с Мианмар заради етническо прочистване на мюсюлманите Рохинги, съобщава \"Индипендънт\".ЕС обмисля и използването на санкции, ако няма подобрение в кризата, заради която повече от половината членове на малцинствената общност бягат от страната. Много от тях живеят в импровизирани лагери на границата на Бангладеш.Споразумение, одобрено от посланиците на ЕС, призовава за прекратяване на насилието. Необходимо е обаче да бъде подписано и от министрите на външните работи на страните.\"В светлината на непропорционалното използване на сила, извършено от силите за сигурност, ЕС и неговите държави-членки ще спрат поканите на главния командир на въоръжените сили на Мианмар и на висшите военни офицери и ще прегледат всички практически сътрудничества в областта на отбраната\", се съобщава в споразумението.ЕС не разрешава износа на оръжия и оборудване, които ще бъдат използвани за \"вътрешни репресии\", и предупреди, че ако кризата продължи, ще обмисли \"допълнителни мерки\".Съобщеието на ЕС е след коментар на началника на армията на Мианмар, генерал Мин Аунг Хлаинг, че мюсюлманите рохинги не са местното население на страната. Генерал Хлаинг се смята за един от най-могъщите хора в Мианмар, а страната бавно премина към демокрация под ръководството на номинираната за Нобелова награда за мир Аун Сан Су Чи.Въпреки широкото осъждане на отношението на страната към Рохинги, твърдата позиция на военните изглежда популярна.Генерал Хлайнг нарича мюсюлманите рохинги \"бенгалци\" - термин, който се използва и от местните медии, но според някои се счита за \"отвратителен\". Генералът също така обвинява \"британските колониалисти\" за проблемите.", "date": "2017.10.13", "title": "ЕС прекъсва връзки с Мианмар заради етническо прочистване на рохинги"}
{"url": "https://news.bg/crime/pozharnikarite-protestirat-sreshtu-zakrivaneto-na-12-sluzhbi.html", "text": "Пожарникари готвят протест, притеснени са, че \"има проект на Министерството на вътрешните работи да бъдат закрити 12 служби - две районни и 10 участъка. Общо на територията на страната имаме 211 служби\". Това коментира пред НоваТВ Венцислав Станков, който е президент на синдикат \"Огнеборец\".\"Много от тези служители обаче ще напуснат редиците на пожарната и ще се получи един вакум. Влизаме в един кръговрат и отново ще се стигне до липса на хора\", смята Станков.Утре, пред МВР в София, огнеборците ще протестират за по-високи заплати и срещу \"неадекватната\" според тях политика, която води до закриване на районни пожарни служби.", "date": "2017.10.13", "title": "Пожарникарите протестират срещу закриването на 12 служби"}
{"url": "https://news.bg/politics/510-lv-minimalna-zaplata-ot-2018-g-obyavi-menda-stoyanova.html", "text": "През 2018 година се очаква увеличение на минималната работна заплата - МРЗ до 510 лева. Такова увеличение е възможно и то ще се случи 2018 година и ще се реализира благодарение на 2,5 милиарда повече разходи, предвидени в бюджета за следващата година, коментира пред БНТ Менда Стоянова.Тези пари идват от ръста на икономиката, очаква се близо 4 % ръст, а този ръст означава по-големи заплати в реалния сектор, допълва тя. От 460 лева, каквато е сега, МРЗ рязко ще стигне 510 лева. 330 милиона отиват за работещите в образованието, което е средно 15% ръст на заплатите.Пари има в повече, но те са фокусирани в приоритетните сектори и така е правилно, смята Стоянова. За армията има предвидени около 100 милиона за заплати. Там ще има и капитални разходи за модернизация на войските, около 480 милиона, допълва още тя.Един милиард лева повече ще отидат за пенсии и здравеопазване, както и за социално подпомагане. Трябва да се повишат заплатите в социалния сектор, за да се привлекат повече хора, които сега се отказват от тази работа, заради заплатата, която е близка до минималната, обясни Стоянова.\"Все пак да не забравяме и инфраструктурата, по която работим. Там обаче голяма част от проектите ще бъдат финансирани и с европейски проекти и с наш бюджет\", съобщи Менда Стоянова.Припомняме, магистратите от Върховния административен съд (ВАС) отмениха постановлението на Министерския съвет, с което бе определена , последва и реакция от правителството. От правителството вече са публикували заобществено обсъждане нов проект на постановление със същия размер на минималната заплата - 460 лева. Това стана след оспорване от страна на - работодателите обжалваха решението, защото не е била спазена процедурата за консултиране. ", "date": "2017.10.13", "title": "510 лв. минимална заплата от 2018 г. обяви Менда Стоянова"}
{"url": "https://news.bg/bulgaria/zaharieva-raboti-dobre-s-prezidenta-no-ne-iska-da-nauchava-za-ksns-ot-medii.html", "text": "\"Президентската администрация знаеше 3 седмици по-рано, че няма как да отида\". Това заяви относно КСНС вицепремиерът и министър на външните работи Екатерина Захариева в ефира на bTV.\"Хубаво е да не научаваме от медиите за КСНС, когато става въпрос за международен ангажимент с 9 министри. Изпратих доклад и се надявам да продължим дебатите следващата седмица\", обясни Захариева.Тя изтъкна, че има добри работни отношения с президента. \"За да може да не се случва това втори път, винаги преди да се обяви, се звъни на кабинета\", категорична е Захариева, тя е разбрала от медиите и чак след това е получила писмо.\"Убедена съм, че когато продължим във вторник ще излезем с решения. Всички искаме да успеем с това\", обяви вицепремиерът.По повод случая с Антон Тодоров, Захариева припомни, че Тодоров се е извинил. \". Тези гейтове на тези хора, не че им омръзна, но ако това е начинът да бъдеш опозиция, то това е представата на БСП. Няма да отговаряме на това, а ще показваме какво правим\", обясни външният министър.На въпроса ще се избере ли нов почетен консул в Каталуния, Екатерина Захариева отговори, че почетните консули нямат мандат. \"Благодарни сме му\", каза Захариева и добави, че както Стоичков сам е казал, той вече не живее там, така че ще бъде затруднен да изпълнява функциите. Според нея Стоичков е прекалил, не можело така. Захариева е категорична, че изтеклият документ не е мандатност. \"Това е все едно да кажете, че не сте български граждани, ако ви е изтекла личната карта\", изтъкна Захариева и отново повтори благодарността им към Христо Стоичков. Тя е категорична, че няма как след незаконен референдум да се обяви независимост.Относно възмущенията на лидера на БСП Корнелия Нинова за плановете за натовска флотилия в Черно море, Захариева изтъкна, че това изобщо не е вярно.\"Нинова нещо не е разбрала пак\", обясни Захариева и добави, че най-вероятно червеният лидер е подведена от това, че НАТО обръща внимание и се фокусира в Югоизтока.", "date": "2017.10.13", "title": "Захариева работи добре с президента, но не иска да научава за КСНС от медии"}
{"url": "https://news.bg/int-politics/erdogan-ne-vizhda-problem-s-pokupkata-na-ruski-s-400.html", "text": "Турският президентът Ердоган счита, че няма проблем с планираното от Турция закупуване на руски ракети С-400, а също така са проведени и разговори за системите С-500, съобщава \"Ройтерс\".Външният министър Мевлут Чавушоглу заяви тази седмица, че Турция може да потърси споразумение за придобиване на противоракетна система с друга страна, ако Русия не е съгласна на съвместно производство на противоракетен щит.\"В разговорите ни, (б.р. с президента на Русия Владимир Путин) нямаме намерение да спираме със С-400. Имахме разговори и за С-500 \", коментира Ердоган.Решението на Анкара да купи С-400 се коментира в някои западни страни като сблъсък с НАТО, а сделката поражда притеснения, защото оръжията не могат да бъдат интегрирани в защитната система на алианса.Генералният секретар на НАТО Йенс Столтенберг коментира тази седмица, че Турция не се опитва да се конфронтира, тъй като преговоря и с Франция и Италия за закупуване на подобни оръжия.", "date": "2017.10.13", "title": "Ердоган не вижда проблем с покупката на руски С-400"}
{"url": "https://news.bg/politics/novite-deputati-budinov-i-valkov-se-zakleha-v-narodnoto-sabranie.html", "text": "Две нови попълнения в парламента. Новите депутати се заклеха в Народното събрание. Това са дебютантът в законотворчеството актьорът Евгени Будинов и ветеранът Иван Вълков, които попълниха местата в ГЕРБ.Будинов заема мястото на подалия оставка Антон Тодоров, а Вълков - на Диана Йорданова, която стана зам.-председател на КФН.Диана Йорданова от ГЕРБ, подаде оставка, тъй като бе избрана за заместник-председател на /. Йорданова ще ръководи управление \"Осигурителен надзор\" в комисията.Депутатите от ГЕРБ, който я подаде в началото на седмицата заради скандала с реплики към водещия Виктор Николаев.Актьорът Евгени Будинов от Малък градски театър \"Зад канала\" играе и в сериала \"Етажна собственост\" и в популярна реклама \"Краварката в левия ъгъл\", е 9-ти в листата на ГЕРБ за столичния 25-и МИР на последните избори.Иван Вълков е лидер на ГЕРБ в Бургас и бивш депутат. ", "date": "2017.10.13", "title": " Новите депутати Будинов и Вълков се заклеха в Народното събрание"}
{"url": "https://news.bg/bulgaria/bsp-ne-e-antievropeyska-ima-sobstvena-viziya-za-predsedatelstvoto.html", "text": "\"Председателството на Съвета на ЕС е приоритет за БСП\", заяви пред БНР зам.-председателят на БСП Деница Златева.По повод дебатите за националните приоритети за председателството ни Златева изтъкна, че БСП е поела ангажимент да даде своята визия.\"Ние, като активна политическа сила и представител на левицата, залагаме особен акцент на председателството от гледна точка на приоритетите на социално развитие, развитие на европейския социален стълб, намаляване на неравенствата не само в регионално и в икономическо измерение, но и на социалните неравенства\", обясни тя.БСП има работна група, която подготвя визията за това какви трябва да бъдат основните акценти по време на българското председателство.Този документ ще бъде представен по време на предстоящия конгрес на партията, обясни Златева. \"Това за пореден път опровергава спекулациите, че БСП е антиевропейска партия\", изтъкна зам.-председателят на левицата и добави, че та са единствената политическа сила, която говори и е поставила като приоритет в работната си програма да разработи собственото си виждане каква Европа искат.По думите на Златева, ако се попита обикновения български гражданин- какво е за него председателството, то за съжаление отговорът щял да бъде - технически, логистични, инфраструктурни скандали в НДК, плочки и шалчета. Според нея много по-малко се говори за предизвикателствата и възможностите пред България.\"Акцентите се припокриват в голяма степен - темата за Западните Балкани, за кохезионната политика, реформа в общата политика за убежища\", призна Златева и добави, че основната отговорност е на управляващата партия, но БСП ще даде предложения какво според тях трябва да се направи.Деница Златева смята, че в интерес на България като по-слабо развита държава е да има осигурен необходимия финансов ресурс за догонващо развитие. Тя обясни, че по време на Българското председателството, през месец май, ще стартира дебата за бюджета на ЕС.\"Трябва да търсим максимално широка подкрепа от страни- членки, така че кохезионната политика да не е приоритет само за България\", категорична е Златева. Тя изтъкна, че на дебата за бюджета отражение щели да дадат Брекзит, как ще се развият отношенията между ЕС и Полша и разговорът за реформиране и на цялата регулаторна рамка за отпускане на средствата.\"Трябва да бъде запазен безвъзмездния характер на отпускане на средства\", отсече Златева. Според нея може би е добре, че Каракачанов и Симеонов няма да председателстват съвети. Притесненията й са, че участват представители на българското правителство със силни националистически възгледи. \"Дано министрите ни осъзнават отговорността, която стои пред тях\", заяви зам.-председателят на левицата.", "date": "2017.10.13", "title": "БСП не е антиевропейска, има собствена визия за председателството"}
{"url": "https://news.bg/int-economics/shefat-na-samsung-hvarli-ostavka.html", "text": "Главният изпълнителен директор на \"Самсунг\" Куон О-хюн подаде оставка, като посочената от него причина е, че южнокорейският гигант бил изправен пред \"безпрецедентна криза\", съобщава БиБиСи.Оставката на Куон дойде, след като печалбата на \"Самсунг електроникс\" се очаква да нарасне с 26,65% през третото тримесечие.Компанията също така се опитва да преодолее корупционния скандал, който изпрати шефа на компанията в затвора.Оставката на Куон О-хюн ще направи стабилизирането на корпорацията още по-трудно, отбелязва БиБиСи и допълва, че той е един от тримата изпълнителни директори в Samsung Elecronics.По думите на Куон, той е обмислял решението си от известно време и не можел да продължава повече да ръководи фирмата.\"Ние сме изправени през безпрецедентна криза и аз вярвам, че трябва да има млади и напълно нови лидери, които да се справят с препятствията на бързо променящата се IT индустрия\", посочва той.", "date": "2017.10.13", "title": "Шефът на \"Самсунг\" хвърли оставка"}
{"url": "https://news.bg/int-politics/desetki-turski-tanka-i-btr-a-navlyazoha-v-siriya.html", "text": "Осем турски танка, 50 бронетранспортьора и около 200 военни са преминали границата със Сирия и са навлезли на територията на провинция Идлиб, съобщават турските медии.Турция разполага военнослужещи и бронирана техника в Идлиб за осъществяване на контрол над зоната за деескалация там. От Генералния щаб на турската армия уточниха, че военните започват да монтират наблюдателни пунктове в рамките на споразуменията от Астана.Разполагането на турския контингент в Идлиб беше предшествано от разузнавателна операция, която е продължила от 8 до 11 октомври.Турският премиер Бинали Йълдъръм отбеляза, че Анкара действа в рамките на споразуменията от Астана и координира операцията с Русия. По думите му, турските военни ще бъдат разположени в зоната на деескалация в Идлиб, а руските сили - по външния ѝ периметър.Въоръженият конфликт в Сирия продължава от март 2011 г. насам. Преговорите за разрешаване на кризата се провеждат в Астана и Женева.Основният резултат от преговорите досега е споразумението относно съвместната оперативна група за наблюдение на режима на спиране на бойните действия в Сирия и подписания от страните гаранти (Русия, Турция и Иран) меморандум за създаването в Сирия на зони за деескалация.", "date": "2017.10.13", "title": "Десетки турски танка и БТР-а навлязоха в Сирия"}
{"url": "https://news.bg/energy/oborudvaneto-za-aets-belene-razhdyasva-predupredi-rumen-ovcharov.html", "text": "Оборудването за повече от 1 млрд. лв., което България закупи за изграждането на АЕЦ \"Белене\", се превръща в метал за скрап. Това разгласи пред bTV бившият министър на енергетиката Румен Овчаров.Според Овчаров оборудването, за което страната ни заплати 620 млн. евро, се съхранява при абсурдни условия и имало възможност някои от частите да се окажат абсолютно негодни за инсталиране в ядрена централа. Овчаров показа снимки, свидетелстващи, че части дори от активната зона на реактора се намират под открито небе. По думите му част от оборудването е от неръждаема стомана, но повечето от частите могат да ръждясат.Бившият енергиен министър недоумява защо през цялата година от Русия пристигат нови части за централата, а едва в навечерието на зимата се поставя въпроса за консервирането на компонентите. Според него подобни консервирани компоненти се съхраняват на площадката \"Белене\" вече в продължение на 15 години. Елементите даже били консервирани от български специалисти.Според Овчаров вече съществува възможността руската страна да се осъмни в състоянието на оборудването и да каже, че то вече не е годно за използване в реактор. По този начин страната ни ще се сдобие с голямо количество изключително скъпо струващ скрап.Имало възможност компонентите да бъдат съхранявани в завода производител, защото той ще осигури документ, доказващ, че материалите са били съхранявани правилно. Вместо това вече 80% от частите за АЕЦ \"Белене\" били доставени на площадката.Овчаров заяви, че няма значение кой ще бъде , защото държавата ни няма ясна позиция по въпроса. \"Няма атомна електроцентрала без позиция на държавата. Държавата, в която се изгражда атомната централа, носи отговорност за нея - за ядрената щета на трета страна, за отработеното ядрено гориво\", допълни той.В заключение ексминистърът беше категоричен, че анализите на БАН ще потвърдят заключенията на HSBC от 2012 година, според които България има нужда от нови електроблокове. По думите му данните от анализите преди 5 години са били манипулирани от тогавашния министър Делян Добрев. Именно позициите на Овчаров по темата \"Белене\" и делото между НЕК и \"Росатом\" били причината за  срещу него.", "date": "2017.10.13", "title": "Оборудването за АЕЦ \"Белене\" ръждясва, предупреди Румен Овчаров"}
{"url": "https://news.bg/int-politics/turtsiya-osvobodi-siriyskiya-pilot-na-mig-21-koyto-se-razbi-prez-mart.html", "text": "Съдът в Турция освободи от ареста пилота на изтребителя МИГ-21 на сирийските военновъздушни сили, който се разби в Турция през март, съобщава ТАСС.56-годишният пилот Мехмет Суфхан беше обвинен в нарушаване на граничната сигурност и шпионаж, така че делото му ще продължи.На 4 март сирийският военен самолет изчезна от радара близо до границата с Турция. Пилотът на катастрофиралия самолет твърди, че неговият изтребител е свален.При катапултирането и приземяването, Суфхан е наранил гръбнака, краката и лицето си и преди да бъде арестуван, е лекуван в турска болница.", "date": "2017.10.13", "title": "Турция освободи сирийския пилот на МИГ-21, който се разби през март"}
{"url": "https://news.bg/bulgaria/budinov-mnogo-razvalnuvan-za-deputatskiya-post.html", "text": "Чувствам се страхотно, сподели Будинов пред медиите. \"Вълнуващо ми е, досега не съм изпитвал такъв тип вълнение\", допълни актьорът. \"Още не мога да се осъзная напълно, заяви той. Абе чувствам се добре\", похвали се Будинов.В сферата на културата смята, че ще е най-полезен. Пленарна зала му се вижда по-голяма. На въпроса на news.bg как ще работи с лидера на Атака Волен Сидеров, с когото се спречкаха преди време пред НАТФИЗ, Будинов отговори: \"Всичко е забравено и в миналото. Аз съм приятно настроен. Смятам, че трябва да се обединим и да работим заедно за българския народ\". Той бил пацифист и не бил конфликтна личност.Вече получил поздравления от атакистите за новата позиция. Актьорът призна, че е простил на лидера на Атака за случая в НАТФИЗ. Припомняме, че Евгени Будинов се закле днес в Народното събрание заедно с Иван Вълков.Будинов заема мястото на подалия оставка Антон Тодоров, а Вълков - на Диана Йорданова, която стана зам.-председател на КФН.", "date": "2017.10.13", "title": "Будинов много развълнуван за депутатския пост"}
{"url": "https://news.bg/health/razdelyaneto-na-siamskite-bliznatsi-e-nevazmozhno-potvardiha-ot-pirogov.html", "text": "Разделянето на сиамските близнаци от Сливен е абсолютно невъзможно и няма практически как да се направи това нещо. Това обясниха водещите специалисти в Пирогов. Те са категорични, че могат да се разделят чифтни крайници - но в случая ставало дума за тежка малформация - срастване в областта на таза. Това е рядка вродена малформация.Случва се на 2,5 млн. раждания веднъж. Близнаците са с обща аорта и обща долна вена, хранеща долния крайник, който също е сраснат. Според медицинските специалисти, практически е невъзможно да бъдат разделени. Общият крайник се храни с една изключително тънка артерия, която много трудно би се запазила.Специалистите намират за практически невъзможно осъществяването на разделяне с осигуряване на два равностойни жизнени индивида. Децата Богдан и Янко са настанени в Пирогов. Родилката е 14 годишна. Бащата е роднина по съребрена линия на майката. Това е най-вероятната причина за тежката малформация.Сиамските близнаци Богдан и Янко са настанени в Детска клиника по интензивно лечение на Институт \"Пирогов\" в началото на месец септември. Касае се за случай на тежка комплексна вродена аномалия сиамски близнаци, сраснали в тазовоседалищната област с обща коремна кухина, родени на 22-ри август 2016 г. в болницата в град Сливен от 1-ва патологично протекла бременност.Първоначално сиамските близнаци са били настанени в Дом за медикосоциални грижи в Бургас \"Вяра, надежда и любов\". По разпореждане на Министерство на здравеопазването те са били посетени от мултидисциплинарен екип, за да могат лекарите да се запознаят с актуалното състояние и да изготвят исканото становище от болницата в САЩ дали е налице анатомична функционална възможност за тяхното разделяне, както и относно тяхната транспортабилност.Поради невъзможност за извършване на високоспециализирани изследвания в Бургас - децата са били преведени с екип на \"Пирогов\" в детската хирургия и са настанени в детска реанимация.Децата постъпват след прогресивно влошаване в тяхното общо състояние с клиниката на системна възпалителна дихателна активност и сърдечна недостатъчност. При постъпването си в \"Пирогов\" децата са в тежко увредено състояние, интоксикирани, със силна редукция на тегло и изоставяне във физическо и нервно-психическо развитие.Проведени са редица образни и функционални изследвания. При настаняването им децата са били консултирани от водещи специалисти от Института по педиатрия, от Национална кардиологична болница, от Клиника по педиатрия към УМБАЛ \"Александровска\", УМБАЛ \"Св. Наум\" и от представители на Институт \"Пирогов\".Близнаците са били прегледани от 14 водещи специалисти, пет от тях са национални консултанти, останалите са завеждащи клиники и отделения.Специалистите са на мнение, че разделянето на двамата близнаци е функционално и анатомично невъзможно и може да доведе до смърт и на двата близнака.", "date": "2017.10.13", "title": "Разделянето на сиамските близнаци е невъзможно, потвърдиха от Пирогов"}
{"url": "https://news.bg/bulgaria/uslovna-prisada-za-uchenika-prebil-uchitelya-si-v-sadovo.html", "text": "Съдът даде на 17-годишният Атанас Георгиев, бил учителя си с дървен кол, 8-месечна условна присъда, съобщава bTV.Асеновградският съд осъди на 8 месеца условно 17-годишното момче от Садово. Присъдата на младежа е с 2 години изпитателен срок.Атанас призна вината си по-рано и днес делото се гледа по съкратена процедура. Момчето даде обяснение на агресивните си действия с това, че учителят го провокирал. Заплахата била, че Атанас ще бъде оставен на поправителен изпит.Обвинението категорично смята, че Георгиев е склонен към насилие. Той няма криминално досие, но има лоши характеристични данни от училището - често влизал в пререкания с учителите и проявявал агресия.Настояването на защитата беше за условна присъда, каквато получи момчето.По време на делото днес бил показал и дървеният клон, с който Атанас е удрял учителя си. Парчето дърво било дълго 150 см.Припомняме, че на 19 септември Атанас нападна учителя си по английски Антон Велков. Момчето е удряло преподавателя с дървен кол.Атанас и още две момчета бяха задържани в полицията за 24 часа за побой над учителя.След като полицията пусна две от децата, Васко е Емо, третото момче Наско остана в ареста за 72 часа. Прокуратурата обвини Атанас в нанасяне на лека телесна повреда и хулиганство.", "date": "2017.10.13", "title": "Условна присъда за ученика, пребил учител в Садово"}
{"url": "https://news.bg/world/ako-iskate-vtora-faza-tryabva-da-si-platite-prizova-yunker-london.html", "text": "Великобритания трябва да си плати задълженията към ЕС преди да започнат разговори за бъдещите отношения със съюза след Брекзит.Това подчерта председателят на Европейската комисия Жан-Клод Юнкер, цитиран от Ройтерс.\"\", каза той в реч пред студенти в родната си страна Люксембург., поясни Юнкер., увери шефът на ЕК.Вчера ЕС обяви, че преговарящите страни са в задънена улица по въпроса за уреждане на финансовите сметки на Лондон.", "date": "2017.10.13", "title": "Ако искате втора фаза, трябва да си платите, призова Юнкер Лондон"}
{"url": "https://news.bg/education/vdigat-zaplatite-na-uchitelite-s-okolo-5-6.html", "text": "Средно между 5-6% увеличение на заплатите ще получат учителите. Това стана ясно от коментара на просветния министър Красимир Вълчев в кулоарите на парламента.\"Ще има допълнителни 90 млн. лв., освен тези 240 млн., които са за целогодишното осигуряване на 15-процентното увеличение\", обясни той.Тези средства ще се разпределят към училищата и детските градини в малките и отдалечени населени места.Стана още ясно, че се прави промяна във финансово-разпределителния механизъм за заплатите на учителите. В резултат на тази промяна ще се получи различно увеличение в различните училища и детски градини в различните общини, за различните дейности, обясни Вълчев.Увеличението ще е диференцирано и има за цел да коригира неравенствата между училищата.", "date": "2017.10.13", "title": "Вдигат заплатите на учителите с около 5-6%"}
{"url": "https://news.bg/crime/ne-vyarvayte-na-kalpazani-savetva-mvr-shefat.html", "text": "\"Не вярвайте на калпазани\", съветва вътрешният министър Валентин Радев за измамника от Фейсбук Александър. Разследващите работели по случая. Съветът му за социалната мрежа:\" Всички да внимават какво правят\".Легалният начин да си купиш билет и всичко останало и по правилата е на друго място, посочи Валентин Радев. \"Това, че някой иска да мине метър буквално, съжалявам за термина, и да си купи билет по-евтино, еми да страдат\", недоволен е силовият министър.Това е моят отговор на министър, не мога да хвърлям сили и средства допълнително, за да предпазим тези, които неблагоразумно вършат неща, които, не са по правилата, отсече той.Със сигурност измамникът Александър ще бъде обявен за общодържавно издирване. Той е калпазанин, смята министър Валентин Радев. Трябва да бъде хванат, е категоричното му мнение.Коментирана беше темата и за увеличението на заплатите на служителите на МВР. 55 милиона лева ще струва на МВР увеличението на полицейските заплати. Това стана ясно от коментара на вътрешния министър пред медиите в парламента.Ръст на заплатите ще има на служителите с полицейски функции. \"Това сме се разбрали включително със синдикатите\", подчерта той. Увеличение ще има и за пожарникарите. Увеличението ще е от следващия бюджет.", "date": "2017.10.13", "title": "Не вярвайте на калпазани, съветва МВР шефът"}
{"url": "https://news.bg/crime/zadarzhaha-siriets-s-balgarsko-grazhdanstvo-bil-se-za-idil.html", "text": "В София е бил задържан сириец, трайно живущ у нас, но и част от армията на Ислямска държава.Той е задържан като част от група, която е разследвана за производство и разпространение на тютюн за наргиле и тероризъм.Заедно с него са арестувани още двама - мъж и жена.По искане на Специализираната прокуратура, на 01.10.2017 г. Специализиран наказателен съд е взел най-тежката мярка за неотклонение - \"Задържане под стража\". Мярката е потвърдена на 10.10.2017 г.Въпросният сириец се е установил у нас и през 2008 г. е получил българско гражданство. През лятото на 2013 г. той се е присъединил към армията на Ислямска държава, на територията на Сирия, като е взел активно участие в бойните действия, като фигура с ръководни функции.През пролетта на 2016 г. сириецът се е завърнал в България. Без да прекъсва връзките си с ръководните органи и лица на Ислямска държава, е организирал престъпна група за производство и разпространение на тютюн за наргиле.Практически тази дейност е служила като прикритие и основен източник на финансиране на групата и най-вече за основната фигура в нея - българският гражданин от сирийски произход, с основно участие във въоръжените формирования на Ислямска държава. Тютюнът е бил предназначен за продажба в България, Холандия, Германия и Франция.Суровият нарязан тютюн е изкупуван от производители в страната и доставян в столицата. В специално наето и подготвено за целта помещение (в популярното преди години софийско заведение \"Вагон - ресторант\") тютюнът се обработвал в кофи с различни есенции и химикали, без да се спазват каквито и да било хигиенни и санитарни изисквания.Оттам суровината била превозвана в няколко склада в София, където нелегално наети работнички от ромски произход я пресовали в подходящи форми, изсушавали и пакетирали. Пласирането на готовата продукция ставало чрез познати участници в групата купувачи от арабски произход. Купувачи били участници в групата, като те пласирали готовата продукция у нас и в чужбина. В страните от Западна Европа тютюнът за наргиле бил изпращан най - често по куриерска фирма, като количествата достигали 300-500 килограма на ден.В страните от Западна Европа тютюнът за наргиле бил изпращан най-често по куриерска фирма, като количествата достигали 300-500 килограма на ден. При извършените претърсвания и изземания в складове и жилища са открити около три тона нарязан тютюн, предназначен за преработка, машини за опаковане на готовата продукция и голям брой други доказателства.При извършените претърсвания е открит автентичен документ, подписан от един от лидерите на ИДИЛ, удостоверяващ принадлежността на лицето към тази организация и даващ му право на свободен достъп и неограничено преминаване по цялата линия на водените бойни действия.Сириецът с българско гражданство е бил лидер в ИДИЛ на високо ниво, съобщи по-късно на брифинг говорителят на главния прокурор Румяна Арнаудова.Досъдебното производство е образувано и се ръководи от специализираната прокуратура под непрекъснатия надзор и на главния прокурор още от момента, в който е постъпил сигналът, посочи още Арнаудова.В рамките на разследването са участвали ГДБОП, ДАНС, а самото разследване е протекло при изключителни мерки за конфиденциалност, обясни говорителят и посочи, че благодарение на това са събрани доказателства, достатъчни и според специализирания апелативен наказателен съд.Самата Румяна Арнаудова посочи, допълнителна информация не може да бъде предоставяна.\"Продължават следствените действия и се касае в крайна сметка от една страна - лидер на организирана престъпна група, която се занимава с производство и разпространение на тютюн за наргиле. От друга страна, според доказателствата на специализираната прокуратура, събрани с помощта на ГДБОП и ДАНС, лидерът е боец на Ислямска държава на високо военно ниво\", заяви Арнаудова.По думите й доказателствата за високо военно звание на задържаното лице се съдържат в документите, които са открити и публикувани, включително и с превод на български език.От тях се установява, че лицето има този специален документ, даващ му възможност и право да се придвижва на територията на Ислямска държава и по военните полета. \"Така че се касае със сигурност за лице, което стои на високо ниво във военната йерархия в ИДИЛ\", увери Румяна Арнаудова.", "date": "2017.10.13", "title": "Задържаха сириец с българско гражданство, бил се за ИДИЛ"}
{"url": "https://news.bg/world/germaniya-i-rusiya-preduprediha-sasht-za-iran.html", "text": "Ако САЩ напуснат ядреното споразумение с Иран, това ще навреди на атмосферата на предсказуемост, сигурност, стабилност и неразпространението на ядрени оръжия по света.Това предупреди говорителят на Кремъл Дмитрий Песков, цитиран от Ройтерс и АФП.Русия ще продължи политиката си на неразпространение на ядрено оръжие, добави той.Според него подобно решение на Вашингтон може \"сериозно да влоши ситуацията\".По-рано председателят на иранския парламент Али Лариджани предупреди по време на визита в Русия, че всеки ход на Вашингтон срещу ядрената сделка би довел до хаос в света и би бил обида срещу ООН.В същото време администрацията на американския президент Доналд Тръмп обяви \"нова стратегия\" за справяне с Иран, която включва крути мерки срещу нарушения, които попадат извън \"късогледото\" ядрено споразумение.Днес се очаква Тръмп да заклейми ядрената сделка с Иран, но няма да изтегли САЩ.В същото време германското правителство обяви, цитирано от АП, че споразумението с Иран е \"важен инструмент\" за предотвратяване държавата да се сдобие с ядрени оръжия.Берлин ще продължи да подкрепя пълното прилагане на споразумението.\"\", изтъкна говорителят Щефан Зайберт.Късно вчера германският външен министър Зигмар Габриел обсъди иранската сделка с американския си колега Рекс Тилърсън.Говорител на външното ведомство на Германия разкри, че германски, френски и британски дипломати ще се срещнат с американски конгресмени във Вашингтон, за да настояват за запазване на споразумението с Иран.", "date": "2017.10.13", "title": "Германия и Русия предупредиха САЩ за Иран"}
{"url": "https://news.bg/int-politics/germaniya-frantsiya-i-avstriya-tvardo-za-vatreshnite-granichni-proverki-v-es.html", "text": "Зоната за свободно пътуване на територията в Европейския съюз все още се нуждае от временния граничен контрол, въведен от някои страни през последните години, обявиха вътрешните министри на Германия, Франция и Австрия, като причината за това е продължаващата терористична заплаха.Страните в Шенгенската зона на ЕС започнаха да въвеждат отново граничния контрол през 2015 г. по време на огромния наплив на мигранти и бежанци и след поредица от нападения на ислямисти.Мерките, наложени от Германия, Швеция, Дания, Австрия и Норвегия изтичат през ноември, като Берлин обяви вчера, че ще ги удължи с още шест месеца заради \"сериозната заплаха за обществената политика или вътрешната сигурност\".Пристигайки на срещата на вътрешните министри на ЕС, германският вътрешен министър Томас де Мезиер изтъкна, че Берлин все още е ангажиран със свободата на движение, \"но в момента не можем да минем без (гранични) проверки\".\"Причината е напрегнатата ситуация със сигурността в Европа по отношение на международния тероризъм и все още недостатъчната защита на нашите външни граници\", коментира Де Мезиер пред журналисти в Люксембург, съобщава \"Ройтерс\".Франция, която наложи извънредни проверки по границите, след като ислямистки терористи избиха 130 души в Париж през ноември 2015 г., също ги запазва засега.\"Въпросите около тероризма са все още изключително важни за нас\", посочи френският вътрешен министър Жерар Коломб, който стоеше до Томас Де Мезиер. \"Франция иска да увеличи граничния контрол с шест месеца\", уточни той.Вътрешният министър на Австрия Волфганг Соботка от своя страна заяви, че е налице \"висок риск\" за Европа и че са необходими гранични проверки, за да могат да бъдат следени потенциални нападатели и вербовчици (на терористи).Граничните проверки се превърнаха в нова реалност в Европа през последните две години и Общността работи за промяна на законите, за да позволи въвеждането на подобни мерки по-лесно и за по-дълги времеви периоди.", "date": "2017.10.13", "title": "Германия, Франция и Австрия твърдо \"за\" вътрешните гранични проверки в ЕС"}
{"url": "https://news.bg/int-politics/radev-i-aliev-se-uveriha-za-znachenieto-na-yuzhniya-gazov-koridor.html", "text": "България и Азербайджан имат взаимен интерес от развитието на транспортните и газовите коридори между Азия и Европа. Двете страни имат стратегическо положение и трябва да извлекат всички ползи от това. Това заяви президентът Румен Радев, който е на официално посещение в Азербайджан по покана на своя колега Илхам Алиев.В този контекст Радев заяви, че България продължава да подкрепя изграждането на Южния газов коридор. \"Енергетиката е областта, която ще ни свързва за много години напред и България потвърждава подкрепата си за изграждането на Южния газов коридор, в чиято реализация Азербайджан има ключова роля\", категорично заяви Радев и допълни, че с осъществяването на проекта ще постигне реална диверсификация на източници и маршрути за газ в Южна и Централна Европа.От своя страна президентът на Албания Илхам Алиев също подчерта значението на подобряването на сътрудничеството между двете страни в областта на енергетиката.\"Южният газов коридор, който ще свързва двете страни, е голям транснационален газов проект и финансовият елемент на този проект е 40 млрд. долара. В него участват седем страни\", заяви Алиев и допълни, че България ще получава газ от находището \"Шах Дениз 2\".По думите на Алиев когато азербайджанският газ постъпи на пазара в България, това ще позволи да се отворят нови хоризонти за сътрудничеството между страните. Президентът на Азербайджан съобщи за интереса на Азербайджан да участва със свои компании в газификацията на България.От срещата между държавните глави стана ясно още, че в Азербайджан се обсъжда възможността за откриване на директна самолетна линия между Баку и София от 1 януари 2018 година, когато страната ни приема председателството на Съвета на ЕС.\"По отношение на сигурността отправих покана към Република Азербайджан за участие в обучителните програми на българските висши училища и в частност на Военна академия \"Г. С. Раковски\", подчерта българският президент и добави, че България е център на стабилност на Балканите и в Черноморския регион.", "date": "2017.10.13", "title": "Радев и Алиев се увериха за значението на Южния газов коридор"}
{"url": "https://news.bg/crime/tarsyat-dokazatelstva-che-zad-profila-aleksandar-stoi-izmamnikat-spas.html", "text": "Полицията e задържала тази сутрин измамника, който се подвизава в социалната мрежа \"Фейсбук\" под името Александър Николов. Истинското име на мъжа е Спас Василев. Той ще прекара \"на топло\" следващите 72 часа. Мъжът е бил арестуван от служители на ГДБОП в София. Това стана ясно от брифинг на говорителя на главния прокурор Румяна Арнаудова, който се проведе в Съдебната палата.Припомняме, жалби срещу Николов/Василев съществуват от преди 6 години, но без резултат. Измамените са десетки - сред тях има бивши негови учители, съученици. Излезе дори информация, че измамникът \"ужилил\" и прокурори. По повод ареста на Николов/Василев по-рано днес вътрешният министър Валентин Радев призова хората: \"Не вярвайте на калпазани.\"Говорителят на Цацаров обясни още, че предстои Районна прокуратура София да събере доказателства, за да докаже, че зад фейсбук профила стои именно лицето Спас Василев от Кочериново.Арнаудова информира, че междувременно е започнала проверка във всички прокуратури в страната за образувани досъдебни досъдебни производства във всички прокуратури в страната. За сега е установено, че има 4 досъдебни производства в София, Варна, Благоевград и Дупница.Лицето е привлечено като обвиняем по дело през 2012 г. във Варна за измама в размер на 490 лв., както и за документна измама. Тогава той е обявен за общодържавно издирване.През 2016 г. лицето е обявено за издирване в Шенгенската информационна система.Лицето Спас Василев от Кочериново е привлечен като обвиняем за измама, извършена в условия на продължаващо престъпление. Предстои повдигане на разширено обвинение за измамните му действия. Това обясни Радослав Димов, районен прокурор на София.Очаква се до понеделник наблюдаващият прокурор по случая да се запознае с досъдебните производства от Благоевград и Дупница, предстои да пристигане и досъдебното производство от Варна, след което производствата ще бъдат обединени.Днес от ГДБОП са представили всички събрани до този момент данни. Шефът на ГДБОП Ивайло Спиридонов обяви, че работата на ГДБОП по случая е започнала в края на август.\"Колегите на Спиридонов от сектор \"Киберпрестъпност\" са установили 40 лица, но от пострадалите по-малко от 20 са разпитани. Има свидетели, които все още не са дошли при нас. Продължаваме работата по разпитите на тези свидетели и по установяване на факти и обстоятелства\", посочи Спиридонов.Към момента няма постъпили жалби от чужди граждани или български граждани, които живеят в чужбина. Арнаудова уточни, че няма измамени прокурори. \"Информацията, която се появи за пострадали прокурори не отговаря на истината\", категорична бе Арнаудова. Тя уточни, че става въпрос за съдебни секретари и един ИТ специалист.", "date": "2017.10.13", "title": "Търсят доказателства, че зад профила Александър стои измамникът Спас"}
{"url": "https://news.bg/int-politics/es-zabranyava-biznes-otnosheniyata-sas-severna-koreya.html", "text": "Страните членки на Европейския съюз се готвят да се споразумеят в понеделник за забраната на бизнес отношенията със Северна Корея, част от нов пакет санкции за изолирането на Пхенян заради неговите ядрени и ракетни програми, съобщава \"Ройтерс\".Практическото въздействие на мерките вероятно ща бъде предимно символично: Брюксел ще наложи петролно ембарго и забрана на европейски инвестиции, но така или иначе ЕС не продава никакъв суров петрол на Северна Корея, а европейските компании нямат сериозни инвестиции там.Севернокорейските работници в ЕС, които според Брюксел са около 400 главно в Полша, ще бъдат изправени пред по-нисък лимит на количествата пари, които могат да изпращат вкъщи, а работните им визи няма да бъдат подновени след изтичането им.Мерките, които ще бъдат одобрени от външните министри на ЕС в Люксембург, отиват по-далеч от последния кръг многостранни санкции, наложени от Съвета за сигурност на ООН.\"Севернокорейците изглеждат незаинтересовани от участието на ЕС като мирен посредник\", изтъква дипломат от ЕС, като добавя: \"Севернокорейците искат директни преговори със САЩ, но президентът (Доналд) Тръмп го изключи.\"Санкциите ще включат още трима висши държавни севернокорейски служители и шест компании към черен списък, забраняващ им да пътуват на територията на ЕС и замразявайки активите им. По този начин общо санкционираните севернокорейци стават 41 души, както и 10 компании. Отделно санкциите на ООН удрят 63 души и 53 компании и институции.\"Мобилизираме всички средства, които бихме могли да използваме, за да опитаме да накараме КНДР да промени поведението си\", посочи официалният представител на ЕС.Въпреки че ЕС не изнася суров петрол за Северна Корея, неговата цел е да принуди други страни да забранят износа на петрол, едностранно или в ООН. Съветът за сигурност на ООН през миналия месец ограничи вноса на суров петрол в Северна Корея, но Китай и Русия се противопоставиха на пълната забранаДипломати коментираха, че ако Пхенян изстреля още ракети, ЕС би могъл да обмисли налагането на санкции на фирмите извън ЕС, които правят бизнес с Пхенян, както сториха САЩ.Подобни \"вторични санкции\" обаче се нуждаят от ясни доказателства, за да се избегнат юридически предизвикателства, а Общността не иска да разгневи Китай, негов голям търговски партньор, удряйки китайски граждани или компании.", "date": "2017.10.13", "title": "ЕС забранява бизнес отношенията със Северна Корея"}
{"url": "https://news.bg/world/norvegiya-razpolaga-voynitsi-po-granitsata-s-rusiya.html", "text": "Норвегия обяви, че планира да изпрати брониран пехотен батальон до арктическата си граница с Русия и да закупи повече танкове и артилерия в отговор на растящите заплахи, информира Ройтерс.Военният министър на скандинавската страна Ане Мари Ериксен Сьорайде не спомена Русия, докато разкриваше военния план на правителството. Тя поясни, че към момента няма конкретна военна заплаха.Ситуацията със сигурността става все по-предизвикателна и по-непредсказуема, изтъкна министърът пред журналисти.В плана е заложено разполагането на батальон в Порсангер до границата с Русия. Също така се предвижда отделяне на средства за закупуване на танкове, артилерия и далекобойни оръжия с прецизна стрелба.\"\", поясни министърът.Няма коментар от руското посолство в Осло.Норвежкото правителство на малцинството се нуждае от подкрепата на други партии, за да прокара предложенията в парламента, макар че има широк консенсус за засилване на отбраната в Северна Норвегия.През юни Русия обяви, че решението на Норвегия да удължи присъствието на американски войски в скандинавската страна ще влоши отношенията и може да ескалира напрежението по северния фланг на НАТО.", "date": "2017.10.13", "title": "Норвегия разполага войници по границата с Русия"}
{"url": "https://news.bg/crime/vazrastna-plovdivchanka-hvarlila-3000-leva-prez-terasata.html", "text": "Възрастна пловдивчанка хвърлила през балкона 3000 лева и 220 евро. След време 78-годишната жена се усетила и съобщила в полицията, че е станала жертва на телефонни измамници, съобщи МВР-Пловдив.Пред полицаи бабата обяснила, че това се е случило в средата на септември. Тя била въведена в заблуда по телефона, че трябва да съдейства на полицейско разследване.По случая е образувано досъдебно производство и материалите по случая ще бъдат внесени в районната прокуратура.", "date": "2017.10.13", "title": "Възрастна пловдивчанка хвърлила 3000 лева през терасата"}
{"url": "https://news.bg/int-politics/stranite-ot-es-iskat-da-obsadyat-pregovorite-za-brekzit-parvo-pomezhdu-si.html", "text": "Страните членки на Европейския съюз искат първо да обсъдят помежду си бъдещите отношения с Обединеното кралство, преди да обсъдят въпроса с Великобритания, съобщава германският в. \"Ханделсблат\".Текущите преговори за Брекзит бяха определени като бавни в проектостановището, което също така призова главният преговарящ на ЕС Мишел Барние и министрите от ЕС да разрешат всички вътрешни въпроси, преди да преговарят за търговските отношения с Лондон.В информацията се изтъква, че Европейският съюз иска да разреши въпросите за финансовите задължения на Великобритания, правата на гражданите и границата между Ирландия и Северна Ирландия, преди да започне преговори за отношенията между Обединеното кралство и ЕС след 2019 г.", "date": "2017.10.13", "title": "Страните от ЕС искат да обсъдят преговорите за Брекзит първо помежду си "}
{"url": "https://news.bg/world/ispaniya-predupredi-za-ikonomicheski-spad-zaradi-katalunskata-kriza.html", "text": "Испания предупреди, че може да намали прогнозата си за икономическия растеж за следващата година, ако кризата с Каталуния продължи, информира АФП.Централното правителство даде няколкодневен ултиматум на каталунския лидер Карлес Пучдемон да изостави плановете за независимост на богатия регион. Ако местното правителство не изпълни исканията до следващия четвъртък, Мадрид може да предприеме безпрецедентни конституционни мерки и да поеме контрол над региона.По-рано днес съюзници на Пучдемон го призоваха да обяви Каталуния за независима република.\"\", предупреди вицепремиерът на Испания Сорая де Сантамария.Но на фона на това няколко големи компании обявиха, че напускат Каталуния, което засилва икономическия натиск върху региона, който представлява 19% от БВП на Испания.Рейтинговата агенция Standard and Poor's заяви, че икономиката на Каталуния е пред риск да изпадне в рецесия, ако кризата се удължи.Сантамария обвини Пучдемон, че \"сериозно вреди на икономическата стабилност на Каталуния\".Според всекидневника El Confidencial организаторите на ежегодния Световен мобилен конгрес в Барселона обмислят да отложат заплануваното за февруари 2018 г. изложение и дори да го преместят от града.", "date": "2017.10.13", "title": "Испания предупреди за икономически спад заради каталунската криза"}
{"url": "https://news.bg/world/tramp-do-60-dni-shte-reshim-za-sanktsiite-sreshtu-iran.html", "text": "До 60 дни САЩ ще решат дали да възобновят санкциите срещу Иран. Въпросът трябва да бъде разгледан в Конгреса, а последната дума ще има президентът Доналд Тръмп, предаде Ройтерс.Агенцията се позовава на речна на Доналд Тръмп.В обръщение от Белия дом той припомни, че неговата цел е Иран никога да не се сдобие с ядрено оръжие. \"Ние няма да продължим по път, чийто предвидим край е повече насилие, повече терор и много реална заплаха от ирански ядрен пробив\", отбеляза Доналд Тръмп.Все пак държавният глава се въздържа и не изтегли САЩ от ядреното споразумение. Международната договорка е в сила. Тя е смятана за гаранция, че Иран няма да разработи атомна бомба. Доналд Тръмп нанесе удар по ядреното споразумение с Иран, коментира АП.Агенцията цитира бележката на президента, че неговата администрация не може да гарантира, че режимът на аятоласите спазва ядрената сделка.По тази причина Доналд Тръмп даде на Конгреса 60 дни, за да реши дали да бъдат възстановени санкциите срещу Иран, отменени съгласно споразумението.Според Ройтерс това е голяма промяна в политиката на Белия дом. Тя поставя началото на конфронтация към Техеран в отговор на неговите ядрени и ракетни програми, и подкрепата му за екстремистки групи в Близкия изток, посочи Ройтерс.Тръмп предупреди, че \"ако не успеем да постигнем решение на въпроса в сътрудничество с Конгреса и нашите съюзници, споразумението ще бъде прекратено\".Шесторката обаче иска да се запази споразумението.Франция, Германия и Великобритания поискаха от САЩ да помислят, преди да предприемат мерки като връщане на санкциите. Представителката на ЕС за външната политика Федерика Могерини заяви, че САЩ не могат да променят едностранно ядрената сделка.Русия заяви, че подходът на Тръмп към Иран е \"изключително обезпокоителен\".От своя страна Израел и Саудитска Арабия приветстваха новата стратегия на Тръмп към режима на аятоласите.", "date": "2017.10.13", "title": "Тръмп: До 60 дни ще решим за санкциите срещу Иран"}
{"url": "https://news.bg/crime/gdbop-zaklyuchi-falshiviya-profil-aleksandar-nikolov.html", "text": "Фалшивият профил \"Александър Николов\", самоличността, използвана от измамника Спас Василев, промени облика си - в момента профилната снимка е логото на ГДБОП, припомня бТВ.За водеща снимка на страницата му има съобщение, на което пише, че профилът е иззет от ГДБОП-МВР, защото е използван за престъпления.Междувременно се разбра и кой е предполагаемият реален човек, от чийто профил измамникът Спас е крадял снимките си.Мъжът се казва Александър Мартинез и е чужденец. Според информация в социалните мрежи живее или поне е роден в Лион, Франция. По непотвърдена информация работи за \"Ер Франс\". Профилът му в социалните мрежи е заключен. За профилна снимка използва свой портрет с френското знаме върху него.", "date": "2017.10.13", "title": "ГДБОП заключи фалшивия профил \"Александър Николов\""}
{"url": "https://news.bg/crime/tri-zhertvi-ot-katastrofi-v-plovdivsko.html", "text": "През четири минути тази вечер са станали две катастрофи в Пловдивска област с три жертви, съобщиха от пресцентъра на ОД на МВР - Пловдив. В 19.45 ч. е подаден сигнал, че в град Баня, преди отбивката за Казанлък, лек автомобил със старозагорска регистрация е блъснал пешеходка, която се движила по пътното платно. Жената е загинала на място. Тя е на 84 годишна и е от Баня. Шофьорът е 24 годишен, проба с дрегер не е показала наличие на алкохол. В 19.49 ч. на дежурния телефон е подаден втори сигнал за инцидент на пътя между селата Белозем и Болярино. По данни на пътна полиция в плуг към аварирал на пътя трактор се е блъснал лек автомобил. На място са загинали водачът на колата и спътникът му. Тракторът е бил с включена жълта сигнална лампа и два задни фара. Самоличността на загиналите все още се установява. Телата им ще бъдат извадени от колата с помощта на специализирана техника на пожарната. Започва оглед.Причините и обстоятелствата, довели до тежките катастрофи, се изясняват в рамките на образувани досъдебни производства съответно в РУ - Карлово и РУ - Раковски.", "date": "2017.10.13", "title": "Три жертви от катастрофи в Пловдивско"}
{"url": "https://news.bg/world/rohani-iran-nyama-da-se-ogane.html", "text": "Иран ще спазва ядрената сделка със световните сили, докато тя обслужва интересите му, заяви иранският президент Хасан Рохани в отговор на днешната реч на президента Тръмп, съобщи АП.Същевременно Рохани каза, че страната ще продължи да развива ракетната си програма въпреки натиска от САЩ.В телевизионно обръщение той подчерта, че речта на Тръмп е била пълна с обиди и неоснователни обвинения срещу иранския народ.\"Иранският народ никога няма да се огъне под чужд натиск и ще продължи да води битка с тероризма в региона\", добави Рохани. Той предупреди, че отказът на Тръмп да удостовери, че Иран спазва сделката, ще постави САЩ в изолация, тъй като останалите страни продължават да я подкрепят. Споразумението не подлежи на предоговаряне, посочи Рохани.", "date": "2017.10.13", "title": "Рохани: Иран няма да се огъне"}
