{"url": "https://news.bg/world/rusiya-i-kitay-nosyat-balans-v-sveta-obyavi-putin-i-napadna-arogantnostta-na-sasht.html", "text": "Владимир Путин се оплака, че разследването за руска намеса на американските президентски избори през 2016 г. доказва растящата антируска истерия, съобщават АФП и руски медии.\"Ние просто виждаме увеличаване на антируската истерия\", каза Путин на пресконференция след разговори с финландския си колега. \"Много е жалко, че руско-американските отношения са пожертвани за разрешаване на въпроси от вътрешната политика\", добави той и поясни, че в този случай става въпрос за борбата между Доналд Тръмп и политическите му опоненти.Руският лидер изтъкна още, че ако бъде приет, американският законопроект за санкции срещу Русия ще бъде \"още един циничен ход\".По думите му Москва реагира търпеливо, но ще настъпи моментът, когато Русия ще бъде принудена да отговори на тази арогантност.\"\", подчерта той, имайки предвид гласувания в Конгреса законопроект за налагане на нови санкции срещу Русия.Той не каза конкретно Кремъл какви действия ще предприеме.Според него Вашингтон и Москва могат да решат част от проблемите, ако си сътрудничат, особено в борбата срещу тероризма.По думите му санкциите са напълно незаконни от гледна точка на международното право и нормите на Световната търговска организация.Москва никога няма да приеме трансграничното естество на американското законодателство, което нарушава международното право, категоричен той.Тези санкции са доказателство за опит да се използва тяхното геополитическо предимство в конкуренция с цел прокарването на икономически интереси за сметка на съюзниците си, продължи той нападките си по адрес на САЩ.Путин смята, че сътрудничеството между Китай и Русия носи баланс в света.Сътрудничеството между Русия и Китай е един от елементите на сигурност и стабилност в света, то не е насочено срещу трети страни, увери той и допълни, че отношенията между двете държави са на \"безпрецедентно високо ниво\".Според него двете държави няма да сформират военни блокове или военни съюзи.", "date": "2017.07.27", "title": "Русия и Китай носят баланс в света, обяви Путин и нападна арогантността на САЩ"}
{"url": "https://news.bg/int-politics/petima-ubiti-ucheni-v-nigeriya.html", "text": "Най-малко петима учени са били убити в североизточната част на Нигерия, предаде \"Ройтерс\".Група за геоложки проучвания от 10 души бе отвлечена преди ден от групировката \"Боко Харам\".Съобщава се, че те са преподаватели от университета в размирния град Майдугури. Открити са били преди това телата на 9 военни от спасителния екип и служител на Националната петролна компания. Както е известно, групировката е дала клетва за вярност на \"Ислямска държава\" и е отговорна за серия отвличания и убийства. Тя действа на територията на няколко държави в региона, които се сражават заедно срещу нея. ", "date": "2017.07.27", "title": "Петима убити учени в Нигерия "}
{"url": "https://news.bg/crime/47-nelegalni-migranti-zaloveni-kray-plovdiv.html", "text": "47 нелегални мигранти в 2 буса залови полицията при акция край Пловдив рано тази сутрин, предаде БНР. Сред задържаните има и 16 деца. Бежанците били хванати до бензиностанция в село Труд, на пътя за Карлово. Арестуваните се представили за иракски граждани. Задържани са и шофьорите на бусовете.", "date": "2017.07.27", "title": "47 нелегални мигранти заловени край Пловдив"}
{"url": "https://news.bg/politics/sto-dni-politicheska-izmama-otsenkata-na-dsb-za-upravlenieto.html", "text": "Липсват управленска програма на правителството и мнозинството, като и воля и капацитет за провеждане на реформи.Увеличава се корупцията и се задълбочава партизанщината при назначенията в публичния сектор.Предлагат се единствено лобистки законодателни поправки и мерки за увеличаване на административния рекет върху бизнеса и гражданите.Затвърждава се партийно-политическия контрол върху съдебната власт и чадъра върху мафията и олигархията.Това са сто дни на политическа измама.Такава е оценката на ДСБ за първите сто дни на \"новата\" власт, разпространена от пресцентъра. Причината за управленската немощ, според тях, е заложена още при сформирането на управляващото мнозинство и коалиционно правителство, които са без ясен идеологически код и общи ценности. Единственото, което обединява управляващите е \"усвояването\" на средствата от държавния бюджет и европейските фондове в интерес на ограничен кръг лица на олигархията.Това е и причината за запазване на традицията, етническата корпорация ДПС да е скрит коалиционен партньор дори на правителство с участието на крайни националисти. БСП също само имитира опозиционно поведение, като участва във всички скрити договорки с властта. Видно е, че наследниците на комунистическата номенклатура работят добре заедно.Всички парламентарно представени сили работят за размиване на границите между трите власти, което е белег на авторитаризъм, прикрит зад демократична фасада. Основна цел е избирането на нов Висш Съдебен Съвет, който да избере следващ \"Цацаров\", с оглед избягване на търсенето на наказателна отговорност от настоящи и бивши управляващи.Най-голямата заплаха за националната сигурност остава неразследваната и ненаказана, повсеместна корупция. Декларираната като цел стабилност фактически се отнася до стабилността при разграбването на обществените средства.Вътрешната сигурност при управлението на Бойко Борисов традиционно се влошава заради нереформираните системи, дебалансирано заплащане на служителите от полицията и от другите органи в МВР и сродни агенции, както и тежко демотивирани служители заради кадровата търговия с олигархията при назначенията на ръководни длъжности. Всичко това води до липса на обществено доверие към органите за сигурност.Корупцията се проявява най-тежко в сферите на енергетиката и отбраната. Налице е консенсус между власт и парламентарна опозиция за възобновяване на грабежа чрез АЕЦ \"Белене\" и недопустими публични, лобистки скандали, свързани с превъоръжаването на българската армия.Вместо управление, насърчаващо икономическото развитие и инициативата на гражданите, виждаме власт на агресивната посредственост и партийната номенклатура. Обществените поръчки се разпределят между тесен кръг лица, близки до властта, а корупцията се е просмукала на всички нива, защото отдавна \"рибата се е вмирисала откъм главата\". Дейността на приходните агенции е сведена до изсмукване на последните ресурси от независимия бизнес и рекет срещу неудобните за властта. Аферата със суджуците е ежедневие във всички български градове и е олицетворение на начина, по който се управлява държавата.Подготовката за Българското председателството на Съвета на ЕС се свежда до корупционните скандали около НДК, олицетворяващи принципа \"много обичаме европейските пари, но не обичаме европейските правила\". Представените от правителството програма и приоритети за Председателството са пълни с клишета и лишени от визия за бъдещето на ЕС, както и на България и Балканите в Съюза.Въпреки безспорния пробив в българо-македонските отношения, външната политика на държавата е опасно хаотична. От една страна наблюдаваме сервилно отношение към режимите на Ердоган и Путин, а от друга страна лицемерно такова към европейските ни партньори. Опитите за покровителствено отношение на България към държавите от Западните Балкани заплашват да компрометират напредъка в отношенията с Македония и изглеждат пародийно на фона на натрупаните проблеми.Амбицията за посредничество между Анкара и Берлин надхвърля възможностите на българското правителство и е пречка пред твърда обща европейска позиция срещу геополитическия рекет на Ердоган. Наблюдава се неадекватно поведение на Премиера и външния министър при международните визити, се казва още в изявлението. ", "date": "2017.07.27", "title": "Сто дни политическа измама - оценката на ДСБ за управлението "}
{"url": "https://news.bg/politics/balgariya-i-sudan-podpisaha-memorandumi-za-razbiratelstvo-i-satrudnichestvo.html", "text": "България и Судан подписаха Меморандум за разбирателство между външните министерства на двете страни и Меморандум за сътрудничество между Дипломатическия институт към министъра на външните работи на Република България и Центъра за дипломатически изследвания и обучение към Министерство на външните работи на Република Судан.Министърът на външните работи Екатерина Захариева заяви, че зависи от тях да реализират това, за което са се разбрали, а именно в най-скоро време да се организира бизнес форум и посещение на българския бизнес в Судан, така че да се види потенциала, който има там.\"Съществува и голям потенциал за внос на хранителни продукти. Това, което направихме с подписването на споразуменията е голяма възможност\", добави Захариева.По думите й, има много други неща, които ни свързват, но преди всичко са над 3000 судански граждани, които са завършили образованието си в България.\"Това е една от другите сфери, за които се разбрахме да работим заедно с моя колега и дипломатическия институт -обмяна на опит на млади и по-старши дипломати между двете държави\", уточни тя.Захариева и Министърът на външните работи на Република Судан Ибрахим Гандур са обсъдили и ситуацията в Близкия изток и в Африка.\"Това, което предстои като възможности е сътрудничество между ЕС и Африка и усилията и програмите, които има ЕС за стабилизирането на района. В лицето на Судан ЕС има наистина сериозен и стабилен партньор\", допълни още Захариева.Министърът на външните работи на Република Судан Ибрахим Гандур каза, че отношенията между България и Судан са исторически.Гандур подчерта, че около 3 000 судански граждани са завършили български университети и в момента заемат важни позиции както в страната им, така и в чужбина. Той заяви, че страната им се нарежда между деветте страни в света, които в бъдеще ще бъдат отговорни за изхранването на целия свят.Външният министър на Судан подчерта още, че Судан се отличава с изключително голямото количество води - надземни, подземни, течащи и това ще доведе до развитието на едно интензивно земеделие. По думите му, Судан също така е много богат на минерални суровини и нефт и се нарежда на трето място като износител на злато в света. От друга страна, Гандур посочи, че България разполага с много опит и професионални умения в различни сфери.\"Както в минната индустрия, така и в различни други производства, в селското стопанство. Ние ще продължим да си сътрудничим и да използваме вашия потенциал\", допълни Гандур.Ибрахим Гандур обяви, че утре му предстои среща в Търговско-промишлената палата, където ще се разискват различните възможности за инвестиции.", "date": "2017.07.27", "title": "България и Судан подписаха Меморандуми за разбирателство и сътрудничество"}
{"url": "https://news.bg/crime/tri-tona-nelegalen-tyutyun-za-nargile-zaloveni-na-mitnitsa-burgas.html", "text": "Служители от отдел \"Митническо разузнаване и разследване\" в Митница Бургас заловиха 3 тона контрабанден тютюн за наргиле на пристанище Бургас. Стойността на акцизната стока възлиза на над 1 млн. лв.Пратката била заловена, след като на пристанището в Бургас пристигнал контейнер от Дубай. Пратката била адресирана до български получател. Според документите, предадени на митническите власти, контейнерът бил пълен с мебели.На 26 юли служителите на Митница Бургас селектират пратката за рентгенова инспекция, при която установяват нехарактерна плътност на съдържанието. Последвала щателна проверка, при която полицаите установили, че освен редовно декларираните мебели, вътре се намират и 3 000 броя кутии от по 1 килограм всяка, или общо 3 000 килограма, съдържащи тютюн за наргиле.За цялото количество задържан тютюн за наргиле дължимият акциз е в размер на 456 000 лева. Средната продажна цена на тютюна за наргиле, според регистъра за цените на тютюневите изделия, възлиза на 360 лева за килограм, информират от \"Агенция Митници\".Контрабандната стока е задържана, а по случая е образувано досъдебно производство.", "date": "2017.07.27", "title": "Три тона нелегален тютюн за наргиле заловени на Митница Бургас"}
{"url": "https://news.bg/crime/60-000-lv-i-zlato-dade-rusenka-na-alo-izmamnitsi.html", "text": "Поредна жертва на телефонни измамници стана млада жена от Русе. Измамниците са действали по позната схема, съобщиха от МВР. 35-годишна русенка получила днес обаждане по телефона от непознати, представили се като полицаи. Те поискали да им съдейства за задържането на група измамници, като успели да я убедят, че тя ще е поредната им жертва.Така жената се съгласила да предаде около 60 хил. лева и друга сума във валута, както и около 200 грама златни накити, които изхвърлила в плик през терасата на дома си. Скоро обаче се убедила, че е измамена и веднага позвънила в полицията. Незабавно е създадена организация и са предприети оперативно-издирвателни действия.На изхода от Русе, в посока Плевен служителите на реда спрели лек автомобил, управляван от 41-годишния П.П. от Горна Оряховица, криминално проявен включително и за телефонни измами. В автомобила са открити пари в левове и валута, както и златни накити. П.П. е задържан за 24 часа.По случая е образувано досъдебно производство, случаят е докладвани на Русенската районна прокуратура.", "date": "2017.07.27", "title": "60 000 лв. и злато даде русенка на \"ало\" измамници "}
{"url": "https://news.bg/bulgaria/34-ot-balgarite-ochakvat-vloshavane-na-polozhenieto-v-stranata.html", "text": "Близо 40 % от хората у нас живеят с усещане за влошаване на материалния стандарт.Агенция Медиана представя изследване, проведено в периода от 12 до 18 юли, с тема - 3 месеца от новата власт. Агенцията уточнява, че изследването е направено преди така наречения \"суджук гейт\".В обществото доминира песимизъм по отношение развитието на страната. Само 18 % разчитат на подобрение, докато песимистите, очакващи влошаване, са близо два пъти повече - 34 %.Близо 40 % от хората живеят с усещане за влошаване на материалния стандарт на домакинството си. Отново 18 % отчитат положително развитие в благосъстоянието на семейството си.Песимизмът по отношение на развитието на страната, както и усещането за спадащ личен материален стандарт, дава отражение и върху отношението върху правителството. Близо два пъти повече са хората, според които новото управление разочарова, спрямо тези, на които то вдъхва надежда (54 % : 26 %).22 % вярват, че правителството \"Борисов-3\" ще успее да подобри положението в страната, докато опасяващите се, че тази власт ще го влоши са 30 %. Най-голям е делът на хората (38 %), които смятат, че просто нищо няма да се промени - нито към добро, нито към по-лошо.ГЕРБ привлича традиционните си избиратели, които са в рамките на една четвърт от пълнолетните граждани. Не се наблюдава и разочарование и намаляваща подкрепа сред тях - това са и основно оптимистите както за перспективите пред страната, така и по отношение на личното им материално благосъстояние.БСП очевидно е преодоляла кризата на доверие, характерна за 2015/2016 година и се намира на около 3 % след основния си политически опонент. Участието във властта не се е отразило негативно на Патриотите. Те запазват своите симпатизанти в обема от преди предсрочните избори.\"Воля\" е понесла удари върху имиджа си. Все още обаче е на границата за влизане в парламента.ДОСТ практически е изчезнал от политическата карта вътре в страната. ДПС продължава да бъде основната партия на българските турци и на пръв поглед не изглежда да е понесла особени щети от ДОСТ (в рамките на избирателите в страната).\"Реформаторският блок\" - въпреки фактическия му политически разпад, значителна част от избирателите (3.5 %) заявяват, че на едни избори биха гласували за него.", "date": "2017.07.27", "title": "34% от българите очакват влошаване на положението в страната"}
{"url": "https://news.bg/crime/politsiyata-izdirva-62-godishna-zhena-ot-sofiya.html", "text": "Столичното Седмо РПУ издирва Младенка Митова. 62-годишната жена напуснала дома си на 15 юни 2017 г. и от тогава е в неизвестност, съобщават от МВР.Младенка е висока 164 см. с кестенява косаи зелени очи.Полицията моли всички, които имат някаква информация за местонахождението на жената да се обадят на тел. 112, 02/9828760, 02/9828727, 02/9828731 или в най близкото РПУ.", "date": "2017.07.27", "title": "Полицията издирва 62-годишна жена от София"}
{"url": "https://news.bg/int-politics/balgarki-zadarzhani-za-terorizam-v-turtsiya.html", "text": "Две български гражданки, майка и дъщеря, са арестувани по подозрение в тероризъм в турския курорт Дидим, предаде БНТ.При разпита по-младата българка е заявила, че е следвала право в Холандия и Англия.Заедно с тях е била арестувана и трета жена, с британско гражданство, с която сънародничката ни преди 10 дни пристигнала на почивка в Турция.В профилите в социалните мрежи на двете жени са споделени материали, свързани с кюрдските милиции Сили за защита на народа - смятани за сирийския клон на забранената в Турция ПКК.От българското външно министерство съобщиха по-късно в изявление до медиите, че в посолството ни в Анкара е било получено обаждане от български гражданин, че по време на лятната им почивка съпругата му и дъщеря му са задържани от турската полиция в Айдън.Служител на посолството е влязъл във връзка с полицейския участък в Елефер, от където е получил уверения, че състоянието на двете български гражданки е добро, но за да бъде проведен разговор с тях, трябва да има разрешение от отдела за борба с тероризма към Главна дирекция \"Сигурност\" в Айдън.Следствените действия продължават и засега не е ясно дали срещу задържаните български гражданки ще бъде повдигнато обвинение или ще бъдат освободени.Служителят от отдела за борба с тероризма не се е ангажирал с конкретни срокове.Служители на посолството са се свързали и с наблюдаващия прокурор по делото, който е съобщил, че няма повдигнати обвинения. Максималният срок за задържане е 7 дни, сред което трябва или да бъдат освободени, или обвинени в престъпление.Припомняме, че преди седмица относно \"черния списък\" с 77 български граждани, посочени от външното министерство на южната ни съседка като съпричастни към тероризъм. ", "date": "2017.07.27", "title": "Българки задържани за тероризъм в Турция "}
{"url": "https://news.bg/int-politics/novi-sblasatsi-v-jerusalim.html", "text": "До поредни сблъсъци на израелци и палестинци се е стигнало днес в Йерусалим, предадоха световните информационни агенции. Палестинци, дошли, за да се молят в отново отворената за всички джамия \"Ал Акса\", са замеряли с камъни израелските полицаи, разположени в района, които също са отговорили на провокациите. При ескалирането на напрежението са били ранени 37 палестинци, по данни на Червения полумесец. Междувременно, Арабската лига се събра на заседание, за да обсъди случващото се. Припомняме, че Израел през миналата нощ отмени всички нови мерки за сигурност около джамията \"Ал Акса\" в Йерусалим след протести и сблъсъци.Тази сутрин палестинци се събраха, за да отпразнуват решението на еврейската държава.Историческата джамия, Храмовият хълм за евреите, в Стария град в Йерусалим беше център на израелско-палестински конфликт през последните две седмици, при който загинаха палестинци и израелци.Напрежението се увеличи след нападение на 14 юли в района, където двамаизраелски полицаи и трима палестинци бяха убити. Първоначално властите затвориха достъпа до джамията за петъчните молитви миналата седмица. Важно е да се отбележи, че Израел затвори свещеното място за молитви за първи път от десетилетия. Впоследствие еврейската държава отвори обекта, но наложи нови мерки за сигурност, позволявайки само на мъжете над 50 г. и на жените да се молят в Стария град, но задължително преминаване през метал детектори и претърсване.", "date": "2017.07.27", "title": "Нови сблъсъци в Йерусалим "}
{"url": "https://news.bg/disasters/12-000-evakuirani-zaradi-pozhari-vav-frantsiya.html", "text": "Около 12 000 души са били евакуирани от Френската Ривиера заради  горски пожари. Отведени са както туристи, така и местни жители от застрашените райони в югоизточната част на страната. Повече от 1000 огнеборци са били изпратени, за да се справят със стихията. Съобщава се, че силните ветрове допълнително усложняват работата им. Премиерът Едуар Филип е посетил бедстващите райони. Той призна, че ситуацията е тежка. По данни на местни власти, пострадали на този етап няма. ", "date": "2017.07.27", "title": "12 000 евакуирани заради пожари във Франция "}
{"url": "https://news.bg/world/dzhef-bezos-nay-bogatiyat-chovek-v-sveta.html", "text": "Най-богатият човек в света вече не е Бил Гейтс. Короната на филантропа и съосновател на Microsoft бе отнета от шефа на Amazon Джеф Безос, съобщава Money.bg.Промяната е факт, след като в четвъртък, малко преди публикуването на финансовите резултати на най-големия онлайн търговец в света, акциите на Amazon записаха ръст от 1.3% до 1065.92 долара за брой.Така богатството на Безос вече е 90.9 милиарда долара. Гейтс пък притежава \"едва\" 90.7 милиарда долара. Съоснователят на Microsoft държеше позицията от май 2013 г.Очаква се Amazon да отчете приходи за тримесечието от 37.2 милиарда долара, 22% в сравнение с година по-рано, пише Bloomberg, позовавайки се на мненията на 34 анализатори.Междувременно ръстът в акциите на Facebook приближиха 33-годишния Марк Зукърбърг на 200 милиона долара от третия в класацията - инвеститорът Уорън Бъфет.От началото на годината пазарната капитализация на Amazon, в която основателят й и генерален директор притежава 17%, скочи с близо 40% до нива от $503,2 млрд.", "date": "2017.07.27", "title": "Джеф Безос - най-богатият човек в света"}
{"url": "https://news.bg/world/dogovorat-s-balgariya-zashtitava-interesite-ni-ubedeni-upravlyavashtite-v-makedoniya.html", "text": "Социалдемократическият съюз на Македония (СДСМ) обяви, че договорът за приятелство между Македония и България отговаря на македонските национални интереси и на интересите на македонските граждани, съобщава Македонската новинарска агенция.Позицията на управляващата партия е в отговор на искането на депутата от ВМРО-ДПМНЕ Никола Попоски за промени в договора преди консервативната партия да го подкрепи в парламента.\"\", се допълва в прессъобщението.Попоски поиска промени конкретно за текста относно македонската нация и за македонския език да не се квалифицира като \"определен от Конституцията на Република Македония\".В съобщението на управляващите се добавя още, че договорът е общ успех за всички граждани, партии и правителства до момента, защото новото правителство ще финализира започналия през 2009 г. процес.Партията допълва, че е важно опозицията да сътрудничи и да подкрепи договора.Попоски заяви, че подкрепата на ВМРО-ДПМН за договора ще зависи от това дали задачите на партията са включения във финалния текст.Българските власти намекнаха, че проектът за договор ще бъде окончателен и че церемонията по подписването му ще се проведе в Скопие на 1 август. Договорът ще бъде подписан от премиерите на двете държави.", "date": "2017.07.27", "title": "Договорът с България защитава интересите ни, убедени управляващите в Македония"}
{"url": "https://news.bg/bulgaria/parvonachalniyat-variant-za-izbor-na-nov-iztrebitel-bil-problematichen.html", "text": "Оперативна ефективност, ценова ефективност, потенциална продължителност на използване на самолета.Това са заложените критерии за избор на нов тип боен самолет, според презентацията на проф. Тодор Тагарев - министър на отбраната в периода 13.03.2013 - 29.05.2013 г. пред временната комисия за изтребителя.Заложените оперативни изисквания са за въздушно патрулиране, въздушно разузнаване, действие по земни и морски цели, радио-електронна борба. Това е предложението на Борда за управление на проекта от 1.08.2016. Търсени са самолети с адекватни характеристики.Заложени са параметри за въоръжение и боеприпаси, за инфраструктура, за капацитет за обслужване и ремонт и за оперативна съвместимост. Моделът за оценяване на алтернативи включва военно сътрудничество като принос на страната доставчик към изграждането и поддържането на оперативни и специфични тактически способности. Записано е и индустриално участие, а именно сигурност и навременност на доставките и поддръжката.Цената на жизнения цикъл на изтребителя се определя по строго специфична формула, в която влиза цена на придобиване и годишна цена на поддръжката. В модела на изтребител от 1.08.2016 е включена, както остатъчната стойност, така и очакваният живот, което пък означава, че има дублиране на съображения. В модела от октомври 2016 отпада критерият остатъчна стойност. Необходим нальот за многоцелеви изтребител е 180 летателни часа на пилот годишно.При 16 самолета могат да бъдат осигурени по 80 летателни часа на пилот годишно.В становището си до депутатите Тодор Тагарев е категоричен, че включването на Института по отбрана в оценката на проекта е допринесло за решаване на част от проблемите в първоначалния вариант на потенциално нужния нов тип боен самолет.Становището на ИО съдържа предложение до ръководството на МО как да бъде определен окончателният модел за оценка на алтернативите, а именно да се отчетат всички ключови съображения, да се извърши експертно оценяване на адекватно равнище, както и да се извърши по-прецизно сравняване на алтернативите.", "date": "2017.07.27", "title": "Първоначалният вариант за избор на нов изтребител бил проблематичен"}
{"url": "https://news.bg/world/kraynodyasno-dvizhenie-prechi-na-spasyavaneto-na-migranti-v-sredizemno-more.html", "text": "Екипажът на кораб, нает от европейско крайнодясно движение с цел разстройване на операциите по спасяването на мигранти в Средиземно море, е арестуван в турската част на Кипър за трафик на хора, пише \"Гардиън\".На кораба са открити 21 азиатци.Вестник Kıbrıs Postası писа, че екипажът на C-Star е бил отведен от кораба на пристанището Фамагуста.Файка Паса, местен активист в защита на човешките права, заяви, че 9 души, включително капитана и германец, описван като \"втори капитан\", са арестувани и остават в ареста. Полицията във Фамагуста заяви, че екипажът и швейцарският собственик на кораба са се явили пред съда. Срещу тях се подготвя обвинение за разпространение на фалшиви документи.Най-малко 20 бежанци от Шри Ланка е имало на кораба.Според Ройтерс членове на движението Identarian, което иска да защити идентичността на Европа от масовата имиграция, са плавали от Италия миналата седмица в посока либийското крайбрежие с 20-те бежанци.Те са следели хуманитарните операции в акваторията.", "date": "2017.07.27", "title": "Крайнодясно движение пречи на спасяването на мигранти в Средиземно море"}
{"url": "https://news.bg/regions/kampaniya-tarsi-pomosht-za-lechenie-na-bolno-dete.html", "text": "Благотворителна кампания търси помощ за лечението на болно дете. 10-месечният Александър е с диагноза \"спинална мускулна атрофия\", тип 1.Майка му го отглежда сама в с. с. Жельо войвода, Сливенска община, тъй като бащата ги изоставя, уплашен, че трябва да гледа болно дете.За лечението на Александър в детска неврологична клиника в Милано, Италия, са необходими около 50 хил. лв. В тази сума влизат пътни разходи и започване на лечение. Семейството е успяло да закупи апаратите, които са необходими за ежедневната терапия и рехабилитация на бебето. Сега на дневен ред са средствата да заминат за Милано.Реалната цена на лечението на Александър е 750 хил. долара за първата година и всяка следваща - по 350 хил. долара. Ивелина и бебето ще търсят варианти да се установят в Италия, за да може да се включат в група за експериментално лечение.Общата сума за двата апарата е 8920 евро, чака се още един.До момента са събрани по сметката 116 714 лева. \"\", заяви Ивелина. Втори благотворителен базар в подкрепа на малкия Алекс се проведе днес в Сливен. Първият базар е бил миналия петък в градската градина. Този път средства се събираха на две места - отново до люлките и пързалките на главната алея в градския парк, както и в парк \"Юнак\", на плошадката за деца до 3 години.Още за кампанията може да научите тук:https://www.facebook.com/groups/1802353179790388/https://www.facebook.com/groups/1498774263531173/Лично с Ивелина Атанасова можете да се свържете на телефон:+359 89 889 17 66", "date": "2017.07.27", "title": "Кампания търси помощ за лечение на болно дете "}
{"url": "https://news.bg/regions/navodneniya-po-yuzhnoto-chernomorie.html", "text": "За наводнения заради обилните валежи на Южното Черноморие, съобщава Нова телевизия.В Бургас автомобили бяха наводнени на паркинга на супермаркет. Инкасо автомобил пулен с пари потъна във водата, събрала се в подлез в центъра на града. Наложило се шофьорът да изчака пожарникарите за помощ.  Канализацията не успяла да поеме огромното количество вода и шахтите се запушват. Обилни валежи имаше и в Кърджали и Севлиево.Заради силният вятър, клоните на дърветата се чупят и падат, което допълнително утежнява ситуацията.Очаква се времето в Източна България да се влоши, възможни са и градушки", "date": "2017.07.27", "title": "Наводнения по Южното Черноморие"}
{"url": "https://news.bg/int-economics/ek-razreshi-da-izpolzvame-ruski-gaz-v-proekta-balkan.html", "text": "Европейската комисия разреши България да използва руски газ в своя проект за газаразпределителен център \"Балкан\". Това съобщи енергийният министър Теменужка Петкова, цитирана от БНТ.До десет дни министерството ще обяви обществена поръчка за предварителен анализ на проекта. След като вече имаме одобрение от Европейската комисия, България може да получи руски газ по две алтернативни трасета по дъното на Черно море. През \"Турски поток\" или през \"Южен поток\".\".\", заяви Петкова. Петкова поясни, че за да получаваме газ от Русия, трябва да имаме одобрението на Москва. Все още конкретни разговори не са водени, има само предварително споразумение за доставка на гориво. Освен това Южен поток не може да бъде рестартиран преди Брюксел да излезе със заключение - дали има нарушение на еврозаконодателството.Освен с Гърция и Сърбия, страната ни планира и нова тръба с Македония.\"\", отбеляза министърът. ", "date": "2017.07.27", "title": "ЕК разреши да използваме руски газ в проекта \"Балкан\""}
{"url": "https://news.bg/int-politics/sauditska-arabiya-osadi-na-smart-14-dushi.html", "text": "Върховният съд на Саудитска Арабия потвърди смъртните присъди на 14 души. Те са били съдени по различни обвинения - от въоръжен грабеж до участие в протести срещу управляващите. От правозащитната организация \"Амнести интернешънъл\" твърдят, че Рияд не е осигурил правото на честен процес на осъдените. Не са били спазени международни изисквания. Също така личи тенденция да се използва смъртно наказание като средство за справяне с несъгласните с властта. Призовава се крал Салман да се намеси, за да отмени присъдите.Мъжете твърдят, че са били измъчвани при задържането им. Първите им присъди са били издадени на 1 юни тази година. ", "date": "2017.07.27", "title": "Саудитска Арабия осъди на смърт 14 души "}
{"url": "https://news.bg/education/mon-razdelya-izpitita-na-zrelostnitsite-v-razlichni-dati.html", "text": "Националното външно оценяване в VII клас и държавните зрелостни изпити на дванадесетокласниците да се провеждат на различни дати, предвижда Министерството на образованието и науката.Провеждането на двата изпита в различни дни ще е облекчение и за учителите, които трябва да се справят с по-сложната организация за матурите, които се провеждат на модули.Предложените дати за изпитите от националните външни оценявания са максимално късни, за да се усвои повече учебен материал, както настояват и родители, и учители. В същото време е предвиден разумен срок за проверка и оценяване на изпитните работи и за спокойно приключване на училищните дейности.По-късната дата за изпита по български език и литература от националното външно оценяване за седмокласниците дава възможност за провеждане и на държавните изпити за степен на професионална квалификация в същия ден.Министерството на образованието и науката предлага и проект на график за учебното време и за ваканциите през учебната 2017-2018 г.Графикът предвижда почивки за учениците в почти всеки месец. Ваканциите са традиционните - есенна, коледна, междусрочна и пролетна, но са малко по-дълги от ваканциите през миналата учебна година. По-дълга есенна, по-дълга коледна и по-дълга пролетна ваканция ще ползват всички ученици от I до ХI клас.Така те ще бъдат задържани по-дълго в училище и ще приключат учебните си занятия с една седмица по-късно. Промяната не увеличава броя на учебните им дни и часове, а е резултат от по-дългите почивки през годината.Създадената обществена нагласа за провеждане на държавните зрелостни изпити преди 24 май налага графикът на учебното време за учениците в ХII клас да е по-различен, като за тях ваканциите ще бъдат по-кратки от тези на останалите ученици, с изключение на междусрочната ваканция. За дванадесетокласниците тя ще е по-дълга с един ден.", "date": "2017.07.27", "title": "МОН разделя изпитита на зрелостниците в различни дати"}
{"url": "https://news.bg/regions/remontirat-zimniya-dvorets-prez-septemvri.html", "text": "През месец септември ще започнат ремонтните дейности на Зимния дворец на спорта в София, съобщиха от Министерството на младежта и спорта.Сградата и залите на Зимния дворец на спорта не са ремонтирани от изграждането на съоръжението през 80-те години на миналия век.Ремонтните дейности предвиждат да се въведат енергоефективни мерки и строително-монтажни дейности по основната и тренировъчна зала на двореца.Очаква се стойността на ремонта да възлезе на 4 млн. лв. без ДДС. Скоро ще се обяви и поръчката за избор на изпълнител на ремонтните дейности.Още през 2016 година министърът на младежта и спорта Красен Кралев заяви, че ще се намерят варианти за ремонт на най-голямото съоръжение за практикуване на зимни спортове в София.Освен, че сградата никога не е обновявана, към момента климатичната и отоплителна инсталация в Зимния дворец на спорта също не функционира ефективно. Това води до огромни загуби на енергия. Покривната част на сградата същи не е топлоизолирана, а от нея има и течове, което правило разходите за функционирането на спортния комплекс огромни.С ремонтните дейности, започващи през септември, се предвижда направата на топлоизолация и ремонт на покрива, подмяна на дограмата, топлоизолация на външните стени и подмяна на осветлението с енергоефективно. Системата за климатизация също ще бъде модернизирана.Обновяването ще включи и ремонт на фоайето и коридорите към основната и малката зала на Зимния дворец.", "date": "2017.07.27", "title": "Ремонтират Зимния дворец през септември"}
{"url": "https://news.bg/world/rokadi-v-shvedskiya-kabinet-zaradi-skandal.html", "text": "Шведският премиер Стефан Льовен направи рокади в кабинета и замени двама министри заради скандал, свързан с изтичане на чувствителна информация, информира Ройтерс.С хода той ще се опита да избегне по-драстичния вариант - свикване на предсрочни избори.Министър-председателят пожертва министрите на вътрешните работи и на инфраструктура вместо да поиска предсрочни избори повече от година преди официалния вот.Но той запази военния си министър, отхвърляйки призива на опозиционните партии, които призоваха за уволняване на тримата министри.\"Трябва да поема отговорност за страната. Няма да е в полза Швеция да влезе в политическа криза\", каза Льовен на пресконференция, позовавайки се на многото предизвикателства пред скандинавската страна и ЕС, включително Брекзит.Опозиционните християндемократи и крайнодясната Шведски демократи обявиха, че ще искат вот на недоверие срещу военния министър Петер Хултквист.Ако опозицията спечели вота, това може да доведе до сваляне на ляво-зеленото правителство на Льовен и свикване на евентуални предсрочни избори.\"Аз ще се занимавам с това, ако и когато се случи\", поясни премиерът относно вота на недоверие. Той посъветва опозицията да помисли добре преди да предприеме тази стъпка, тъй като това е отговорност, която трябва да поеме.Скандалът е свързан със съхранението на информация според споразумение от 2015 г. между Шведската транспортна агенция и IBM Швеция. Льовен призна в понеделник, че страната и гражданите са били изложени на риск от потенциално изтичане на чувствителна информация.Някои от достъпните данни извън Швеция са свързани с регистрационни номера на превозвани средства по земя, въздух и вода в скандинавската страна.", "date": "2017.07.27", "title": "Рокади в шведския кабинет заради скандал"}
{"url": "https://news.bg/weather/zhalt-kod-za-valezhi-i-gramotevitsi-v-5-oblasti-u-nas.html", "text": "Жълт код за валежи е обявен за 5 области у нас, съобщават от НИМХ на БАН. Той е в сила за областите Бургас, Варна, Добрич, Силистра и Шумен. През нощта срещу петък се очакват краткотрайни интензивни валежи с количества до около 20 л/кв.м. В областите Добрич и Варна се очаква силен вятър над морето. Вятърът ще се усили от запад-северозапад до 12 м/сек. (6 бала по Бофорт). Поривите на вятъра ще са 15-20 м/сек.Максималните температури ще са между 24 и 30 градуса. Припомняме, че и днес валежите ", "date": "2017.07.27", "title": "Жълт код за валежи и гръмотевици в 5 области у нас "}
{"url": "https://news.bg/world/siriyskite-kyurdi-osvobodiha-polovinata-ot-rakka.html", "text": "Подкрепяните от САЩ сирийски бойци превзеха почти половината от град Ракка - последният бастион на ДАЕШ (\"Ислямска държава\") в Сирия, но настъплението към останалата част от населението място е забавено заради многото поставени от джихадистите бомби, както и заради предприета контраофанзива.Това съобщиха говорител и активистка организация.Операцията на Сирийските демократични сили започна на 6 юни. Те са подкрепени от самолети на американската коалиция, както и от американски военни инструктури. Оттогава сирийските сили са напреднали в източно и западно направление, достигайки до старата част на Ракка.Поражение на ДАЕШ в Ракка би било голяма загуба за екстремистката организация, която по-рано този месец изгуби Мосул.Говорител на кюрдските сили заяви пред медията, че настъплението е забавено заради многото разположени бомби от джихадистите. Докато все повече екстремисти се предават, те увеличават самоубийствените атаки, добави представителят.Според кюрдите терористите използват жителите на града като човешки щит.Сирийските демократични сили контролират 45% от Ракка, напълно освободени са 8 квартала.Сирийският център за наблюдение на човешките права също обяви, че бойците са поели контрол върху половината от Ракка.Десетки хиляди хора остават заклещени в града.Междувременно от центъра разкриха, че 29 души, включително 8 деца, са убити при въздушен удар в сряда.", "date": "2017.07.27", "title": "Сирийските кюрди освободиха половината от Ракка"}
{"url": "https://news.bg/world/vasiliy-nebenzya-e-noviyat-poslanik-na-rusiya-v-oon.html", "text": "Василий Небензя, бившият заместник-министър на външните работи на Русия, е назначен за постоянен представител на Руската федерация в ООН и Съвета за сигурност на ООН. Това става ясно от указ на Кремъл, цитиран от руски медии.С друг указ на президента Владимир Путин, публикуван на сайта на Кремъл, Небензя е освободен от поста си на заместник-министър на външните работи.Още през май беше обявено, че Небензя е кандидат за поста на руски посланик в ООН.Припомня се, че бившият руски посланик в ООН Виталий Чуркин, който заемаше длъжността от 2006 г., почина през февруари ден преди да навърши 65 г. Заместникът му Владимир Сафранков изпълняваше длъжността на посланик на страната в ООН.Небензя е дипломат от кариерата. Той е роден през 1962 г. Владее английски и испански език. От 1996 до 2000 г. работи като съветник в руската постоянна мисия в ООН в Ню Йорк. От 2006 до 2012 г. е заместник-посланик на Русия в ООН в Женева, а от 2013 г. заема длъжността заместник-министър на външните работи.", "date": "2017.07.27", "title": "Василий Небензя е новият посланик на Русия в ООН"}
{"url": "https://news.bg/world/es-da-prekrati-dvoynite-standarti-za-hranite-zove-rumaniya.html", "text": "Румъния призова ЕС да сложи край на \"двойните стандарти\" по отношение на храните в общността.Държавите от Централна и Източна Европа се оплакват, че компаниите продават различни хранителни продукти с идентични етикети в източната и западната част на съюза.Практиката е законна в ЕС, докато съдържанието на продуктите изрично е отбелязано на етикетите.Но властите в Полша, Чехия, Словакия, Унгария и България атакуват няколко световни вериги за производство на храни, че използват вратичка, за да продават стоки с по-ниско качество в държавите от Централна и Източна Европа.Земеделският министър на Румъния Петре Дая заяви пред журналисти, че разследване е показало, че 9 от 29 продавани продукта в Белгия, Холандия и Германия \"са различни в Румъния от Запада\". Установено е, че има различно съдържание калории в някои видове консерви с риба, пастет и продукти със свинско.Министърът добави, че Букурещ ще настоява Европейската комисия да ускори регулаторните процедури, така че да бъдат създадени инструменти за оценка на подобни двойни стандарти по всяко време и във всяка страна члена.", "date": "2017.07.27", "title": "ЕС да прекрати „двойните стандарти” за храните зове Румъния"}
{"url": "https://news.bg/crime/ne-udalzhiha-deynostta-na-vremennata-komisiya-za-ndk.html", "text": "Депутатите не удължиха дейността на временната комисия за проучване на фактите и обстоятелствата около казуса с НДК. Народното събрание прие доклада на временната комисия по казуса с НДК със 105 гласа \"за\", \"против\"- 91.Тома Биков обвини левицата, че искат да протакат и да използват случилото се като политическа сцена. По думите му е факт, че г-н Мирослав Боршош е бил уволнен по време на сегашното правителство, че именно тогава е изготвен и доклад за НДК, на базата на който Прокуратурата повдигна обвинение към изпълнителния директор.\"Ще припомня вторият политически факт, тази комисия беше създадена с нашите гласове. Ние нямаме притеснение\", категоричен бе Биков. Той подчерта, че в ГЕРБ политическата отговорност се носи персонално, а не колективно. Той заяви, че колегите му от БСП мерят с двоен аршин. Относно промяната в решението на Борисов, Биков визира излязлото становище на интелигенцията и културтрегерите, защитаващо Боршош.По думите на Биков, ако бъде удължен срока на работа на комисията  - септември, октомври, ноември, декември ще продължава НС да се занимава с плочките, с тоалетните в НДК.  Прокуратурата се занимава с това, коментира Биков. Той не скри скептицизма си около готовността на БСП по темата за председателството на ЕС да търсят национален консенсус. Относно дейността на комисията Биков отсече, че няма какво повече да се прави. Нямаме намерение да участваме в сценария, който сте подготвили, категоричен бе той.", "date": "2017.07.27", "title": "Не удължиха дейността на временната комисия за НДК"}
{"url": "https://news.bg/world/malka-veroyatnost-prez-oktomvri-london-i-bryuksel-da-zapochnat-pregovori-za-badeshtite-otnosheniya.html", "text": "Все по-малка е вероятността през октомври да започнат преговорите между Великобритания и ЕС за бъдещите отношения. Главният преговарящ от страна на ЕС Мишел Барние е заявил, че това се дължи на липсата на напредък в преговорите за Брекзит.Това съобщиха представители на съюза, цитирани от Ройтерс.В сряда Барние е провел среща с посланиците на 27-те страни членки, които ще останат в ЕС след напускането на Великобритания през март 2019 г. за резултатите от проведените този месец преговори за Брекзит.\"\", изтъкна източник от ЕС, запознат с преговорите.По-рано Барние изрази надежда, че до октомври може да бъде постигнат значителен напредък по ключовите въпроси за Брекзит - уреждане на финансовите задължения, правата на гражданите и решение за границата между Северна Ирландия и Ирландия.Това би позволило лидерите на ЕС дадат официално си одобрение за започване на преговори с Лондон по основните аспекти в отношенията след Брекзит. Великобритания иска колкото е възможно по-скоро да започнат тези преговори, тъй като ще бъде в полза на бизнеса.Но двете страни не са постигнали напредък по финансовия въпрос с изключение на най-общо допускане от страна на Лондон, че дължи пари на ЕС. Почти никакъв прогрес не е постигнат по другите казуси.Представители на ЕС обявиха, че е трудно да се постигне напредък не защото Великобритания отправя неприемливи искания, а защото няма позиция като цяло по много от въпросите.\"\", каза втори източник от ЕС.\"\", добави източникът.Според медии ЕС иска Великобритания да плати около 60 милиарда евро.\", подчерта трети източник.\"\", отбеляза представителят.Дипломати заявиха, че по въпроса за Ирландия разговорите не са достигнали по-далеч от позициите, които вече са представени в публичността.\"\", разкри четвърти източник пред агенцията.Следващият кръг преговори е заплануван за края на август.", "date": "2017.07.27", "title": "Малка вероятност през октомври Лондон и Брюксел да започнат преговори за бъдещите отношения"}
{"url": "https://news.bg/politics/ndk-razbuni-duhovete-v-parlamenta.html", "text": "Поводът за горещия дебат в зала е искането на левицата за това дейността на временната комисия за проучване на фактите и обстоятелствата около НДК да бъде удължена до края на месец септември.Заместник-председателят на ПГ на \"БСП за България\" Жельо Бойчев изтъкна, че от доклада на комисията става ясно, че от преведените 17 млн. лв. с решение на МС - 3, 569 млн. лв. са похарчени нецелесъобразно, тоест не за нуждите на българското председателство.Бойчев посочи, че според доклада на външния одитор проведените обществени поръчки са опорочени, строителните работи са извършвани без инвеститорски и строителен контрол. По думите му не на последно място е натрупано критично закъснение по всички дейности за НДК. Бойчев цитира изказване на един от членовете на Съвета на директорите, че Мирослав Боршош създавал впечатление, че от него зависи провеждането на българското председателство.Зам.-председателят на парламентарната група продължи да настоява за изслушване на министър-председателя Бойко Борисов във връзка с казуса около уволняването на Мирослав Боршош и след това оставянето му на поста. Бойчев обвини колегите си депутати от ГЕРБ, че с гласуването си са отказали премиерът да бъде изслушан от комисията.От левицата поискаха доклада с който г-н Борисов разпорежда на Инспектората на МС да провери случващото се в НДК, както и съдебно счетоводната експертиза - без тези доклади няма как комисията да свърши своята работа. Бойчев настоя, че с подкрепата на решението за удължаване срока на работата на комисията от ГЕРБ ще могат да покажат, че са искрени в желанието си да се разграничат от модела НДК.Диана Йорданова, председател на временната комисия фокусира вниманието върху внушенията, направени от колегите й от левицата. Тя посочи, че от предоставените документи става ясно, че въпросните 3 млн. лв. са изхарчени за други разходи и посочи, че одобрението на извънредните разходи е станало по времето на Деница Златева. Йорданова изтъкна още един факт, че одиторите са изразили съмнение дали посочените цифри отговарят на действителното състояние.Жельо Бойчев контраатакува като изтъкна, че Йорданова манипулира залата с така изложените факти. Диана Йорданова се учуди, че изнасянето на факти може да се тълкува от левицата като манипулация.Бойчев посочи, че по времето на г-жа Златева не са били одобрявани, провеждани и разписвани никакви обществени поръчки. Това, което вие цитирате е доклад на междуведомствената група, който установява дефицитът и описва по пера необходимите средства. Той е изпратен на Деница Златева и тя го предоставя на министър Лиляна Павлова, уточни Бойчев.Атанас Костадинов от БСП коментира, че искат удължаване срока на работа на комисията, защото на практика е свършена половината работа. Той посочи, че 17 млн. лв. са отпуснати с решение на МС - което по думите му е факт, обаче неизвестни оставали кои обстоятелства карат министрите Дончев и Горанов да \"излеят парите на НДК\", като няколко дена след това са започнали разплащания за 400 и 500 хиляди лв. безконтролно и то за дейности, несвързани с българското председателство.Павел Шопов констатира, че интересът по темата започва да клони към нулата. Той посочи, че Мирослав Боршош е кадър от \"славното златно костово поколение\".Румен Гечев, каза , че нямало никакви съмнения, че наесен следва \"вот на недоверие и оставка\".Снежана Дукова се обърна към Гечев с думите, че комисията, безспорно е свършила изключително много работа и изпълнила своите ангажименти. \"Тази демагогия, която изнасяте от трибуната няма да ви бъде спестена\", контрира Дукова. Тя бе категорична, че в амплоато на левицата е да търсят разделителни линии, а кредото им е да губят енергия в политически битки.\"Много неподходящ ментор сте\", обърна се Дукова, визирайки въпроса за злоупотребата със средства. \"Няма да отклоните пътя на България от евро-европейската й интеграция\", категорична бе тя. НДК е институция, НДК не е само за европредседателството. НДК е за целия български народ, заяви Дукова.Гечев не остана длъжен като каза: \"Към тези, които окрадоха милиони, правя следната препоръка - с вдигнати ръце да отидат към най-близкото поделение на МВР!\".Велислава Кръстева от ДПС посочи, че пускането на голямата плътна завеса отговаряло на театралните изисквания, но до някъде.Тя цитира любимият и на премиера Борисов театрален постулат на Станиславски, че когато в началото на спектакъла на стената виси пушка, то до края тя трябва да гръмне. Тя бе категорична, че от ГЕРБ няма как да избягат от истината, свързана с НДК.Тя се спря на няколко факта - НДК получило 17 млн. за председателство, неизвестно е за какво са били използвани. \"Аферата НДК стои на европейския имидж на България\", посочи Кръстева. \"Известно е, че върху Боршош има чадър, неизвестно остава великанското търпение на вашия премиер\", коментира още тя. Кръстева завърши с историята на Христофор Колумб, който, когато е тръгнал не е знаел къде отива, когато е стигнал - не е знаел къде се намира, а когато се е върнал не е знаел къде е бил.", "date": "2017.07.27", "title": "НДК разбуни духовете в парламента"}
{"url": "https://news.bg/finance/zasilvame-targovskite-otnosheniya-s-arzhentina.html", "text": "България ще засили търговско-икономическите си отношения с Аржентина. Това стана ясно по време на среща на министъра на икономиката Емил Караниколов с посланика на Аржентина у нас Алберто Труеба.На срещата Караниколов посочи, че България отдава голямо значение на търговските отношения с Аржентина, като страна с благоприятно стратегическо разположение, значителни природни ресурси и сред страните с водеща роля в Латинска Америка. \"Считам, че трябва да продължим действията си за задълбочаване на тези отношения\", допълни министърът.По думите на Караниколов съществува потенциал за привличане на аржентински инвестиции в България. Имало възможност и български предприятия да стъпят на аржентинския пазар. За целта министърът предложи да се организира съвместен бизнес форум, на който фирми от двете страни да се запознаят със съществуващите възможности за бизнес.В хода на срещата двамата обсъдиха и предстоящата ХІ-та Министерска конференция на Световната търговска организация (MC11), която ще се проведе в Буенос Айрес, Аржентина, през месец декември 2017 година.Само за миналата година стокообменът между България и Аржентина се е увеличил с 26.51% спрямо 2015 година и възлиза на 27.2 млн. щатски долара.Спрямо 2015 година през изминалата година износът ни за Аржентина отбелязва ръст от 35.42%. За същия период ръст бележи и вносът от Аржентина към България - с 24.58%.", "date": "2017.07.27", "title": "Засилваме търговските отношения с Аржентина"}
{"url": "https://news.bg/world/ne-mozhe-edin-i-sashti-shokolad-v-avstriya-i-slovakiya-da-e-s-razlichno-kachestvo-vazmuten-fitso-pred-yunker.html", "text": "Премиерът на Словакия Роберт Фицо атакува ЕС за качеството на храните в магазините в страната му, призовавайки Европейската комисия да предприеме действия за прекратяване продажбата на храна с ниско качество в Централна и Източна Европа, информира АП.Румъния, Полша, Чехия, Словакия, Унгария и България атакуват няколко световни вериги за производство на храни, че използват вратичка, за да продават стоки с по-ниско качество в държавите от Централна и Източна Европа в сравнение с държавите в западната част на Стария континент.Букурещ призова ЕК да прекрати двойните стандарти на ЕС.По време на среща с президента на комисията Жан-Клюд Юнкер Фицо подчерта, че проблемът обхваща от ниското качество на месото и шоколада до препарати за миене с по-малко количество на активни съставки.\"\", оплака се той.Юнкер нарече практиката \"неприемлива\" и добави, че скоро комисията ще излезе с насоки, за да помогне на националните правителства да прилагат директивите на ЕС за защита на потребителите.", "date": "2017.07.27", "title": "Не може един и същи шоколад в Австрия и Словакия да е с различно качество, възмутен Фицо пред Юнкер"}
{"url": "https://news.bg/crime/sadyat-mladezh-ubil-velosipedist-na-am-hemus.html", "text": "Окръжната прокуратура във Варна внесе в съда обвинителен акт спрямо 20-годишен младеж, блъснал велосипедист на АМ \"Хемус\".По случая е установено, че на 2 август 2014 година подсъдимият Николай Н., който тогава бил на 20 години, навлязъл в аварийната лента на АМ \"Хемус\" в посока Варна. Младежът шофирал в аварийната лента без да има необходимост за това. Той застигнал 67-годишния велосипедист, при което последвал сблъсък.Вследствие на удара велосипедистът бил изхвърлен от пътното платно, а Николай Н. продължил да шофира с автомобила си. Младежът карал със скорост около 100 км/ч.Пострадалият мъж бил транспортиран в болница. Малко след това мъжът починал вследствие на тежка комбинирана травма на гърдите и корема, разкъсване на черния дроб и последвал кръвоизлив в коремната кухина.По делото са назначавани няколко експертизи.Година след инцидента експерт от тройната автотехническа експертиза се отказал от заключението си, че ударът на автомобила в колелото е бил в аварийната лента. Поради това Окръжната прокуратура във Варна назначила и втора експертиза, която установила къде и как автомобилът на подсъдимия е застигнал велосипедиста.Делото срещу Николай Н. е насрочено за разглеждане във Варненския окръжен съд в края на месец септември 2017 година. За извършеното от него деяние законът предвижда наказаните \"лишаване от свобода\" за срок от 2 до 6 години.", "date": "2017.07.27", "title": "Съдят младеж, убил велосипедист на АМ \"Хемус\""}
{"url": "https://news.bg/world/yaponskiyat-voenen-ministar-podava-ostavka.html", "text": "Японският военен министър Томоми Инада ще подаде оставка, съобщава обществената телевизия NHK.Тя подава оставка след серия от грешки, гафове и подозрения, че е прикрила някои неща. Според критици тя е допринесла за намаляване обществената подкрепа за премиера Шиндзо Абе.Инада, която преди време беше спрягана като наследник на Абе, се очаква да бъде сменена като част от рокади в кабинета през следващия месец.През март министърът започна разследване след разкриване на медийна информация, че представители на ведомството са се опитали да скрият данни, показващи влошаване на ситуацията със сигурността в Южен Судан, където японски войници участват в мироопазваща мисия на ООН. Тя отрича информацията, че е замесена в прикриването.", "date": "2017.07.27", "title": "Японският военен министър подава оставка"}
{"url": "https://news.bg/society/balgariya-e-izpravena-pred-demografska-katastrofa-1.html", "text": "Напусналите след 89-та година българи по различни статистики са между 2,7 и 3,5 млн. души, което е катастрофално. Това каза председателят на Държавната агенция за българите в чужбина Петър Харалампиев по време на кръгла маса на тема \"За ускорен репродуктивен демографски ръст\".Кръглата маса събра представители на правителство и бизнес за определяне на мерки за привличане на младите българи в работоспособна възраст за връщането им в България. Харалампиев посочи, че голяма част от тези хора са създали свои семейства и техните деца продължават да живеят извън България.По различни статистики в страните от ЕС има 30 000 български студенти. Стотици хиляди пък са трудовите мигранти, отчете Харалампиев. Освен това той визира необходимостта от усилия за привличане на българите от традиционните български диаспори в Македония, Украйна, Западните покрайнини.Харалампиев бе категоричен, че това пред което сме изправени е близка демографска катастрофа и затова били необходими усилията на всички.Заместник-министърът на труда и социалната политика д-р Султанка Петрова заяви, че за първа година от 27 години на преход, правителството на Бойко Борисов поставя като приоритет в своята работа демографската политика. По думите й през годините на преход тази тема е била използвана само предизборно.Султанка Петрова заяви, че за да бъде възродена България имало два начин - единият е да възвърнем българските ценности и култура. Другият начин бил разработването на демографски политики.\"Възраждането на България трябва да бъде цел на всеки един от нас\", каза д-р Петрова. По думите й е необходимо да бъдат разгледани и българската идентичност, устоите на българското семейство.Като добри модели заместник-министърът на труда и социалната политика отчете провеждащите се срещи между български работодателски организации и български младежи, които се обучават в страни от ЕС. Тя посочи, че между 20-30 млади професионално подготвени хора се връщат в България всяка година.", "date": "2017.07.27", "title": "България е изправена пред демографска катастрофа"}
{"url": "https://news.bg/world/velikobritaniya-izprashta-boen-korab-v-yuzhnokitaysko-more.html", "text": "Великобритания планира да изпрати кораб в спорното Южнокитайско море през следващата година, за да участва в ученията, свързани със защита свободното корабоплаване. Това заяви военният министър на Обединеното кралство Майкъл Фалън, цитиран от Ройтерс.Това решение най-вероятно ще ядоса Китай, който има претенции към почти цялата акватория. Бруней, Малайзия, Филипините, Тайван и Виетнам също имат претенции.Великобритания увеличи присъствието си в акваторията след изпращането на четири бойни самолета за съвместни учения с Япония миналата година, добави той.\"\", каза Фалън пред Ройтерс.\"\", добави министърът.Присъствието на британски боен кораб може да доведе до увеличаване на напрежението в региона.", "date": "2017.07.27", "title": "Великобритания изпраща боен кораб в Южнокитайско море"}
{"url": "https://news.bg/politics/dokladat-za-ndk-geyt-napravi-deputatite-katadzhii.html", "text": "Депутатите подхванаха доклада на временната комисия за НДК. Изморени от работата си досега обаче законотворците масово започнаха да напускат зала, докато председателят на комисията Дияна Йорданова четеше констатациите.С такова движение можем и катаджии да станем, вметна председателстващият заседанието Цвета Караянчева. Докладът препоръчва Сметната палата да направи одит на управлението на двореца.Докладът се оказа твърде обстоен и за нервите на Цвета Караянчева и тя попита дълго ли ще продължи четенето. Дияна Йорданова я попари и обеща продължително представяне на констатациите. Бързането не води до нищо добро, коментира герберката.Цвета Караянчева даде почивка, за да се запасят депутатите със сили за споровете. Очаквайте подробности.Припомняме, че бившият шеф на НДК Мирослав Боршош не дойде на временната комисия за НДК гейт. Обяснение той даде в профила си в социалната мрежа. Някои от членовете на комисията си позволиха преднамерени и крайни изказвания много преди аз да бъда изслушан в комисията, пише Боршош.Той се съмнява в безпристрастността на комисията. \"Комисията започна своята работа на 6 юли, проведе само четири заседания в рамките на 21 днипо казус и обстоятелства, изискващи разглеждането на огромен обем документи и запознаването с множество факти и гледни точки. Смятам, че решенията, взети в такива кратки срокове и в условията на медиен натиск, не могат да бъдат безпристрастни и обективни\", посочва Боршош.", "date": "2017.07.27", "title": "Докладът за НДК гейт направи депутатите \"катаджии\""}
{"url": "https://news.bg/regions/narusheniya-pri-izgrazhdaneto-na-depoto-za-otpadatsi-v-selo-stozher.html", "text": "Министерството на финансите ще удържи сумата от 850 хил. лв. от капиталовите разходи на община Добрич заради нарушения при изграждането на депото за отпадъци в село Стожер. Това заяви пред БНР кметът на общината Йордан Йорданов.По думите на Йорданов глобата налагала да бъдат промени условията по кредита, който общината е изтеглила, за да съфинансира водния цикъл и изграждането на система за видеонаблюдение в областния град.Припомняме, преди две седмици бившият депутат от Добрич  обяви, че се очаква голяма част от санкцията за депото в Стожер да бъде опростена. Продължава диалогът с Министерството на околната среда и водите по въпроса.", "date": "2017.07.27", "title": "Нарушения при изграждането на депото за отпадъци в село Стожер"}
{"url": "https://news.bg/politics/volya-razkri-amneziyata-na-deputatite-v-44-ns.html", "text": "Политическа партия \"Воля\" отчете своите първи сто дни в законодателния орган. Лидерът на партията Веселин Марешки не присъства на изложението на депутатите си.По време на отчета Гергана Стефанова изтъкна, че \"Воля\" е единствената нова партия в 44 НС, а депутатите са дебютанти.В парламента се работи изключително бавно и мудно, недоволна е Стефанова.Управляващите нямали ясна стратегия, идея и визия за дългосрочното развитие на България, отсече депутатката.По думите на Стефанова очакванията на партията били за по-активна работа, а законите сега се правели на парче. Според нея кандидат депутатите получавали амнезия, след като престъпят прага на парламента. Те забравяли предизборните си обещания.От \"Воля\" са недоволни от споровете комунисти-антикомунисти между ГЕРБ и БСП. Управляващите не търсели разговори с останалите партии. За нас това е загубено време, отчете Стефанова за работата на парламента.Иначе партията била активна в дейността си, депутатите от \"Воля\" бързо навлезли в работата, а партията спазила обещанието си да бъде прожектора в НС и да осветява лобистките закони.\"Воля в 44 НС се представи доста достойно\", доволна е Гергана Стефанова. И занапред партията ще подкрепя всички добри идеи и се готви за особена активност при бюджет 2018. \"Всички трябва да запретнем ръкави\", смята Гергана Стефанова.Воля няма да стои мирно и тихичко и няма да е безлична група, заканиха се от партията на Марешки. Те отчетоха, че имат внесени 8 законопроекта, една поправка в закон и едно предложение за промяна в Конституцията за тези първи сто дни.", "date": "2017.07.27", "title": "\"Воля\" разкри амнезията на депутатите в 44 НС"}
{"url": "https://news.bg/regions/obnovyavat-ploshtada-pred-hram-sveta-sofiya.html", "text": "След като бяха отстранени авариите на топлопровода в района на площада пред храм \"Света София\", районът ще бъде ремонтиран и възстановен, информира Столична община.Очаква се ремонтът да продължи до средата на месец септември.В хода на ремонтните дейности ще се укрепи основата върху компрометирания участък над авариралия топлопровод. За възстановяването на района се предвижда и полагането на нова настилка върху целия площад. Ще се извърши ремонт и на стълбите пред храма.Обновяването на площада ще се извърши на два етапа, за да не бъде спиран достъпа до храма \"Света София\".Дейностите ще е извършват от екипи на \"Топлофикация\" АД.", "date": "2017.07.27", "title": "Обновяват площада пред храм „Света София”"}
{"url": "https://news.bg/politics/borisov-da-poiska-vot-na-doverie-ot-patriotite-nastoyava-ninova.html", "text": "\"Г-н Борисов да си поиска вот на доверие от коалиционните партньори след като днес го бламираха за избора на зам.-председатели на Комисията за финансов надзор.\" Това каза лидерът на БСП Корнелия Нинова при представянето на отчета на парламентарната група за изминалия сезон.Нинова констатира, че днес се проявило първото сериозно пропукване между коалиционните партньори - Обединени патриоти и ГЕРБ. \"Днес управляващото мнозинство се разцепи сериозно, по сериозна тема\", отбеляза Нинова.Припомняме днес патриотите не подкрепиха предложенията на ГЕРБ за състав на КФН. Нинова разтълкува това като сериозна симптоматика за напрежение в правителството. Освен това тя прибави битката на лобитата, взаимните обвинения и вътрешнопартийното напрежение като мотив Борисов да поиска от коалиционните си партньори вот на доверие.Относно най-силното оръжие на опозицията - вотът на недоверие, Нинова успокои, че на този етап вот на недоверие все още не са обсъждали нито политическите органи на партията, нито в парламентарната група.Относно квотното разпределение при избора на членове във ВСС на партиен принцип, Нинова отсече: \"Против сме тези квотни разпределения, ние сме парламентарната група, която на практика го показа\".По думите ѝ БСП единствена е предложила повече - максимум кандидати като е внесла шест предложения, високопрофесионални и достойни кандидатури. \"Нашето поведение и в това отношение е различно от статуквото и досегашната практика\", коментира тя и допълни, че в това отношение от левицата са дали повод за промяна в досегашната практика за избирането на квотен принцип на висши магистрати.", "date": "2017.07.27", "title": "Борисов да поиска вот на доверие от патриотите, настоява Нинова"}
{"url": "https://news.bg/world/palestintsite-likuvat-sled-kapitulatsiyata-na-izrael.html", "text": "Палестинците ликуват, след като Израел през миналата нощ отмени всички нови мерки за сигурност около джамията \"Ал Акса\" в Йерусалим след протести и сблъсъци, съобщават Ройтерс и АП.Тази сутрин палестинци се събраха, за да отпразнуват решението на еврейската държава.Историческата джамия, Храмовият хълм за евреите, в Стария град в Йерусалим беше център на израелско-палестински конфликт през последните две седмици, при който загинаха палестинци и израелци.Напрежението се увеличи след нападение на 14 юли в района, където двама израелски полицаи и трима палестинци бяха убити. Първоначално властите затвориха достъпа до джамията за петъчните молитви миналата седмица. Важно е да се отбележи, че Израел затвори свещеното място за молитви за първи път от десетилетия. Впоследствие еврейската държава отвори обекта, но наложи нови мерки за сигурност, позволявайки само на мъжете над 50 г. и на жените да се молят в Стария град, но задължително преминаване през метал детектори и претърсване.Палестинците нарекоха петък \"ден на гнева\", след като премиерът Бенямин Нетаняху обяви, че метал детекторите няма да бъдат премахнати. В петък и събота избухна насилие, при което загинаха трима израелци и четирима палестинци, което принуди Съвета за сигурност на ООН да свика извънредна среща в понеделник.След като първоначално отказа да отмени мерките, Израел обяви във вторник, че маха метал детекторите от Стария град, но палестинците отхвърлиха мерките, искайки пълно връщане към статуквото от преди 14 юли. Много мюсюлмани се молеха на улиците.Обаче миналата нощ израелски работници започнаха да премахват охранителните камери и метални ограждания около джамията.Свидетели съобщават, че израелците са премахнали всичко, а след това палестинците са започнали да ликуват.Високопоставен представител от правителството на Нетаняху разкритикува решението да се отменят мерките за сигурност.Нафтали Бенет, лидерът на партия \"Еврейски дом\", предупреди, че капитулацията на Израел може да доведе до още насилие.Първоначално мюсюлманските лидери в Йерусалим призоваха вярващите да продължат бойкота, но впослествие призоваха да се върнат в джамията и да се молят.Те проведоха среща след решението на Израел.Палестинската групировка \"Хамас\" приветства \"историческата победа\" срещу еврейската страна.", "date": "2017.07.27", "title": "Палестинците ликуват след „капитулацията” на Израел"}
{"url": "https://news.bg/regions/katastrofa-ogranichava-dvizhenieto-po-am-struma-v-posoka-sofiya.html", "text": "Движението по АМ \"Струма\" в посока София е ограничено заради пътнотранспортно произшествие.Катастрофата е възникнала в района на тунела при Дупница, при 53-и километър, в платното за движение в посока София.Преминаването се осъществява в едната пътна лента.", "date": "2017.07.27", "title": "Катастрофа ограничава движението по АМ \"Струма\" в посока София"}
{"url": "https://news.bg/politics/seriozniyat-debat-za-dogovora-s-makedoniya-predstoi-spored-vigenin.html", "text": "\"Оценяваме положително факта, че двете правителства стигнаха на финала на преговорите.\" Това каза Кристиан Вигенин относно  при отчета на парламентарната група за свършеното в този сезон.Припомняме, решението за подписването на договора за добросъседство с Македония бе взето при официалното посещението на премиера Зоран Заев в България и срещата му с Бойко Борисов.  на сайта на Министерство на външните работи.Вигенин отбеляза, че сериозният дебат по съдържанието на договора ще бъде, когато той бъде внесен за ратификация в Народното събрание. Вигенин оцени като важен инструмент готвената от Народното събрание декларация по повод договора и предстоящото посещение на премиера Бойко Борисов в Македония на 2-ри август. \"Тази обща декларация ще бъде успешна за неговото посещение там\", допълни Вигенин.", "date": "2017.07.27", "title": "Сериозният дебат за договора с Македония предстои според Вигенин"}
{"url": "https://news.bg/crime/dans-otne-dostapa-do-klasifitsirana-informatsiya-na-gatev.html", "text": "ДАНС отне достъпът до класифицирана информация на Георги Гатев - зам.-председателя на Националното бюро за СРС, съобщава БНР.Мотивите на Държавната агенция \"Национална сигурност\" са, че Гатев е ненадежден и неспособен да опазва информация.Георги Гатев ще обжалва искането на ДАНС в Държавната комисия за сигурност на информацията (ДКСИ).След като проведе самостоятелно разследване ДКСИ ще се произнесе. Ако службата потвърди решението, Гатев може да обжалва пред ВАС. Припомняме, че преди три дни, на 24 юли в звено \"Антикорупция\" на Софийска градска прокуратура пристигна сигнал от Държавна агенция \"Национална сигурност\", че зам,-председателят на Националното бюро за контрол на специалните разузнавателни средства (НБКСРС) нарушава служебните си задължения.Гатев се срещал в заведение с обвиняем магистрат и му е помагал да подаде заявления, съветвал го е относно съдържанието на тези заявления, а дори и лично е подавал заявления - това става ясно от подаденият до прокуратурата сигнал. ", "date": "2017.07.27", "title": "ДАНС отне достъпа до класифицирана информация на Гатев"}
{"url": "https://news.bg/politics/sas-skandal-zapochna-debatat-za-dogovora-za-dobrosasedstvo.html", "text": "Парламентът подхвана договора за добросъседство с Македония. Той оценява положително усилията на правителствата на България и Македония за финализиране на преговорите по  и очаква подписването да бъде осъществено в съответствие с предварителните договорености между двете страни.Текстът изразява готовност да стартира ратификационните процедури в най-кратък срок след подписването му. Според него се очаква Договорът да постави на стабилна, принципна и прагматична основа отношенията между двете държави и да бъде от пряка полза за техните граждани.Текстът гласи още: \"Предлага Министерския съвет да внася в Народното събрание ежегоден доклад за изпълнението на Договора, след неговото подписване, ратификация и влизането му в сила\".Дискусиите започнаха със скандал. Левицата поиска Бойко Борисов да дойде в парламента за дебатите. Ще бъде взривено постигнатото съгласие, заяви лидерът на БСП Корнелия Нинова. Виновен за това ще е българският министър-председател заради неуважението към Българския парламент, подчерта тя.Нинова заяви, че ако Борисов не дойде, тя ще оттегли подписа си от подкрепата си за текста, с който НС дава съгласие за подписване на договора. Цветан Цветанов я попари и подчерта, че премиерът вече идвал към НС. Нинова се ядоса, че два пъти питала дали Борисов ще дойде в НС, а Цветанов й казал, че няма да присъства. Малко по-късно и премиерът дойде в парламента.Играехме си на сърдитко Петко с Македония, подчерта лидерът на Атака Волен Сидеров. Той си спомни битието си на журналист във вестник Демокрация, когато през 1992 година запазил място за заглавието \"България призна Македония\". До днешния ден през тези 25 години, по мнението му много неща сме пропуснали в отношенията си с Македония. Сега той очаква засилен диалог.", "date": "2017.07.27", "title": "Със скандал започна дебатът за Договора за добросъседство"}
{"url": "https://news.bg/regions/dvizhenieto-po-am-trakiya-e-vazstanoveno-1.html", "text": "Приключи демонтирането на пешеходния мост (параселка) над АМ \"Тракия\".Движението и в двете посоки при 42-и километър е възстановено, информира Агенция \"Пътна инфраструктура\".Припомняме, движението по АМ \"Тракия\" беше ограничено заради премахването на пешеходен мост () над магистралата. Това наложи водачите да използват обходен маршрут в посока Пловдив през отбивката за бензиностанция и мотел край магистралата.", "date": "2017.07.27", "title": "Движението по АМ \"Тракия\" е възстановено"}
{"url": "https://news.bg/world/turtsiya-s-nov-poslanik-u-nas.html", "text": "Турция с нов посланик в България, съобщават \"Хюриет\" и Анадолската агенция.Досегашният топ дипломат на Турция у нас Сюлейман Гьокче ще бъде прехвърлен в Гватемала. Новият посланик ще бъде Хасан Улусой.Роденият на 11 септември 1966 г. Улусой заема различни длъжности във външното министерство на Турция. Той е бил посланик в Нигер между 3 януари 2012 г. и 15 ноември 2014 г. От 2015 г. заема длъжността генерален директор на Дирекцията по многостранни политически въпроси. Владее английски и френски език, както и на основно ниво немски и норвежки. Женен, с едно дете.Турция сменя посланиците в десетки държави по света. Външният министър на Турция Мевлют Чавушоглу лично е започнал да уведомява посланиците. Той е уведомил 16 дипломати от списък с 30 посланици.", "date": "2017.07.27", "title": "Турция с нов посланик у нас"}
{"url": "https://news.bg/world/otneha-ukrainskoto-grazhdanstvo-na-mihail-saakashvii.html", "text": "Отнеха украинското гражданство на бившия президент на Грузия Михаил Саакашвили, обявиха от имиграционната служба на Украйна, информира БиБиСи.От службата поясняват, че украинският президент Петро Порошенко е издал указ за отнемане гражданството на Саакашвили, но не се посочва причина за решението.Бившият грузински лидер, който преди беше съюзник на Порошенко, в момента е в чужбина. Той обеща да се бори за правата си.Саакашвили получи украинско гражданство през 2015 г. и беше назначен за губернатор на Одеска област. Миналата година той подаде оставка от поста.В съобщението на имиграционната служба се пояснява, че \"според Конституцията на Украйна президентът взема решения, с които отнема украинско гражданство на базата на заключения на комисията за гражданство\".Не се посочва конкретна причина за решението, но се пояснява, че това може да бъде сторено, ако украинец се е сдобил с гражданство от друга страна или е подал фалшиви документи.Порошенко все още не е коментирал въпроса.Междувременно Саакашвили качи видео във \"Фейсбук\", заявявайки, че е бил \"жертва на същите подходи, използвани от украинските прокурори и бюрократи срещу обикновените украинци, чиито права са засегнати\"., поясни той.Саакашвили автоматично изгуби грузинското си гражданство, когато получи украинско.Във видеото бившият президент намеква, че Порошенко е сключил споразумение с властите в Тбилиси по време на посещението му в страната преди няколко дни.Саакашвили, който ръководи Грузия от 2004 до 2013 г., е обвиняван от грузинските власти в злоупотреба с власт.Миналата година той подаде оставка като губернатор на Одеса заради ширещата се корупция в Украйна.", "date": "2017.07.27", "title": "Отнеха украинското гражданство на Михаил Саакашвии"}
{"url": "https://news.bg/world/buntovnicheski-lider-se-predade-v-kongo.html", "text": "Бунтовническият лидер Нтабо Нтабеки Шека се е предал на сините каски на ООН в Конго, съобщи АП.Шека е издирван за престъпления срещу човечеството. Той се е предал в провинция Северно Киву.Шека ще бъде съден за военни престъпления. Не е известно дали това ще е началото на мирен процес в раздираната от гражданска война страна.", "date": "2017.07.27", "title": "Бунтовнически лидер се предаде в Конго"}
{"url": "https://news.bg/society/aikb-oprovergava-tvardeniya-na-sindikatite.html", "text": "АИКБ опровергава твърдения на синдикатите. Работодателите отчитат, като неверни твърдения на лидерите на КНСБ и КТ \"Подкрепа\"От няколко дни работодатели и синдикати спорят за работната заплата. И двете страни обосновават своите искания и търсят подкрепа от институции и закона. Преди няколко дни и премиера Бойко Борисов се опита да помири двете страни.Министерски съвет иска в тристранния диалог да се върне нормалният диалог. Трябвало да се сложи край на споровете и обидите. Десет остри проблема от десет години са представили работодателите на извънредна среща при премиера Бойко Борисов. Разбрали се споровете да се решават в Национален съвет за тристранно сътрудничество (НСТС).Във връзка с разпространената вчера, 26 юли 2017 година, от лидерите на КНСБ и КТ \"Подкрепа\" - г-н Пламен Димитров и г-н Димитър Манолов невярна информация относно изказвания и изрази на лидери на национално представителни работодателски организации, в частност на г-н Васил Велев, председател на УС на АИКБ, които те не са употребявали, Ви изпращаме прессъобщение с отговора на АИКБ на тези неверни твърдения.Вчера, 26 юли 2017 година, лидерите на КНСБ и КТ \"Подкрепа\" - г-н Пламен Димитров и г-н Димитър Манолов са си позволили по съвършено долнопробен и недопустим начин да сложат в устата на лидери на национално представителни работодателски организации, в частност на г-н Васил Велев, председател на УС на АИКБ, твърдения и изрази, които те не са употребявали. За да не тиражираме допълнително и излишно подобни клеветнически твърдения, ще цитираме само един абзац от изявлението на господата Димитров и Манолов:   Виж:Всеки човек, владеещ български език, разполага с възможността да изслуша цялата пресконференция и да провери доколко подобни грозни епитети са били използвани по адрес на българските работници и служители.Ето линк към звуковия файл:След прослушването му непредубеденият слушател ще се убеди, че такива неща НЕ са казвани. Безспорно, ние твърдим, че под натиска на синдикатите, включващ откровени манипулации, заплахи от типа на \"камък върху камък няма да остане\", а напоследък и нагли лъжи, у нас се провежда погрешна политика по доходите. Ние наистина твърдим, че тази политика се провежда с използването на командно-административни методи, които са приложими при плановите икономики, но не и в условията на пазарна икономика.Тази политика действително (и за това ние отдавна представяме съответните доказателства) толерира и награждава ниската квалификация и нежеланието за каквото и да е професионално усъвършенстване. И така, тази политика наистина награждава мързела и ниската квалификация и наказва трудолюбивите работници, които повишават своята квалификация и производителност.Ние наистина сме доказали със статистически данни, а не с обиди и нападки, че неквалифицираният труд у нас е опасно надценен и нямаме намерение да се отказваме от тази си гледна точка. Тя обаче по никакъв начин не представлява агресия срещу работниците или пък срещу синдикатите. Това е диагноза на една ситуация, която в редица региони и отрасли е достигнала до УРОДЛИВИ и напълно неприемливи диспропорции.Отделен въпрос е, че корупционната среда, която продължава да избуява например в сферата на инвалидните пенсии, наистина отглежда търтеи, които срещу определени рушвети получават възможността да получават пари на гърба на социално осигурителната система. Това синдикатите го знаят прекрасно, и едва ли биха го отрекли. Но това НЕ е нито обида, нито нападка към честните и трудолюбиви български работници, които носят на гърба си цяла прослойка от хитреци с фалшиви инвалидни пенсии.На пресконференцията в БТА на 24.07.2017 г. работодателските организации защитиха убедително тезата си с много аргументи и факти от официалната статистика. Безсилни пред тежестта на фактите и на истината, Пламен Димитров (не за първи път) и изненадващо за нас и г-н Димитър Манолов, прибегнаха в отговор до тиражирането на чудовищни изопачавания, които просто представляват лъжи и клевети. Както подчертахме по-горе, в това може да се убеди всеки сам, благодарение на развитието на технологиите.Ние се обръщаме персонално към г-н Пламен Димитров, като към лидер на КНСБ, но и като човек, който и преди си е позволявал грозни квалификации и вербална агресия:Спрете да нагнетявате обстановката, г-н Димитров! Лъжите, клеветите и словесните манипулации не са аргументи в спора! Не приписвайте на хора, които много добре си знаят мярката на изказа, да са обиждали българските работници, както и техните организации. Председателят на УС на АИКБ, Васил Велев не е изричал подобни хули, както впрочем и г-н Божидар Данев.Всеки човек, който е свикнал да търси във всяко нещо рационална причина, би се запитал защо господата Димитров и Манолов се ангажират с твърдения, които могат толкова лесно да се опровергаят? Отговорът ние намираме във факта, че благодарение на ясната позиция на Европейската комисия и на действията на българското правителство, ние сме изправени пред приемане на нов механизъм за договаряне на минималната месечна работна заплата за страната.Този факт, очевидно не се харесва на тези представители на синдикатите, които предпочитаха досегашното непрозрачно (по оценката на Европейската комисия) определяне на МРЗ. Наистина, много по-лесно е да търгуваш социалния мир двустранно с изпълнителната власт, а на работодателските организации просто да се съобщава за резултата. Има всички изгледи това нещо да отиде в миналото.Затова някои хора може би смятат, че взривяването на социалния диалог точно в навечерието на поредния кръг на преговорите за механизма за определяне на МРЗ е \"изящен тактически похват\", който да спре преговорния процес и да запази за неопределено време сегашното положение.Тук ние сме длъжни да кажем следното:Уважаеми социални партньори от синдикатите!Ние, българските работодатели високо ценим своите работници. Нашите добросъвестни и квалифицирани работници, заедно с добрия мениджмънт са изпратили нашите компании на високи позиции в класациите на българските публични дружества. Ние не преставаме да мислим как да задържим своите добри работници и служители, борим се със сивата икономика и се противопоставяме на лошите практики в страната.Ние държим на своите работници и служители. Затова не ни вкарвайте в образа на безотговорно приказващи хора. Крайно време е да спрете с лъжите, клеветите и доносите!Крайно време е г-н Димитров да се научи да слуша и други, освен своя глас, да разбира чутото и едва тогава да говори, ако има какво да каже!От името на АИКБ очакваме извинения за клеветите и доносите. Социалният диалог изисква от нас да формулираме ясно позициите си, да търсим необходимите компромиси и да постигаме съгласие. Ако сте на същото мнение - нека продължим преговорите си за преосмисляне на политиката по доходите. Ако искате социалният диалог да се трансформира в два отделени монолога, по всичко изглежда, че знаете как да го постигнете.", "date": "2017.07.27", "title": "АИКБ опровергава твърдения на синдикатите"}
{"url": "https://news.bg/world/gotov-sam-da-nanesa-yadren-udar-sreshtu-kitay-ako-tramp-naredi-obyavi-general-na-sasht.html", "text": "Командирът на Тихоокеанския флот на САЩ обяви, че готов да нанесе ядрен удар срещу Китай следващата седмица, ако президентът Доналд Тръмп заповяда, информира АП.Адмирал Скот Суифт отговори на хипотетичен въпрос на конференция за сигурност в Австралийския национален университет след мащабни военни учения между САЩ и Австралия до крайбрежието на континента. Ученията бяха наблюдавани от китайски разузнавателен кораб североизточно от Австралия.Запитан дали би нанесъл ядрен удар по Китай следващата седмица, ако Тръмп нареди, Суифт отговори: \"Отговорът би бил: Да\".\"\", добави той.Това е сърцевината на американската демокрация и всеки път, когато имате армия, която не е фокусирана и не е предана на гражданския контрол, то ние наистина имаме значителен проблем, поясни той.Говорителят на флота Чарли Браун заяви по-късно, че отговорът на Суифт препотвърждава принципа за граждански контрол над военните.В двустранните учения участваха 36 бойни кораба, включително самолетоносача \"Роналд Рейгън\", 220 самолета и 33 000 военнослужещи.", "date": "2017.07.27", "title": "Готов съм да нанеса ядрен удар срещу Китай, ако Тръмп нареди, обяви генерал на САЩ"}
{"url": "https://news.bg/world/prints-uilyam-ostava-bezraboten.html", "text": "Принц Уилям ще напусне днес работа като пилот на хеликоптер за спасителни операции в Източна Англия, съобщи Ройтерс.35-годишният принц е втори поред в наследяването на британския престол след баща си Чарлз. Освен това семейството на принц Уилям ще се върне в лондонската си резиденция - Кенсингтън.Така той ще може да се посвети изцяло на задълженията си в рамките на кралското семейство. От 2006 г. до 2013 г. принц Уилям служи в британските военновъздушни сили.", "date": "2017.07.27", "title": "Принц Уилям остава безработен"}
{"url": "https://news.bg/world/samolet-se-razbi-na-magistrala-v-yuta.html", "text": "Най-малко четирима души загинаха при катастрофа на малък самолет в Юта, предаде АП.Инцидентът е станал на магистрала в американския щат. Самолетът се е разбил и избухнал в пламъци.Очевидци съобщават, че малко преди инцидента пилотът се е опитвал да набере височина.Загинали са пътниците в самолета - две двойки, които пътували на почивка.Пилотирал е 48-годишен бизнесмен, който е получил лиценз преди около пет години. Федералната авиационна служба разследва инцидента.", "date": "2017.07.27", "title": "Самолет се разби на магистрала в Юта"}
{"url": "https://news.bg/world/obamakear-otnovo-otselya.html", "text": "Обамакеър отново оцеля, съобщи АП.Едва 45 от сенаторите подкрепиха идеята на президента Доналд Тръмп, а останалите 55 гласуваха \"против\".Републиканците в Сената на САЩ отново не успяха да постигнат пълна или частична замяна на Закона за достъпни здравни грижи, известен неофициално под името Обамакеър.През последните седмици редица сенатори от Републиканската партия бяха подложени на натиск от своите избиратели за запазване на здравната реформа на Обама.За нейното отменяне се обяви Доналд Тръмп.", "date": "2017.07.27", "title": "\"Обамакеър\" отново оцеля"}
{"url": "https://news.bg/world/edin-ubit-na-panair-v-sasht.html", "text": "Най-малко един човек е загинал, а няколко други са ранени на местен панаир в Охайо, съобщава Си Ен Ен.Неизправност в атракциона е предизвикал инцидента.Властите уточниха, че петима от ранените са в критично състояние, а другите двама са в стабилно.Това е първият сериозен инцидент в щата Охайо от години.", "date": "2017.07.27", "title": "Един убит на панаир в САЩ"}
{"url": "https://news.bg/int-economics/tayvanskata-foxconn-investira-usd10-mlrd-v-sasht.html", "text": "Президентът на Foxconn Тери Гу обяви на пресконференция в Белия дом, че ръководената от него компания ще изгради за 10 милиарда долара фабрика в Уисконсин, предаде АП.Заводът ще е готов преди 2020 г.. Инвестицията ще създаде около 13 000 работни места. Фабриката на Foxconn е първата от поредица от инвестиции в отговор на проекта на президента на САЩ Доналд Тръмп - Произведено в Америка.Фабриката в Уисконсин ще прави LCD панели за телевизори и компютърни екрани.Foxconn е най-големият производител за iPhone. Миналата година тя купи мажоритарен дял в японската SHARP Corp и се опитва да придоби подразделението на Toshiba за памет.", "date": "2017.07.27", "title": "Тайванската Foxconn инвестира $10 млрд. в САЩ"}
{"url": "https://news.bg/crime/ubietsat-ot-plovdiv-v-neizvestnost.html", "text": "Продължава разследването на убийството в Пловдив от вчера, 26 юли. Полицаите издирват лицето, съпричастно за деянието.Според шефа на Областната дирекция на МВР в Пловдив Атанас Илков към момента не е намерено оръжието, с което вчера е бил застрелян бизнесмена Данаил Божилов.Припомняме, вчера, 26 юли, около 9 часа сутринта 43-годишния бизнесмен Данаил Божилов беше смъртоносно прострелян на алея в парк \"Лаута\" в Пловдив. Беше установено, че убийството е станало, когато мъжът е разхождал кучето си.Според първоначалната информация мъжът е прострелян в гърдите, но съдебно-медицинската експертизата ще уточни детайлите, коментира зам.-окръжният прокурор Галин Гавраилов. Към момента няма информация на мястото на деянието да е имало свидетели.По думите на Илков бизнесмена е бил убит с изстрел в сърцето. Полицията разследва и версията, в която стрелбата по бизнесмена е дошла вследствие на конфликт заради голямото и агресивно куче на Божилов. \"Всички го описват като кротък и коректен човек\", допълни Илков пред bTV.Главният секретар на МВР Младен Маринов посочи пред БНР, че полицията работи по много версии - лични мотиви, неуредени финансови взаимотношения, случайно спречкване и други. \"Това са версии, за които трябва да имаме неоспорими факти и доказателства, за да изключим всяка една от тях\", посочи Маринов и допълни, че в района на убийството са назначени експертизи. Прави се и експертиза за установяване вида на оръжието. Иззети са и всички записи от камери в района на парка.", "date": "2017.07.27", "title": "Убиецът от Пловдив в неизвестност"}
{"url": "https://news.bg/bulgaria/prodalzhava-demontazhat-na-peshehoden-most-na-am-trakiya.html", "text": "Продължава временната организация на движението във връзка с демонтаж на пешеходен мост (пасарелка) над АМ \"Тракия\".Това съобщават от АПИ.Водачите на леки автомобили да се движат с повишено внимание и съобразена скорост по обходния маршрут в посока Пловдив през отбивката за бензиностанция \"Лукойл\" и Мотел \"Ихтиман\".В посока София през отбивката за бензиностанция \"Петрол\". Водачите на тежкотоварни моторни превозни средства могат да използват като обходен маршрут в посока Пловдив път 1-8 при п.в. \"Ихтиман\", а посока София път I-8 при п.в. \"Мухово\".", "date": "2017.07.27", "title": "Продължава демонтажът на пешеходен мост на АМ \"Тракия\""}
{"url": "https://news.bg/regions/pozhar-v-karbnobatskoto-selo-tserkovski.html", "text": "Пожар е възникнал в село Церковски, община Карнобат, област Бургас.Стихията е унищожила до основи къща и селскостопанска постройка. В хода на предприетите действия по гасенето на пожара е пострадал един огнеборец. Предполага се, че носеща греда от горящата постройка е паднала върху ръката му.Пожарът е възникнал около 16 часа, вчера, 26 юли. Предполага се, че стихията е започнала от контролиран огън в двор на къща в селото. Вятърът обаче разнесъл пламъците и само за минути огънят се разпространил към съседните постройки.Всичките 150 жители на селото са били евакуирани от домовете си. Установено е, че в изпепелената къща е имало 5-членно семейство, между които и жена с малко дете. Те успели да се измъкнат от стихията в последния момент, съобщава Нова телевизия.Стихията е била погасена от пристигналите на мястото три коли на пожарната. В епицентъра на пожара била изпратена и водоноска от общината. Местните също помагали на огнеборците с подръчни средства.", "date": "2017.07.27", "title": "Пожар в карбнобатското село Церковски"}
{"url": "https://news.bg/press/podpisvame-s-makedoniya-za-zaednichka-istoriya-horata-harchat-biznesat-trupa.html", "text": "Подписваме с Македония за \"заедничка\" история \"Очакваме след подписването да се предприемат реални действия от страна на властите в Република Македония за прекратяване на антибългарската пропаганда, езика на омразата и отказ от претенции към Република България\", каза още Борисов пред членовете на правителството.\"Тази заедничка, както те наричат, история, можем да празнуваме празници заедно, да се радваме заедно, а не непрекъснато тази тежка конфронтация, която върви и досега, на практика не е от полза за никого\", допълни още Борисов пред министрите.Резултатите от подписването на договора за добросъседство ще бъдат улесняване на контактите между хората от двете страни на границата и разширяване на транспортните връзки, които ще бъдат изградени с трансгранични фондове, обяснил Борисов.\"Днес българското правителство, а вчера и македонското одобриха проекта за договор, с което упълномощават премиерите на двете страни да подпишат документа. Радвам се, че това е факт след усилия на поредица от правителства от 2008 г. и много кръгове от преговори. Документът е в интерес и на двете сърани.\" Това коментира външният министър Екатерина Захариева от Албания.Хората харчат, бизнесът трупа Хората движат кредитния пазар в страната. През месец юни заемите за домакинствата нарастват със 139 млн. лв. и достигат 19,266 млрд. лв., сочат данните на БНБ. Като устойчив ръст на заемите за гражданите се отчита и в предишните месеци. В същото време кредитите за бизнеса през юни намаляват с 63 млн. лв. и достигат 30,953 млрд. лв. Като спад в кредитирането за фирмите се отчита за втори пореден месец. Явно повечето компании в месеците май и юни, точно преди началото на активния летен сезон, са ограничили инвестиционните си проекти. Това се потвърждава и от данните на БНБ за депозитите.3100 чужденци ни сервират по морето 3102 украинци, молдовци и руснаци работят по родното Черноморие като сервитьори, рецепционисти, пикола или помощници в кухнята. Това показват данни на Агенция по заетостта (АЗ) за това лято. Става дума за сезонни работници, които са получили разрешение за труд у нас в рамките на 90 дни.Правителството ще бори бюрокрацията с още бюрокрацияМесец и половина след като обяви тотална война на бюрокрацията, правителството реши, че за да постигне пълна победа, е нужно да създаде още бюрокрация. Новото чудо се нарича регулаторен борд и негов главнокомандващ ще е вицепремиерът Томислав Дончев, стана ясно след вчерашното заседание на правителството. Бордът щял да прави периодични прегледи сектор по сектор за излишните регулаторни режими за бизнеса и за гражданите и щял да дава становища и препоръки кои лицензи, разрешителни, удостоверения и декларации да останат и кои да се премахнат.САЩ унизиха ГЕРБ заради \"Америка за България\"Ден след като зам.-помощник държавният секретар на САЩ Хойт Ий след среща с Бойко Борисов заяви, че готвената от ГЕРБ забрана магистратски организации да получават пари от чужбина е \"антиамериканска\", Цветан Цветанов обяви, че партията оттегля поправката в Закона за съдебната власт. Тя не била удачна, а \"Америка за България\", заради която се разгневи щатският чиновник, била голям благодетел.По същото време посланикът на САЩ Ерик Рубин бе в кабинета на Борисов. След това той сподели, че премиерът го запознал с одобрения вчера договор с Македония. Стенограмата на заседанието на МС показва, че Борисов не казва на министрите нищо по същество, а изчита нечия справка как се е стигнало до него. Дискусия няма.Търг на МВР за джипове разби единодушието на КЗКТърг за доставка на патрулни полицейски автомобили с висока проходимост \"скара\" членовете на Комисията за защита на конкуренцията (КЗК), което не е обичайно. Мнозинството комисари смятат, че нарушение няма, но двама излизат с писмено особено мнение, в което виждат основни пороци в поръчката. Двама от комисарите са в опозиция на решението, с което мнозинството в регулатора отхвърля жалбите на отстранени кандидати. Опозиция са Пламен Киров от квотата на ДПС и Красимир Витанов, посочен от СДС.", "date": "2017.07.27", "title": "Подписваме с Македония за \"заедничка\" история, Хората харчат, бизнесът трупа"}
{"url": "https://news.bg/society/pochitame-svetite-sedmochislenitsi-i-sv-panteleymon.html", "text": "Православната църква почита светите Седмочисленици.По традиция на днешната дата, 27 юли, православната църква почита Св. Климент Охридски, Наум, Ангеларий, Горазд, Сава и светите братя Кирил и Методий. Честваме и паметта на Св. Пантелеймон.Вчера, 26 юли, в страната ни за първи път пристигнаха мощите на Св. Пантелеймон. Те бяха съпроводени от монашеска делегация от Света Гора в Атон до столицата София.Мощите на Св. Пантелеймон ще бъдат в България до 1 август.С делегацията от Света Гора пристигна и копие на чудотворната икона на светеца от манастира Ксенофон в Света гора, посочи БНТ.Реликвите ще бъдат посрещнат от патриарх Неофит днес в 9.20 часа в църквата Свети Седмочисленици. Утре, 28 юли, мощите на светеца и копието от чудотворната икона ще бъдат разположени в църквата \"Св. Неделя\".", "date": "2017.07.27", "title": "Почитаме светите Седмочисленици и св. Пантелеймон"}
{"url": "https://news.bg/crime/sadat-v-kardzhali-otmeni-obzhalvanite-globi-ot-elektronni-fishove.html", "text": "Районният съд в Кърджали отмени всички глоби, наложени с електронен фиш за нарушения по пътищата.Отменени са глобите, обжалвани в съда. От началото на месец юли до сега броят на обжалваните електронни фишове е 13, съобщава БНР.Според Районният съд в Кърджали глобата с електронен фиш се издава при наличието на две предпоставки - нарушението трябва да е извършено с помощта на автоматизирано технически средство и това да е направено е отсъствието на контролния орган. Глобите от електронните фишове в Кърджали са отменени, защото те били издавани в присъствието на полицаи.Глобите по издадените електронни фишове са за превишена скорост и варират от 50 до 700 лева. Глобата от 700 лева е била наложена срещу водач, който шофирал в населено място със скорост от 101 км/ч при ограничение от 50 км/ч.Решението на Районния съд в Кърджали подлежи на обжалване пред Административния съд в областния град.", "date": "2017.07.27", "title": "Съдът в Кърджали отмени обжалваните глоби от електронни фишове"}
{"url": "https://news.bg/regions/preustanovyavat-dvizhenieto-po-dunav-most-2.html", "text": "От 9 до 11 часа днес ще бъде ограничено движението по \"Дунав мост 2\", по пътя Видин - Калафат.Забраната за влизане в отсечката важи за всички превозни средства.Ограничението се налага заради профилактика, съобщава Нова телевизия.", "date": "2017.07.27", "title": "Преустановяват движението по \"Дунав мост 2\""}
{"url": "https://news.bg/regions/ochakvat-se-valezhi-i-gramotevitsi-ima-i-usloviya-za-gradushki.html", "text": "чДнес през страната преминава студен атмосферен фронт, захлаждането продължава. Времето ще е предимно облачно с валежи от дъжд.В някой райони валежите ще са значителни и придружени с гръмотевици. Има условия и за градушки. Максималните температури ще са между 22° и 27°.По Черноморието облачността ще е предимно значителна и на много места ще превалява дъжд, след обяд ще има и гръмотевични бури. Максималните температури ще са 27-29°. Температурата на морската вода е 24-26°.В планините облачността ще е значителна с превалявания и гръмотевични бури. През нощта срещу петък валежите, главно в Източна България, ще продължат.", "date": "2017.07.27", "title": "Очакват се валежи и гръмотевици, има и условия за градушки"}
{"url": "https://news.bg/world/ek-i-sasht-na-nozh-zaradi-sanktsiite-sreshtu-rusiya.html", "text": "Европейската комисия реагира на приетия от долната камара на американския Конгрес законопроект за нови санкции срещу Русия.Камарата на представителите в САЩ одобри само с 3 гласа против наказателните мерки срещу Русия, Иран и Северна Корея. В енергетиката законопроектът предвижда да се противодейства на строежа на газопровода \"Северен поток 2\".Предвиждат се наказателни мерки срещу компании, включително европейски, свързани с развитието, поддръжката, модернизацията и ремонта на руските тръбопроводи за износ на енергийни суровини.Брюксел обяви, че законопроектът в този вид може да има непредвиден ефект и да засегне енергийната сигурност на Европа, а Европейската комисия е готова да действа до дни, за да защити интересите си.Москва обяви, че новите санкции срещу анексирането на Крим са стъпка срещу нормализирането на руско-американските отношения.", "date": "2017.07.27", "title": "ЕК и САЩ на нож заради санкциите срещу Русия"}
{"url": "https://news.bg/world/germanski-voynitsi-zaginaha-v-mali.html", "text": "Най-малко двама германски военни са загинали при катастрофа на хеликоптер в Мали. Това съобщи пред журналисти в Берлин министърът на отбраната Урсула фон дер Лайен.Според ДПА трагичният инцидент е станал в северните райони на страната.Двуместният хеликоптер е бил на германския контингент на мироопазващата мисия на ООН в Мали. Вероятната причина за катастрофата е техническа неизправност или човешка грешка.", "date": "2017.07.27", "title": "Германски войници загинаха в Мали"}
{"url": "https://news.bg/regions/otnovo-spryaha-dostapa-do-plazh-silistar.html", "text": "Достъпът до плажа \"Силистар\" отново е ограничен. Собственици и наематели на терени в природния парк \"Странджа\" са заградили имоти. Загражденията обаче обхващат и единствения път до плаж \"Силистар\".Според разкази на туристи загражденията налагат плажуващите да ходят половин час пеша през калта, за да стигнат до морето. Затварянето на пътя налагало и автомобилите да бъдат паркирани в гората.Припомняме, в края на месец юни туристи отново сигнализираха, че достъпът до плажа е бил ограничен. Тогава стана ясно, че наемателите на терените в района са започнали да забиват дървени колчета за преграда. По този начин те затвориха и пътя на колите до паркинга на плажа.По-късно наемателя на терена обясни, че колчетата били забити с цел построяването на платен паркинг. Наемателят обясни, че с писмо от 20 юни бил задължен да изгради платен паркинг от регионалната екоинспекция.От Регионалната инспекция за околната среда и водите обаче съобщиха, че теренът е в природен парк и няма устройствен план. Наемателят беше заплашен с глоба до 10 000 лева.Един от собствениците на терени е обяснил пред bTV, че е заставен от РИОСВ - Бургас да спре достъпа на автомобили до имота му. В противен случай глобите започвали от 5 000 лв.От Община Царево обаче обясниха, че за да бъде изграден законен паркинг в района, трябва да има устройствен план. Такъв план липсва, защото терените се намират в природния парк \"Странджа\".", "date": "2017.07.27", "title": "Отново спряха достъпа до плаж \"Силистар\""}
{"url": "https://news.bg/world/stiv-skaliyz-e-izpisan-ot-bolnitsata.html", "text": "Американският конгресмен републиканец Стив Скалийз, който бе прострелян миналия месец, бе изписан вчера от болницата, съобщи Ройтерс. Агенцията се позовава на съобщение от болница. В туита се казва още, че конгресменът започва рехабилитация. Конгресменът - републиканец от Луизиана беше тежко ранен миналия месец. Инцидента стана по време на тренировка на бейзбол за благотворителен мач.Недоволен от политиката на Доналд Тръмп откри безразборна стрелба.Стив Скалийз получи тежка рана и счупване на лявата си бедрена кост и претърпя значителни увреждания на вътрешните органи.Той и още няколко републиканци конгреса са едни от най-ярките оратори.", "date": "2017.07.27", "title": "Стив Скалийз е изписан от болницата"}
{"url": "https://news.bg/politics/posolstvata-na-sasht-privetstvaha-balgaro-makedonskoto-sporazumenie.html", "text": "Посолствата на САЩ в България и Македония приветстват одобряването на проекта за споразумение за приятелство между България и Македония.\"Споразумението потвърждава тесните връзки между двете страни и демонстрира добрата воля от страна на двете държави да засилят сътрудничеството по между си в интерес на своите граждани\", се казва в изявлението\"Подобен ангажимент представлява обнадеждаващ пример за решаване на спорни въпроси между съседите и за укрепване на политическата стабилност и засилване на икономическото развитие на Западните Балкани\", се допълва в изявлението.\"Ние поздравяваме България и Македония за тази историческа, ориентирана към бъдещето стъпка\", приключват своето изявление посолствата на САЩ.", "date": "2017.07.27", "title": "Посолствата на САЩ приветстваха българо-македонското споразумение"}
{"url": "https://news.bg/regions/vandali-rushat-zagrazhdeniya-na-sinyata-zona-vav-vratsa.html", "text": "Клип, разпространен от Община Вража, показва как жители на областния град заобикалят \"синята зона\" във Враца, чупейки бариери и заграждания.По думите на директора на общинското предприятие Венчо Кръстев вандалските постъпки са дело предимно на млади хора.От \"паркинги и гаражи\" във Враца са заявили, че с цел ограничаването на нарушенията са били поставено кашпи с цветя, които да попречат преминаването. Очаквало се и скоро в града да пристигне репатриращ автомобил (паяк), съобщи Нова телевизия.", "date": "2017.07.27", "title": "Вандали рушат заграждения на \"синята зона\" във Враца"}
{"url": "https://news.bg/world/bez-obezshtetenie-sestrite-ni-ot-libiya.html", "text": "Една от медицинските сестри, които лежаха в затвора в Либия - Кристияна Вълчева, е на път да се откаже от може би последна възможност да търси възмездие и обезщетение за изтезанията в Либия.По гражданско дело, което е завела у нас срещу либийските офицери, съдът е отказал да я освободи от част от разноските.Вълчева трябва да внесе 7530 лв. иначе делото вероятно ще бъде прекратено. Аналогични искове за половин милион лева обезщетение - са внесли през 2012-та пред българския съд и петте медицински сестри.", "date": "2017.07.27", "title": "Без обезщетение - сестрите ни от Либия"}
{"url": "https://news.bg/world/rusiya-e-izpratila-novi-sili-v-siriya.html", "text": "Русия е изпратила четири батальона военна полиция в Сирия, предаде ТАСС.Руските военни са разположени в зони за сигурност в Сирия. Русия и Иран, които подкрепят сирийския президент Башар Асад, както и Турция, която подкрепя бунтовниците.Примирието има за цел да помогне в страните в конфликта да намерят път за неговото приключване.", "date": "2017.07.27", "title": "Русия е изпратила нови сили в Сирия"}
{"url": "https://news.bg/society/protest-pred-parlamenta-zaradi-etnicheskite-konflikti-v-stranata.html", "text": "Протест пред сградата на Народното събрание заради етническите конфликти у нас през последните месеци.Към момента пред парламента са се събрали около 10 души, изразяващи недоволството си.Протестът е продължение на множеството демонстрации в страната.Припомняме, през настоящия месец юли етнически конфликти възникнаха на няколко места в страната.В Асеновград протестите продължиха седмици. Поводът там беше нападението от , когато цигани нападнаха първо момичета, които тренират кану-каяк в езерото \"40-те извора\", а след това инцидентът прерасна в масово сбиване. Събитията предизвикаха бурни реакции в града - хиляди местни жители и хора от другите градове се събраха в знак на протест,  от ромски произход.Конфликт възникна и в Бяла, където  след спор за цигара. Момчето беше ударено с бутилка в главата. На 16 юли . Протестиращите в Бяла също искаха справедливост и адекватно наказание за извършителя.Според организаторите на протестното шествие днес, които са от партия \"Възраждане\", държавата толерира битовата престъпност, съобщи Нова телевизия. Имало нужда от спеши мерки, поради което протестът се организира пред сградата на Народното събрание. Групи в социалните мрежи призовават хората да се съберат пред сградата на парламента, посочена с думите \"цитаделата на престъпността\".", "date": "2017.07.27", "title": "Протест пред парламента заради етническите конфликти в страната"}
{"url": "https://news.bg/int-politics/rusiya-izpolzvala-feysbuk-za-da-shpionira-kampaniyata-na-makron.html", "text": "Руски разузнавателни агенти се опитвали да шпионират предизборната кампания на президента Емануел Макрон. Създавали фалшиви профили във Фейсбук, според щатски конгресмен и два други източника, съобщава Ройтерс.Фейсбук коментира, че през април са предприети действия срещу фалшиви профили, които разпространявали погрешна информация за изборите във Франция.Русия многократно отрича намеса във френските избори. Американски разузнавателни агенции заявяват пред Ройтерс, че хакери с връзки с руското правителство са били замесени, но нямат убедителни доказателства, че Кремъл е разпоредил хакерството на мейли и акаунти.Шпионската кампания включвала руски агенти, представящи се като приятели на приятели на сътрудници на Макрон и се опитвали да събират лична информация от тях, според щатски конгресмен цитиран от Ройтерс.Имейл акаунтите, принадлежащи на служители в кампанията на Макрон, бяха хакнати и съдържанието им бе разпространено онлайн в последните дни на битката между Макрон и Льо Пен.Френските служби, правоохранителните органи и разузнавателните служби не обвиняват публично никого за атаките по време на кампанията.", "date": "2017.07.27", "title": "Русия използвала Фейсбук за да шпионира кампанията на Макрон"}
{"url": "https://news.bg/world/london-spira-svobodnoto-dvizhenie-na-rabotnitsi-s-es-sled-brekzit.html", "text": "Свободното движение на работници между Великобритания и ЕС ще бъде прекратено, когато Обединеното кралство напусне съюза. Това заяви имиграционният министър Брендън Люис, цитиран от Ройтерс.\".\", изтъкна той пред радио БиБиСи.Люис добави също, че нова имигриционна система ще бъде използвана от пролетта на 2019 г.\"\", отбеляза в статия за \"Файненшъл таймс\" вътрешният министър Амбър Ръд.\"Искам също да уверя бизнеса и гражданите на ЕС, че ще направим така, че да няма \"скала\" щом напуснем блока\", допълни тя.", "date": "2017.07.27", "title": "Лондон спира свободното движение на работници с ЕС след Брекзит"}
{"url": "https://news.bg/world/pakistan-obmislyal-da-nanese-yadren-udar-po-indiya-prez-2002-g.html", "text": "Бившият пакистански президент Первез Мушараф заяви, че е обмислял да използва ядрени оръжия срещу Индия на фона на напрежението след терористичната атака в индийския парламент през 2001 г., но в крайна сметка е решил да не го прави заради опасения от отворен удар, информират местни медии.73-годишният си спомни в интервю за японския вестник \"Майничи\", че е имал много безсънни нощи заради напрежението.Когато напрежението беше се покачило през 2002 г., имаше \"опасност, когато ядреният праг можеше да бъде прекрачен\", добави той.Тогава Мушараф заяви публично, че не изключва възможността да използва оръжие за масово поразяване.Но по думите му тогава нито Индия, нито Пакистан имаха ядрени бойни глави на ракетите си, така че е щяло да отнеме един или два дни, за да бъде подготвена ядрена ракета.Запитан дали е наредил ракетите да бъдат оборудвани с ядрени глави и да бъдат поставени на позиция за изстрелване, той отговори: \"Не го направихме и ние не мислим, че Индия го е направила\", допълвайки, че са се опасявали от ответен удар.Двете страни впоследствие успяват да преодолеят кризата.Армейският генерал служи като президент от 2001 до 2008 г. Мушараф живее в Дубай.", "date": "2017.07.27", "title": "Пакистан обмислял да нанесе ядрен удар по Индия през 2002 г. "}
{"url": "https://news.bg/politics/ns-prie-edinodushno-deklaratsiya-za-dobrosasedstvo-s-makedoniya.html", "text": "Депутатите приеха  единодушно с 206 гласа \"за\". След приемането й, Борисов се обърна с думите - единственото което мога да кажа е едно голямо благодаря.\"Това е едно голямо рамо и подкрепа за правителството. Дали е декларация, дали е мандат - това няма да спорим\", заяви Борисов след приемането на декларацията, с която се дава мандат на правителството за подписването на договора за добросъседство.Кристиан Вигенин отбеляза по време на дебатите, че дискусията днес следва да е дискусия на добре премерените думи, тъй като всичко, което бъде казано днес ще бъде използвано най-вече в Скопие. \"На първо място ние от БСП за България оценяваме усилията, които бяха положени и от двете правителства и на Република България и на Република Македония\", отбеляза той. По думите му правителството на Зоран Заев е дало заявка за коренна промяна и на вътрешната и на външната политика.Вигенин определи това като уникален шанс, той трябва да бъде използван максимално. Той изрази задоволство, че от ГЕРБ са се съобразили и искането им този договор да бъде представен в парламента и да бъде обсъден. Той отбеляза, че подписването на договора за приятелство и сътрудничество е рамка и народните представители от левицата държат ежегодния преглед на изпълнението на договора да включи българският парламент.Йордан Цонев коментира по време на разискванията, че отношенията на Балканите са исторически обременени и емоционално мотивирани. Той визира, че два пъти повече това се отнася за България и Македония.ДПС декларира подкрепата си за декларацията. Решението на проблема и там и в други държави в нашия регион е в членството им в Североатлантическия пакт и в ЕС. България може да играе ролята на медиатор и катализатор в тази насока, отбеляза Цонев. \"Подкрепяме декларацията и ще участваме в ратификацията при подписването на договора\", каза той. По думите му историческият емоционален възел трябва да бъде разрешен с подобни стъпки.Нов етап в отношенията между двете държави вижда в Договора за добросъседство външният министър Екатерина Захариева. В кулоарите на парламента тя изтъкна, че 500 000 македонски туристи посещават страната ни в момента.Тя се надява македонският парламент да е гледал какво се случва в нашия законодателен орган и да вземе пример за единомислие между управляващи и опозиция. Коментарът й бе по повод реакцията на македонската опозиция срещу подписването на договора за добросъседство. Шансът, който отваря този договор е голям, категорична бе Захариева. Над 80% от гражданите на Македония подкрепят подписването на Договора, по думите й. Силно се надявам да няма провокации, допълни първият ни дипломат.", "date": "2017.07.27", "title": "НС прие единодушно декларация за добросъседство с Македония"}
{"url": "https://news.bg/world/vss-vaznameryava-da-iska-veto-ot-radev-za-zakona-za-sadebnata-vlast.html", "text": "Висшият съдебен съвет (ВСС) ще поиска от президента Румен Радев да наложи вето на част от новите текстове в Закона за съдебната власт, информира БТА.Пленумът на съвета конкретно ще поиска вето за текст, който предвижда отстраняване на магистрати, обвинени за тежко умишлено престъпление.Членовете на съвета се обединиха зад решението, че правната комисия на ВСС ще изготви становище по гласуваните текстове в Народното събрание.Не е изключено кадровиците да поискат от държавния глава вето и по други окончателно гласувани текстове.Членовете на ВСС не са съгласни, че практически се отнема възможността кадровият орган да решава в кои случаи на повдигнато обвинение магистрат да бъде отстранен.Припомняме, през последните дни Съюзът на съдиите и Съюзът на юристите поискаха Радев да наложи вето върху приетия закон.", "date": "2017.07.27", "title": "ВСС възнамерява да иска вето от Радев за Закона за съдебната власт"}
{"url": "https://news.bg/politics/parlamentat-ne-odobri-predlozhenite-zamestnik-predsedateli-na-kfn.html", "text": "Народното събрание търси заместник-председатели на КФН. Депутатите не харесаха Румен Соколов и Йордан Чомпалов за заместник-председатели на КФН. Те бяха подкрепени само от ГЕРБ.Партньорите на управляващата партия ОП се разделиха в гласуването- част бяха против, другите гласуваха \"въздържал се\", но не дадоха подкрепа за кандидатите на герберите.Припомняме, преди време председателят на Комисията за финансов надзор Карина Караиванова внесе в парламента своите номинации за постовете на двамата зам.-председатели с изтекли мандати.Да отговаря за надзора над инвестиционната дейност бе предложен икономистът Румен Соколов, а за осигурителния пазар - юристът Йордан Чомпалов.Според процедурата след не по-малко от 12 дни те трябва да бъдат изслушани в парламентарната Комисия по бюджет и финанси, а след това кандидатурите трябва да бъдат подложени на гласуване в Народното събрание.Румен Соколов прави кариера в Българската фондова борса. Бил е журналист и инвестиционен консултант. Йордан Чомпалов е адвокат. Работил е в Държавната комисия по ценни книжа.", "date": "2017.07.27", "title": "Парламентът не одобри предложените заместник-председатели на КФН"}
{"url": "https://news.bg/world/kitayskata-politsiya-zadarzha-67-dushi-sled-protest-v-pekin.html", "text": "Полицията в китайската столица задържа 67 души за нарушаване на обществения ред, след като демонстрантите се събраха на протест в Пекин. Смятат, че правителството несправедливо е обвинило фонд за благотворителност, съобщава Ройтерс.Държавната информационна агенция Синхуа заявява, че в края на миналата седмица полицията е задържала ръководители на компания, наречена Шанксинхуи, обвинявайки ги в създаването на финансова пирамида за изнудване на хора в името на набиране на средства за подпомагане на бедните.В Китай има хиляди протести всяка година, от замърсяване до корупция, но големите протести са рядкост и са сериозно охранявани в Пекин. Пекинската полиция заявява в свое изявление, че 67 от участвалите в протеста, заради който властите затварят главен път в южен квартал на града, са задържани.Някои от участниците, за които се смята, че не са голяма заплаха и които са се покаяли, са били освободени, след лекция за \"върховенството на закона\", съобщават властите. Тези, които планират и подстрекават, ще бъдат наказани в съответствие със закона, допълва полицията.Инвеститори в компанията, някои от които също са се събрали на малки групи на улицата, съобщават пред Ройтерс, че спрямо Шанксинхуи е била извършена огромна несправедливост и че наистина компанията е помогнала на много бедни хора.Пекинската полиция впоследствие предупреди, че е противозаконно да се организират \"незаконни събирания\", а тези, които са го направили, ще бъдат наказани.Правителството многократно обещава да се справи с финансовите престъпления и измами.Миналата година китайските власти затвориха кредитната компания Езубао за онлайн измама, за която държавните медии заявиха, че измамата възлиза на 50 милиарда юана (около 7,40 милиарда долара) от около 900,000 инвеститори.", "date": "2017.07.27", "title": "Китайската полиция задържа 67 души след протест в Пекин"}
{"url": "https://news.bg/crime/obzhalvat-prisadite-za-ubiystvo-na-55-godishniya-mazh-ot-s-pozharevo.html", "text": "Пред Варненския апелативен съд, днес, 27 юли се обжалва присъдата на Окръжен съд Силистра, с която двама мъже получиха 20 и 15 г. затвор при първоначален строг режим на изтърпяване за умишлено убийство. Първата съдебна инстанция е присъдила 20 г. лишаване от свобода на 25-годишния Любомир Коларов и 15 г. затвор за Станислав Владов на 21 години. Двамата са признати за виновни за умишлено убийство, извършено по особено мъчителен начин.Припомняме, че на 14 февруари миналата година Любомир и Станислав отиват до дома на съселянина си - Тодор. Двамата искали да предупредят жертвата да не обижда и разнася слухове за поведението на майката на Станислав, с която Любомир живеел на семейни начала.Тодор не излязъл от дома си, но тогава двамата започнали да замерват къщата му с керемиди. След като човекът излязъл в двора на къщата си Любомир го ударил с вила през оградата на двора. Пострадалият започнал да отстъпва назад, спънал се и паднал на земята. Тогава двамата подсъдими влезли в двора и започнали да го бият с ритници, юмруци, с дървената част на вилата и да го мушкат с остриетата й.Според съдебномедицинската експертиза на жертвата са нанесени минимум 25 удара в главата, горната част на тялото и корема, счупени ребра и разкъсване на далака, причинило масивен кръвоизлив - причина за смъртта на 55-годишния Тодор.Днес съдът разпита майката на Станислав и жената, с която съжителства и от която има 2 деца.Адвокатите на подсъдимите поискаха преквалификация на деянието от умишлено убийство, извършено по особено мъчителен за убития начин и с особена жестокост, в непредумишлено причиняване на смърт, вследствие на нанесена телесна повреда. Както Любомир, така и Станислав се разкайват за стореното. Прокуратурата поиска от втората съдебна инстанция да не уважи искането за преквалификация на престъплението ", "date": "2017.07.27", "title": "Обжалват присъдите за убийство на 55-годишния мъж от с. Пожарево"}
{"url": "https://news.bg/crime/boynata-tehnika-na-sasht-i-balgariya-vav-voennata-akademiya-v-sofiya.html", "text": "Столичани и гости на града имаха възможността да се докоснат до бойна техника, която е на въоръжение в армиите на Република България и на САЩ.Бойните машини бяха изложени в района на Военната академия \"Георги С.Раковски\". Сред изложената военна техника бяха американски бойни машини М 1126 \"Страйкър\" от състава на 2-ри Кавалерийски полк, както и бронирани бойни машини MSFV \"COMANDO SELECT\" от военно формирование 56 040 - Благоевград. Българските и американските военнослужещи запознаха посетителите със задачите, които се изпълняват с участието на представената техника.Старши лейтенант Веселин Станков, зам. командир на първа механизирана рота от военно формирование 26400 -Благоевград, сподели, че той и неговите военнослужещи са в София, за да запознаят гражданите с най-новата техника, която е в тяхното формирование - машините \"Comando Select\". Те са от 1 година във формированието им и притежават добра бронировка, високо точни и пробивни оръжия и отлична защита на екипажа, който се намират вътре. Посетителите имаха възможност и да влязат в машините.\"Могат да видят и да усетят всичко това, което някога са си мислили, че могат да изпитат гледайки един филм за американската армия\", сподели Станков.Екипът ни се качи в бойната бронирана колесна машина MSFV- Comando Select.По думите на старши лейтенант Станков, от формированието им са използвали машините в учения и в ежедневната им бойна подготовка.\"Всеки ден личният състав усвоява добрите тактики,техники и процедури\". Той добави, че една машина от този тип побира 7 човека. \"Екипажът е от трима -шофьор, командир и мерач-оператор, а в десантното отделение стоят картечар, гранатометчик и помощник- гранатометчик и автоматчик\", уточни Станков.\"Тези машини имат оперативна съвместимост, за да водим съвместни действия със службите на МВР при евентуален терористичен акт или при контратерористични акции. Също така за охрана на летища и на бази, каквато е и задачата пред батальона ни - да преминем международна сертификация на модул за активна отбрана и охрана на летища\", каза Станков.", "date": "2017.07.27", "title": "Бойната техника на САЩ и България във Военната академия в София"}
{"url": "https://news.bg/regions/izmervaniyata-na-arsen-vav-vodata-v-montansko-prodalzhavat.html", "text": "Продължават изследванията за установяване наличието на повишени стойности на арсен в питейната вода в няколко села в област Монтана.След като екоинспекцията установи завишени стойности на арсен, анализите на питейната вода в три села в община Бойчиновци продължават. Това са селата Кобилек,  и Громшин.Замерванията на водата се правят от \"ВиК\" - Монтана.Припомняме, в края на миналата седмица регионалният министър Николай Нанков посочи, че заради установения проблем се налагат промени в управата на водното дружество в областния град.По думите на кмета на община Бойчиновци Светлин Сретениев населението в засегнатите населени места е наясно с проблема и спазва указанията на РИОСВ - Монтана и общината. \"В момента тече прокурорска проверка. Всеки ден се замерват нивата на арсен във водата\", информира Сретениев пред БНР.Управителят на \"ВиК\" в Монтана Валери Иванов заяви, че всеки ден дружеството снабдява хората с питейна вода от водоноска. За останалите нужди - за поливане на земеделски терени, за животни и водопой, водата в мрежата може да се използва.По думите на Иванов проблемът с водата в района съществува още от 70-те-80-те години на миналия век. Имало и разработки как да бъде решен въпроса. С проблема били запознати и специалисти от БАН и \"Басейнова дирекция\" - Плевен.", "date": "2017.07.27", "title": "Измерванията на арсен във водата в Монтанско продължават"}
{"url": "https://news.bg/regions/kritichen-minimum-na-piteynata-voda-v-kyustendil.html", "text": " Количеството питейна вода е на критичната граница, съобщават от \"Кюстендилска вода\". Пред БНР.Причина за ниския дебит на вода е продължителното засушаване. Необходимата дажба е 240 литра в секунда.По време на почивните дни количеството вода, която се консумира, се увеличава. Това би предизвикало подаване на вода на помпажен принцип от кладенците по река Струма. Водоснабдяване на този принцип се прави при най-кризисни обстоятелства.Водата от 25 кладенеца по Струма се хлорира и така достига границите на показателите за годност за употреба, обяснява главен инженер на \"Кюстендилска вода\" Владимир Джоров. Близо 20 населени места в региона са с режим на водата, пет в Кюстендилско, в Бобошевско - три, в Кочериново - четири, в Бобов дол една махала в село Коркина, общо около 2 300 жители в областта са на воден режим,информират от водния оператор.", "date": "2017.07.27", "title": "Критичен минимум на питейната вода в Кюстендил"}
{"url": "https://news.bg/world/vav-frantsiya-veche-ne-pozvolyavat-na-ministri-i-deputati-da-naemat-rodnini.html", "text": "Няма повече да се позволява на френски политици да наемат свои роднини като парламентарни асистенти според нови правила, приети в отговор на разразилия се около бившия премиер на Франция Франсоа Фийон и съпругата му скандал, информира Ройтерс.Законът, един от първите, който ще бъде одобрен от избирането на Еманюел Макрон за президент през май, ще се прилага за министрите и членовете на парламента. Така Франция ще се присъедини към държави като Германия, които прилагат подобни ограничения.Съществената част от законодателството беше гласувана от парламента на Франция в сряда вечерта. Днес ще продължи гласуването на останалата част.39-годишният Макрон се закани да прекрати тези практики, които според него са довели до намаляване на доверието на французите към политиците.Фийон беше основният кандидат за президент на Франция преди да се разрази скандалът около него. Аферата беше разкрита от медии в края на януари, което принуди прокуратурата да се заеми със случая, който все още продължава.Според твърденията Фийон платил стотици хиляди евро на съпругата си като парламентарен асистент. Той за подобна работа платил и на двете си деца. Въпреки че отрича обвиненията, Фийон призна, че е направил грешка. Скандалът му коства победата на президентските избори.Около един на шестима депутати са наели свой роднина на заплата като асистент.В момента френски депутат получава бюджет от 130 000 евро на година.", "date": "2017.07.27", "title": "Във Франция вече не позволяват на министри и депутати да наемат роднини"}
{"url": "https://news.bg/world/ruskite-voenni-ostavat-49-g-v-bazata-hmeymim-v-siriya.html", "text": "Президентът на Русия Владимир Путин се подписа под закон, с който се ратифицира споразумение със сирийското правителство, което позволява на Москва да запази базата си в арабската страна почти половин век. Това съобщава Ройтерс, позовавайки се на официални документи.В споразумението, подписано в Дамаск през януари, има условия, според които Русия може да използва военновъздушната си база \"Хмеймим\" в провинция Латакия, от която провежда военни операции срещу екстремистите.Путин одобри споразумението в сряда, след като двете камари на руския парламент го одобриха по-рано този месец, според официалния информационен портал на правителството.В документа се пояснява, че руски сили ще бъдат разположени в \"Хмеймим\" за период от 49 г. с опция за удължаване на сделката с още 25 г.Русия има логистична база и в Тартус.", "date": "2017.07.27", "title": "Руските военни остават 49 г. в базата „Хмеймим” в Сирия"}
{"url": "https://news.bg/crime/parlamenta-prie-zakona-za-sadebnata-vlast.html", "text": " Парламентът прие Закона за съдебната власт, съобщават Нова телевизия. Отпадналият от закона текст е именно най-спорният - за забраната за финансиране на магистратите от чужди фондове.Припомняме, че ГЕРБ оттеглиха предвидените  (ЗСВ) за финансирането на неправителствените организации. \"Ние сме за прозрачност в начина на финансиране\", обяви на брифинг Цветан Цветанов.Поправка в закона, според която Висшият съдебен съвет (ВСС) ще бъдат кариерно привилигировани след изтичане на мандата им остава.ВСС ще поиска от президента Румен Радев да наложи вето на част от новите текстове в Закона за съдебната власт. Пленумът на съвета конкретно ще поиска вето за текст, който предвижда отстраняване на магистрати, обвинени за тежко умишлено престъпление.", "date": "2017.07.27", "title": "Парламента прие Закона за съдебната власт "}
{"url": "https://news.bg/world/iran-uspeshno-izstrelya-raketa-sas-satelit-v-orbita.html", "text": "Иран успешно изстреля ракета със сателит в орбита, съобщава АП, позовавайки се на местния сайт YJC.ir, който е свързан с иранската държавна телевизия.Агенция \"Фарс\" също информира, че днес е проведено успешно изстрелване на ракета в орбита.Информацията идва на фона на критиките на САЩ относно иранската ракетна програма.Според иранската държавна телевизия ракетата Simorgh е способна да носи сателит с маса 250 килограма.", "date": "2017.07.27", "title": "Иран успешно изстреля ракета със сателит в орбита"}
{"url": "https://news.bg/world/beliyat-dom-tramp-mozhe-da-poiska-po-tezhki-sanktsii-sreshtu-rusiya.html", "text": "Президентът на САЩ Доналд Тръмп може да наложи вето върху подготвяното законодателство за нови санкции срещу Русия с цел \"дори по-твърдо споразумение\". Това заяви директорът на комуникациите на Белия дом Антъни Скарамучи в интервю за СиЕнЕн.\"\", обясни той.Тази седмица Камарата на представителите на САЩ прокара законодателство за налагане на нови санкции срещу Иран, Русия и КНДР.Предложените мерки атакуват енергийния сектор на Русия като част от законодателство, което няма да позволи на Тръмп да облекчи санкциите срещу Москва без одобрението на Конгреса.", "date": "2017.07.27", "title": "Белият дом: Тръмп може да поиска по-тежки санкции срещу Русия "}
