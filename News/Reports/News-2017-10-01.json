{"url": "https://news.bg/regions/protest-na-zhiteli-ot-sevlievo-zaradi-bezvodie.html", "text": "Жители на Севлиево и околните села излязоха на пореден протест заради безводието в общината. Хората днес се събраха на главния път София - Врана в района на село Богатово и за кратко блокира движението, съобщи БНТ.Въпреки, че цяла седмица протестират и за втори път излизат на пътя, хората са категорични, че до момента никой не се е срещнал с тях, за да им обясни по какъв начин ще бъде решен проблемът с безводието.Вече месец в града вода има само вечер, а в селата веднъж на няколко дни. Жителите на общината от 30 години чакат да бъде изграден нов язовир, тъй като в момента обема на водоизточните не може да поема нуждите на населението. Хората са категорични, че ще продължат с протестите в центъра на Севлиево и всяка неделя ще блокират главния път, докато не се намери решение на проблема им.", "date": "2017.10.01", "title": "Протест на жители от Севлиево заради безводие"}
{"url": "https://news.bg/health/noshtnoto-dezhurstvo-na-pirogov-bilo-samo-ot-spetsializanti.html", "text": "Сигнал в електронната поща на редакцията на News.bg твърди, че нощните дежурства в клиниките на УМБАЛСМ \"Пирогов\" се изкарват само от специализанти. В сигнала, озаглавен \"Доктори Пирогов\", се посочва, че писмото е изпратено от доктори и сестри, служители на болничното заведение. Към момента обаче цялата информация от сигнала остава непотвърдена.\"Предупреждаваме, че на нощно дежурство в клиниките са само специализанти. Недопустимо е недипломирани лекари да се грижат за тежко болни пациенти\", обяснява се в сигнала. Според съобщението всичките над 50 специализанти в \"Пирогов\" получили заповед да дават 12-часови дежурства, които дори няма да им се заплащат.Според сигнала директорът на здравното заведение проф. Асен Балтов е предприел и \"акция да преглежда чантите на лекарите и медицинските сестри, както и автомобилите\". За целта били наети три охранителни фирми, а безпрецедентната мярка се обяснявала като рутинна проверка. В същото време медиците недоумявали какво точно търси проф. Балтов в чантите и колите им.Докато това се случвало болницата била потънала в изключително тежка криза, за което свидетелствали протестите и скандалите от последните няколко седмици. Част от докторите били с орязан заплати. Другите, които били неудобно за управата на болницата, се отстранявали. \"...Издават се устни заповеди, че всеки, който проговори пред медиите ще бъде уволнен дисциплинарно. За последните четири месеца над 20 медици и двойно повече сестри са напуснали Института по собствено желание\".Податели на сигнала са категорични, че тези действия и практики от страна на управата на заведението трябва да се премахнат. Недоволните се обявяват и против  екип от 126-и кабинет.", "date": "2017.10.01", "title": "Нощното дежурство на \"Пирогов\" било само от специализанти"}
{"url": "https://news.bg/bulgaria/katastrofa-na-magistrala-trakiya-pogubi-mazh.html", "text": "Мъж загина при катастрофа на магистрала \"Тракия\" край Пазарджик, съобщават , позовавайки се на полицията. Катастрофата е станала тази сутрин на 86-ти километър от магистралата.Лек автомобил \"Фолксваген\" е излязъл от пътното платно и се е блъснал в табела на бензиностанция. Предполага се, че шофьорът не е успял да вземе завоя.В катастрофиралия автомобил са пътували четирима души - трима мъже и една жена. След сблъсъка един от мъжете е починал, а останалите са ранени. Аварийно-спасителен екип се е притекъл на помощ и е разрязал автомобила, за да бъдат изкара ранените пътници. Пострадалите са закарани в най-близката областна болница в Пазарджик. Пътниците на авариралия автомобил са с различни наранявания.Полицията работи по изясняването на причините довели до катастрофата. Инцидентът не е нарушил движението по АМ \"Тракия\" и не е предизвикал задръствания.", "date": "2017.10.01", "title": "Катастрофа на магистрала Тракия погуби мъж"}
{"url": "https://news.bg/int-economics/ottsepvaneto-na-kataluniya-pagubno-za-ikonomikata-na-ispaniya.html", "text": "Каталуния представлява около една пета от икономиката на Испания - в региона се произвежда около 25% от износа на цялата страната към ЕС и трети страни. Ето защо евентуално отцепване на региона може да се окаже пагубно за икономиката на Испания, съобщава .Данъците, които внася Каталуния са много повече от тези, които получава обратно от Мадрид. Около 21% от налозите, които хазната събира, идват точно от Каталуния.Подкрепящите независимостта посочват тези числа, като твърдят, че ако трансферите спрат, дефицитът на Каталуния ще се превърне в излишък.Регионът привлича и около една трета от чуждестранните инвестиции в Испания. Volkswagen и Nissan имат фабрики край Барселона.Има обаче и много рискове. Остават отворени множество въпроси -- включително членството в Европейския съюз. И ако Каталуния трябва да кандидатства наново, то регионът трябва да спечели одобрението на всички останали страни, включително Испания. Излизането от ЕС пък означава лоши икономически новини, най-малкото заради повишената цена на стоките, предвидени за износ, както и редица търговски бариери. Скок ще има и в цената на вноса, както и на безработицата.Независимостта може да донесе и по-високи цени за заемите.Върховният съд на Испания вече забрани провеждането на референдума, наричайки го противоконституционен. Евентуално отцепление ще остави голяма дупка във финансите на Испания и ще увеличи несигурността.\"Както с излизането на Великобритания от ЕС, вярваме, че Каталекзит ще вкара региона в дълъг период на несигурност и почти сигурно ще окаже отрицателно влияние на частния сектор\", казва Джофри Мин, икономист в ING.Катлийн Бруукс, директор в City Index, очаква еврото да потъне с до 5% при резултат \"да\" на днешния референдум.", "date": "2017.10.01", "title": "Отцепването на Каталуния - пагубно за икономиката на Испания"}
{"url": "https://news.bg/bulgaria/pet-partii-sreshtu-zakonoproekta-za-dosietata.html", "text": "\"Остро се противопоставяме на действията на БСП и ГЕРБ, целящи фактическото ликвидиране на Комисията по досиетата\", пишат в официалната си позиция по случая от ПП \"Движение Да България\", ПП \"Демократи за силна България\", ПП \"Зелените\", ПП \"Български земеделски народен съюз\" и ПП \"ДЕОС\".Според тях Комисията по досиетата е единственият институционален фактор за разкриване на ролята, изиграна от репресивните тайни служби по време на комунистическия режим и гарантира, че от обществото няма да остане скрито влиянието, което са имали агентите на ДС.Позицията на подписаните партии е, че внесеният от БСП Законопроект за архива на документите на Държавна сигурност и на разузнавателните служби на Българската народна армия представлява опит за затваряне на досиетата и цели да ограничи правото на гражданите да бъдат осведомени.В позицията си от политическите формации се противопоставят и на намерението на ГЕРБ да издигне за председател на Комисията по досиетата Антон Тодоров. \"Г-н Тодоров доказано не притежава моралните качества, необходими за заемането на този пост. Дългогодишното му публично поведение го е превърнало в емблема на грозни персонални атаки и разчистване на сметки\", пише в становището на партиите.Според подписалите декларацията партии и ГЕРБ, и БСП последователно издигали в редиците си и на важни държавни постове хора, работили за комунистическите служби. В позицията им още пише, че и двете партии са \"единосъщи\", а не в реална опозиция.Исканията на подписаните партии са свързани с оттеглянето на номинацията Антон Тодоров за председател на Комисисята по досиетата. Петте партии искат да бъде издигнат кандидат с доказан, да бъде запазена и укрепена институцията.Обединилите се около тази позиция смятат още, че трябва да започне процес по системното разкриване на документи на МВР и службите и да бъдат създадени условия за реална лустрация.", "date": "2017.10.01", "title": "Пет партии срещу законопроекта за досиетата"}
{"url": "https://news.bg/world/kataluniya-kopnee-za-nezavisimost-vapreki-nasilieto.html", "text": "Над 460 души са били ранени при стълкновенията при провеждането на референдума за независимост на Каталуния, съобщава кметът на Барселона Ада Колау в пост в социалните мрежи. Колау пише още: \"Като кмет на Барселона настоявам за незабавното прекратяване на полицейските набежи срещу беззащитното население.\"По информация на \"Гардиън\" към 19 часа пострадалите жители на Каталуния са 465. 216 души са били ранени в Барселона, 80 в Жирона, 64 в Лейда. В региона Терес де Лебре наранените са 53, а в Тарагона има 25 пострадали. Останалите 27 ранени са от други части на Каталуния. Медиите в Испания съобщават, че в 14.30 часа испанските полицаи са уцелили човек с гумен куршум в окото. Пострадалият е бил транспортиран за операция в болницата \"Св. Пау\" в Барселона. Има информация и за още един човек, който е с по-сериозни наранявания. Той също е бил настанен в болница в Барселона. Вътрешният министър на Испания обяви, че към 18 часа в Каталуния са били закрити 92 нелегални избирателни секции.В рамките на деня до сега в региона са били арестувани трима души. Арестуваните са били задържани за неподчинение и атака срещу служители на реда.Към 18 часа са били ранени 9 полицаи и 3 служителите на гражданска охрана.Правителството на Каталуния публикува в социалните мрежи множество видеоматериали, освидетелстващи насилието, което испанските полицаи упражняват спрямо гласоподавателите и цивилните хора в целия регион. В клиповете ясно се вижда полицейската репресия. Видео показва и как парамедици изнасят окървавена жена на носилка. Други материали също разкриват агресията на органите на реда и стремежа на Испания референдумът в Каталуния да се провали.Припомняме, че полицаите използват срещу тълпата гумени куршуми, заради които вече един човек пострада. Служители на реда са оградили секциите и, оборудвани с каски и щитове, не допускат никого да гласува. Полицаите използваха дори чук, за да счупят вход и да влязат в спортния център \"Sant Julia de Ramis\" близо до град Жирона.В отговор на това, че само мобилизираните полицейски служители използвали агресия, вътрешното министерство в Испания публикува материал, показващ как хората хвърлят камъни по органите на реда.Припомняме, че всичките полицаи, които работят за прекратяването на вота за независимост на Каталуния, бяха мобилизирани в района от цяла Испания. Самата полиция в Каталуния отказа да попречи на местните да гласуват за отцепването от Испания, поради което прокуратурата в Испания ще предприеме действия за санкциониране на властите на Каталуния. Като причина за това се посочва, че те бездействат в ситуацията, която заплашва териториалната цялост на държавата, съобщава \"Ел Паис\".Стана ясно, че полицаите са блокирали достъпа до много от изборните секции в целия регион. Чрез репресии полицаите успели да си пробият път и до секции, където гласуването вече е било започнало, след което изземвали урните с пуснатите вече бюлетини. Полицаите влезли и в избирателната секция, където трябваше да гласува президентът на Каталуния, съобщи АП.Правителството в Каталуния обяви, че жителите на региона могат да гласуват във всяка една секция. За хората, които не са успели на гласуват, правителството в Каталуния разпространи , на която хората да видят кои секции са били затворени от испанските полицаи и къде всъщност може да се гласува. Картата е озаглавена \"Демокрацията побеждава\". Тази информация беше поместена и в сайта catalannews.com, но впоследствие информационният сайт беше \"мистериозно\" затворен.В отговор на насилието на полицаите кметът на Барселона Ада Колау беше категорична - премиерът на Испания Мариано Рахой трябва да подаде оставката си, а полицията - да спре да използва насилие срещу гласоподавателите. \"Полицейските действия срещу мирното население трябва да спрат\", писа в социалната мрежа Twitter Колау.Против агресията в Каталуния се обявиха и някои европейски лидери. Първият министър на Шотландия Никола Стърджън, която е непоколебима в намерението си да проведе още един референдум за независимост на Шотландия от Великобритания, написа в Twitter, че е шокирана от случващото се в Каталуния. \"Независимо от възгледите ни за независимост, всички трябва да осъдим сцените, на които ставаме свидетели, и да призовем Испания да промени курса, преди някой да бъде сериозно наранен. Нека хората гласуват мирно\".Референдумът в Каталуния е прост. В бюлетините за гласуване има само един въпрос - \"Искате ли Каталуния да стане независима държава под формата на република?\" Възможните отговори са \"да\" и \"не\".\"Днешният ден е изключително важен за демокрацията\", заяви в интервю вицепремиерът на каталунското правителство Ори ол Джукерас за телевизионния канал 3. \"Ние преодоляхме много препятствия, но нищо няма да ни спре\", допълни той и обясни позицията на местните власти, че ако \"ние не защитим своите права, то кой би ги защитил\".Припомняме и че вчера в Барселона се проведе голяма демонстрация от противници на референдума. Протестиращите развяваха испанското знаме и плакати \"Каталуния - това е Испания\". Те свалиха надписа \"Повече демокрация\", който бе разположен на сградата на кметството.Днес такъв протест има и в Мадрид. Някои от големите медийни групи в страната също се обявиха против отцепването на Каталуния. Въпреки това от ранни зори каталунци започнаха да се редят на опашки пред училища и други сгради, предвидени за изборни секции, за да не могат полицаите да ги окупират. Много активисти, включително и родители с деца, прекараха тази и миналите нощи пред изборните секции. На някои места местните жители дори , за да попречат на властите да разтурят изборните секции.Въпреки всички репресии, избирателната активност била висока, съобщават каталунски медии. Право на глас имат над 5 милиона жители. Краят на изборния ден е в 20 часа, но е възможно вотът да бъде удължен.", "date": "2017.10.01", "title": "Каталуния копнее за независимост въпреки насилието"}
{"url": "https://news.bg/politics/gerberite-v-stranata-zastavat-zad-delyan-dobrev.html", "text": "Регионалните формации на ГЕРБ застанаха зад Делян Добрев.В няколко отворени писма местните формации на ГЕРБ се обявиха против оттеглянето на депутата и председател на енергийната комисия в парламента Делян Добрев.В писмото от ГЕРБ - София се посочва, че е омерзително \"един добър и достоен човек\" да бъде принуден да се оттегли от политиката \"чрез клевети и откровени манипулации\". Столичните гербери са сигурни, че Добрев ще спечели съдебната битка и тогава истината щяла да излезе наяве.\"Затова, Деляне, призоваваме те да останеш\", пише още в писмото, подписано от симпатизанти, районни кметове от ГЕРБ, общински съветници, народни представители и дори зам.-председателя на ГЕРБ - София и кмет на Столична община Йорданка Фандъкова.Гербаджиите от Русе и околностите също се обявиха в подкрепа на Добрев. Той бил доказан професионалист, и в качеството си на министър икономиката, туризма и енергийната сигурност на България. Те също призовават депутата да преосмисли решението си.ГЕРБ - Разград пишат, че категорично застават за депутата и ценят високо неговите постижения. \"Делян Добрев е човек с безспорни качества и компетентност, морал и добросъвестност и нелепи твърдения не могат да им опонират! Делян Добрев има нашата подкрепа! Призоваваме ръководството на ПП ГЕРБ да не приема оставката на Делян Добрев\", категорични са привържениците и членовете на партията в Разград.В Кърджали също призоваха Борисов да не приеме оставката на Добрев. Проявата на Добрев била знак на мъжество. \"Тя е отказ от участие в един политически маскарад, режисиран от БСП, в който на хората услужливо се натрапва звучната българска дума \"шуробаджанащина\" и също толкова услужливо се пренебрегват заслугите на Делян като депутат и министър за възраждането на Хасково и напредъка на страната ни като цяло\", посочва формацията на партията в Кърджали.Подобна е позицията и на ГЕРБ - Ловеч и ГЕРБ - Велико Търново. Според тях скандала, повод за оставката на Добрев, е \"буря... в чаша вода... Гнусни нападки, изкривени факти, спекулации и внушения...\". Според ловешките гербери постъпката на Добрев също била достойна. За това Областната структура на ГЕРБ - Ловеч категорично не приема оставката на Делян Добрев и призовава народните представители от ГЕРБ да направят същото.С подобно отворени писма и декларации излязоха местните управи на ГЕРБ - Бургас, Варна, Пазарджик, Перник, Сливен и Пловдив.Около това становище се обединиха и организацията на Жени ГЕРБ и Младежката организация на партията.", "date": "2017.10.01", "title": "Герберите в страната застават зад Делян Добрев"}
{"url": "https://news.bg/world/dvma-zaginali-pri-ataka-s-nozh-v-marsiliya.html", "text": "Властите в Марсилия са ликвидирали мъж, който е започнал да напада случайни минувачи с нож. Властите във Франция предполагат, че нападението е терористичен акт.Вследствие на прободните си рани двама са загинали, съобщава Ройтерс.Нападението е станало в района на главната гара на Марсилия.По информация на органите на реда в Марсилия мъжът е извикал \"Алах е велик\" и започнал да напада хората с нож.Властите веднага се отзовали и ликвидирали нападателя. Районът на гарата е отцепен. В пост в социалните мрежи министърът на вътрешните работи на Франция е заявил, че вече пътува към мястото на инцидента.Припомняме, във Франция има обявено извънредно положение влседствие на терористичните атаки в страната през последните няколко години. Държавата още скърби за жертвите от нападенията в Париж и Ница, в които имаше стотици жертви.", "date": "2017.10.01", "title": "Двма загинали при атака с нож в Марсилия"}
{"url": "https://news.bg/world/balgarin-i-sarbin-sa-bili-namushkani-s-nozh-vav-viena.html", "text": "Български гражданин е пострадал след възникнал конфликт и саморазправа с афганистанци във Виена, съобщи БНР.По случая е установено, че около 2 часа през нощта в район Отакринг във Виена възникнал конфликт между група афганистанци и чеченци и един българин и един сърбин. 21-годишният българин и сърбинът се спречкали с афганистанците и чеченците, вследствие на което сръбският гражданин е починал, а българинът е тежко ранен.Към момента не са ясни причините за конфронтацията. Инцидентът е станал в близост до метростанция.Предполага се, че член от групата на гражданите на Чечения или Афганистан извадил нож и наръгал сърбина и сънародника ни. И двамата били открити в изключително тежко състояние, с много тежки наранявания. Около час и 30 минути след деянието сърбинът починал в болнично заведение.Групата от афганистанци и чеченци избягала, но малко по-късно те били заловени от властите във Виена. По единия от тях били открити следи от кръв.Разследването по случая продължава. Очаква се днес задържаните да бъдат разпитани. Причината за спречкването остава неясна. Не е ясно и дали в конфронтацията са участвали повече лица. Оръжието, с което е било извършено убийството, не е намерено.", "date": "2017.10.01", "title": "Българин и сърбин са били намушкани с нож във Виена"}
{"url": "https://news.bg/world/teroristichni-napadeniya-v-kanada.html", "text": "Властите в Канада разследват две нападения като терористични актове. Нападенията са станали в град Едмънтън, съобщават Ройтерс и АФП.В едното нападение един полицай е бил бутнат с кола, а в последствие и намушкан с нож. Полицаят охранявал спортно събитие. Нападателят успял да избяга.Малко по-късно органите на реда установили в друг автомобил човек, отговарящ на описанието на нападателя. Полицаите опитали да го арестуват, но мъжът отново се измъкнал. Започнало преследване, при което заподозряният прегазил още най-малко 4 души.Пострадалите са били транспортирани с болница с множество наранявания. Полицията в Едмънтън обаче е отказала повече коментари относно тяхното състояние.Въпреки че разследването е в ранен етап, властите в Канада посочват, че мъжът е действал сам. Той е заловен и се намира в ареста.По първоначална информация нападателят е мъж, на около 30-годишна възраст. В автомобила бил открит флаг на терористичната организация \"Ислямска държава\", поради което нападенията ще бъдат разследвани като терористични актове.", "date": "2017.10.01", "title": "Терористични нападения в Канада"}
{"url": "https://news.bg/world/troyno-ubiystvo-v-barselona.html", "text": "Властите в Барселона разследват убийството на трима души, между които и 11-месечно бебе.Телата били намерени в къща в района на квартал \"Св. Марти\" (Sant Martí), съобщават местни медии.По информация на Мосос мъртвите са мъж, жена и 11-месечно бебе. Всичките имали огнестрелни рани.По информация на \"El Periodico\" сигналът за тройното убийство е бил депозиран около 14.30 часа. Тялото на мъртвата жена е било почти на улицата. Предполага се, че тя се е опитвала да избяга.Полицията в Барселона е започнала разследване. Към момента обаче няма информация какви са обстоятелствата около убийството на хората. Не е ясен и мотивът за тройното убийство.", "date": "2017.10.01", "title": "Тройно убийство в Барселона"}
{"url": "https://news.bg/regions/v-gorni-lom-vse-oshte-imalo-opasni-beopripasi.html", "text": "Точно три години след инцидента в завода за боеприпаси в Горни Лом, където след взрив загинаха , в заводът все още има необезопасени пехотни мини, съобщи БНР.Заводът вече имал нов собственик, но вътре все още се съхранявали останалите от предишния собственик необезвредени боеприпаси.Пред БНР бивш служител в завода за боеприпаси категорично е посочил, че в завода все още има опасни пехотни мини, които ежедневно излагали на опасност живота на работниците.Според кмета на Горни Лом Илиян Михайлов боеприпасите трябва да бъдат незабавно премахнати. Той призова всички компетентни институции за съдействие за премахването и извозването на опасните боеприпаси.Стана ясно и че новият собственик на завода има намерения да започне производство на отбранителна промишленост, поради което заводът се ремонтира. По думите на управителя на завода Иво Иванов в завода ще бъдат създадени близо 200 работни места в следващите 2 години.Очаква се и през месец ноември тази година Окръжният съд във Видин да продължи да разпитва свидетелите на взрива от 1 октомври 2014 година.", "date": "2017.10.01", "title": "В Горни Лом все още имало опасни беоприпаси"}
{"url": "https://news.bg/crime/krazhba-posred-byal-den-v-stolitsata.html", "text": "Четирима крадци са нападнали охранител на хранителен магазин в столицата, съобщи БНР.Нападението е станало на улица \"Пиротска\". Установено е още, че охранителят хванал крадците в крачка, докато претърсвали помещение на магазина. Тпгава единият от крадците ударил с железен бокс възрастния охранител, а друг от нападателите извадил нож и заплашил човека. След това четиримата избягали.Към момента двама от крадците вече са заловени. Другите двама се издирват. Предполага се, че извършителите са младежи.Пострадалият охранител е без тежки наранявания.", "date": "2017.10.01", "title": "Кражба посред бял ден в столицата"}
{"url": "https://news.bg/world/parizh-si-otdahna-ot-trafika.html", "text": "Днес беше ден без автомобили във френската столица Париж, съобщава в. \"Паризиен\". Градът си отдъхна от трафика.Цели булеварди бяха празни. Ежегодната инициатива се провежда за трети път в Париж.Инициативата започна, след като за определен период градът на влюбените оглави класацията за най-замърсените градове в света.Улици с дължина почти 650 километра бяха затворени за моторни превозни средства до 18 вечерта местно време. 7-те платна на световноизвестния булевард Шан-з-Елизе са неразпознаваеми. ", "date": "2017.10.01", "title": "Париж си отдъхна от трафика"}
{"url": "https://news.bg/world/nasilie-i-krav-na-referenduma-v-kataluniya.html", "text": "Насилие и кръв обагриха референдума в Каталуния, съобщава Ройтерс.Агенцията се позова на кмета на Барселона Ада Колау, според която повече от 460 души са били ранени днес в безредиците в града. Двама граждани са в болница в тежко състояние, а ранените полицаи пък са най-малко 12.Изпратените от Мадрид представители на силите на ред използваха палки и гумени патрони срещу хора, събрали се, за да участват в забранения от централните испански власти референдум за независимост на областта.Правителството на Каталуния публикува в социалните мрежи множество видеоматериали, освидетелстващи насилието. В клиповете ясно се вижда полицейската репресия. Видео показва и как парамедици изнасят окървавена жена на носилка.Други материали също разкриват агресията на органите на реда и стремежа на Испания референдумът в Каталуния да се провали.Прессекретарят на Каталонската регионална автономия Жорди Турул информира, че избирателната активност на референдума за независимост на областта е преминала котата от 50%.", "date": "2017.10.01", "title": "Насилие и кръв на референдума в Каталуния"}
{"url": "https://news.bg/world/vzriv-v-rim.html", "text": "Най-малко трима души са били ранени при взрив в Рим. Инцидентът е станал в предградието на италианската столица - Велетри, уточнява АНСА.На мястото на инцидента са изпратени пожарникари, лекари и карабинери.Властите смятат, че избухнала газова бутилка е причинила трагедията в апартамента.Има нанесени материални щети.", "date": "2017.10.01", "title": "Взрив в Рим"}
{"url": "https://news.bg/bulgaria/minimalnata-pensiya-v-balgariya-veche-e-200-lv.html", "text": "От днес минималната пенсия в България е 200 лв. Това е вторият етап на увеличение на пенсиите в новото правителство. След днешното увеличаване на пенсиите доходите на над 800 хил. български пенсионери ще се повишат. Това е второто увеличение на пенсиите. От юли месец размерът на минималната пенсия за осигурителен стаж и възраст се повиши от 161,38 лв. на 180 лв.По темата с инвалидните пенсии, лидерът на ВМРО Красимир Каракачанов коментира, че голям процент от ТЕЛК-овите решения не отговарят на здравословното състояние на хората.\"Инвалидните пенсии в България взимат около 900 хиляди човека. От тях повече от 400 хил. са с ТЕЛК-ови решения, които не отговарят на реалното им здравословно състояние. Погледнете само феноменът инвалидизация на цели села, включително бебетата в тях\", изтъква Каракачанов и добави, че вече са в ход реални действия в тази посока.По думите на Каракачанов пресичането на подобни измами ще донесе на пенсионната система и на бюджета приходи в размер на стотици милиони лева.\"Договорили сме преизчисляване на старите пенсии, въпрос на време и реални действия е това да стане факт. Стремежът, който е залегнал в Споразумението за създаване на настоящото правителство е увеличение на всички пенсии и изравняване на минималната пенсия с линията на бедността\", каза още лидерът на ВМРО.\"Няма да спрем да се борим за преизчисляване на всички пенсии. Това ще доведе до увеличаване на пенсиите с между 20 и 30 %. Ще продължим да се борим за вас\", заяви също и лидерът на БСП Корнелия Нинова на посещение в дом за възрастни хора във Варна.", "date": "2017.10.01", "title": "Минималната пенсия в България вече е 200 лв"}
{"url": "https://news.bg/world/osvobodiha-o-dzhey-simpsan-ot-zatvora-v-nevada.html", "text": "Бивша футболна легенда О`Джей Симпсън беше освободен от затвора в Невада.Това съобщават \"Асошиейтед прес\". Симпсън лежа в затвора 9 години.Той бе осъден за въоръжен грабеж, извършен преди 10 години. Тогава бившата футболна звезда нахлува в хотелска стая в Лас Вегас и прибира предвидени за продажба на търг футболни трофеи.\"Не съм ограбвал никого. - оправдава се пред съда Симпсън. - Прибрах си собствеността\".През 90-те години той е съден за убийството на бившата си съпруга и настоящия й приятел. Процесът става известен като \"Делото на века\". Оправдан е, но трябва да заплати на семействата на жертвите 33 млн. долара, заради което му се налага да разпродава и въпросните трофеи.Присъдата му за грабежа беше 33 години затвор с възможност за изслушване на деветата година.Симпсън бе освободен днес в 12:08 в реабилитиращ център в северната част на Невада, съобщи говорителят на държавните затвори Брук Кеаст. Тя каза, че няма представа накъде се е насочил и какво ще прави Симпсън в първите часове като свободен човек.", "date": "2017.10.01", "title": "Освободиха О`Джей Симпсън от затвора в Невада"}
{"url": "https://news.bg/crime/valeri-simeonov-delyan-dobrev-tryabva-da-ostane-v-parlamenta.html", "text": "От свое име и от името на ръководството на Национален Фронт за Спасение на България (НДСБ )призовавам коалиционните партньори от ГЕРБ и Народното Събрание да отхвърлят оставката на Делян Добрев. Тя е подадена под огромен медиен натиск и политически обвинения, които към момента лежат единствено върху клевети. Приемането на тази оставка ще легитимира политическите спекулации като норма за саморазправа и лов на вещици.Това пише в открито писмо до медиите лидерът на НФСБ Валери Симеонов.Работил съм с Делян Добрев в две парламентарни комисии и съм придобил впечатления за него като един морален политик и експерт със задълбочени знанияв енергетиката и икономиката. Резултатите от неговата дейност като министър и народен представител също говорят сами за себе си - въвеждане на структурни мерки за висока ефективност на държавните политики в енергетиката и ограничаване на корупцията, припомня Валери Симеонов.Според него зад днешната политическа атака стоят вероятно точно засегнатите от тези структурни реформи олигарси.Всичко това ни връща във времената на сталинските чистки, когато цели семейства изчезваха в лагерите, само заради връзките си с някой \"неблагонадежден\" или във времената на ранния социализъм в България, когато цели фамилии бяха репресирани, поради връзка с някой \"враг на народа\". Как никой не зададе въпроса дали тези хора са професионалисти и са си вършили работата, та чак тогава да им бъде дадена оценка и наложена санкция? Това отбелязва лидерът на НФСБ.Неговата политическа кариера не трябва да бъде жертва на клеветническа кампания. Управляващите днес партии доказахме, че не разпъваме чадър над политически лица при доказани обвинения в неморално или незаконно поведение. И това е един нов модел на политика през последните десетилетия, който не е характерен за БСП.Казусът \"Добрев\", обаче, е коренно различен, тъй като става въпрос за недоказани обвинения. Апелирам към ръководството на ГЕРБ за повече здрав разум, а към Делян Добрев за повече кураж, отговорност и стоицизъм, отбелязва Валери Симеонов.", "date": "2017.10.01", "title": "Валери Симеонов: Делян Добрев трябва да остане в парламента"}
{"url": "https://news.bg/world/rahoy-v-kataluniya-nyamashe-glasuvane-za-nezavisimost.html", "text": "Днес в Каталуния не е имало гласуване за независимост. Това отбеляза в телевизионно обръщение испанският премиер Мариано Рахой.Той не пропусна да отбележи, че е опитът за плебисцит е подигравка със същността на демокрацията.Кметът на Барселона г-жа Ада Колау нарече испанския премиер Мариано Рахой \"страхливец, който се крие зад прокурори и съдилища\".Днес той прекрачи всички граници с действията на полицията срещу нормални хора, възрастни хора, семейства, които защитаваха основните си права. За мен е очевидно, че Мариано Рахой трябва да подаде оставка, заяви Колау.Тя призова ЕС да вземе становище за това, което се случва в Каталуния.", "date": "2017.10.01", "title": "Рахой: В Каталуния нямаше гласуване за независимост"}
{"url": "https://news.bg/world/kolon-atakata-v-marsiliya-mozhe-da-e-teroristichen-akt.html", "text": "Френският вътрешен министър Жерар Колон не изключи, че атаката срещу минувачите на гарата в Марсилия може да бъде терористична атака.\"Този акт може да има терористичен характер, но в момента не можем да го потвърдим\", каза Колон, който посети Марсилия след инцидента. Той потвърди, че антитерористичното звено на френската прокуратура започна разследване на този факт.Боец от Ислямска държава е отговорен за нападението с нож на гарата в Марсилия, при което бяха убити две жени, съобщи Амак, осведомителната агенция на екстремистката групировка, цитирана от Ройтерс.Според ръководителя на Министерството на вътрешните работи в резултат на атаката двама души са били убити. Самият атакуващ бе ликвидиран. Колон отбеляза, че \"около 10 минувачи са станали свидетели на тази атака\". \"Правоприлагащите органи ще работят с тях\", заяви шефът на Министерството на вътрешните работи. Той отбеляза, че нападателят е бил известен на правоохранителните органи на Франция.В неделя следобед човек от 25-30 години с нож нападна минувачите на най-голямата железопътна гара в Марсилия.Според Министерството на вътрешните работи на Франция атаката уби две жени. Нападателят беше ликвидиран на място. Не бяха открити документи с него.По-рано Колон каза, че от началото на годината във Франция са били предотвратени 12 терористични атаки. \"Терористичната заплаха продължава да бъде висока, трябва да реагираме на това\", каза той.", "date": "2017.10.01", "title": "Колон: Атаката в Марсилия може да е терористичен акт"}
{"url": "https://news.bg/regions/hilyadi-burgazlii-ostavat-bez-topla-voda.html", "text": "Бургазлии остават без топла вода за пет дни. Това съобщава БНР. \"Топлофикация\" Бургас ще остави близо 30 хиляди абоната без топла вода за 5 дни. Това се случва заради есенно-зимна профилактика.Информацията е, че топлоподаването ще бъде спряно от 8 часа на 2 октомври до 16 часа на 6 октомври.Христин Илиев, директорът на топлофикационното дружество, обясни, че причините за спирането на водата са текущи ремонти и профилактика. \"Това е част от профилактиката. Налага се да бъдат подменени части, амортизирани и износени с течение на годините. Това са неизбежни неща\", коментира Илиев пред радиото и добави, че в Бургас натрупаните задължения на битови абонати възлизат на 2 милиона лева.", "date": "2017.10.01", "title": "Хиляди бургазлии остават без топла вода"}
{"url": "https://news.bg/press/us-poslanikat-vnimatelno-formulirayte-prioritetite-pri-pokupkata-na-iztrebiteli-dimitar-delchev-e-noviyat-predsedatel-na-dbg.html", "text": "Съвет. \"Сега\":US посланикът: Внимателно формулирайте приоритетите при покупката на изтребители Американският посланик в София излезе с коментар по темата за различията между премиера и президента на България за придобиването на нови самолети за бойната ни авиация пред bTV.В интервю пред Светослав Иванов Ерик Рубин заяви, че българските власти много внимателно трябва да формулират приоритетите си преди да вземат решението.\"Много е важно то да е съвместимо с това, което използват Съединените щати и останалите членове на НАТО, включително и другите страни в региона. Това е важно не само при учения, но и при съвместни операции, военновъздушноите сили да могат да се разгръщат заедно много лесно, познавайки своето оборудване. Това са неща, които според мен трябва да бъдат взети предвид, но крайното решение как да бъдат похарчени толкова много пари е на правителството и на парламента\", заяви Рубин пред bTV. Скандал. \"Монитор\":Кмет съм от ГЕРБ\", каза завърналия се в Хасково Беливанов \"Аз съм кмет на Хасково. В партия ГЕРБ съм. Имам право на почивка, като всички останали хора. Мога да имам и транспортни проблеми и да закъснея. На всеки се случва\", бяха единствените думи, които каза пред медиите завърналият се успешно в България кмет на Хасково Добри Беливанов.Той се появи на традиционния национален събор - поклонение край Маджарово. Беливанов не пожела да отговаря на въпроси относно скандала от последната седмица.Преди седмица ГЕРБ в Хасково заявиха, че той се е провалил като кмет и свалиха доверието си от него. Беливанов отговори писмено, че работата в общината върви добре. Впоследствие скандалът се пренесе в парламента и заваляха обвинения в шуробаджанащина в общината. Общинският съвет сигнализира полицията за подписа на Беливанов, а от опозицията му поискаха оставката. Избор. \"24 Часа\":Димитър Делчев е новият председател на ДБГДимитър Делчев с явно гласуване и пълно мнозинство бе избран за председател на \"Движение България на гражданите\" от Четвъртото национално партийно събрание, предава БТА.Той остана и единственият кандидат за поста на Меглена Кунева, след като другият претендент - Богдана Станоева, се оттегли. След вота, новият лидер обяви пред медиите, че непосредствената задача са следващите местни избори и широка анти-ГЕРБ коалиция, част от която да е ДБГ.Целта е да бъде разбит моделът на феодализация, по който партията на Борисов управлява по места и който, по думите на Делчев, изсмуква ресурсите на общините. Лекари. \"Монитор\":Седем болници в София отказали за приемат онкоболна и накрая повикали линейка от Турциям столични болници са отказали помощ на онкоболна жена. За това разказаха роднините на 39-годишната Мариянна Цакова от Габрово.Преди около година Мариянна разбира, че има рак на шийката на матката с разсейки в черния дроб. Благодарение на стотици добри хора, семейството й успява да събере 30 000 лева, необходими за лечението и операцията й в клиника в Турция.Преди две седмици обаче жената получава усложнения. По това време тя се намира в София при своите родители. В седем болници отказват да я приемат, въпреки състоянието, в което се намира.Във ВМА, \"Пирогов\", \"Токуда\", \"Сити клиник\", Онкологията в \"Дървеница\", Александровска болница и \"Майчин дом\" - тотален отказ. Навсякъде отказват да я приемат за преливане на кръв - отказват лечение. За тях, това е следствие от заболяването. ", "date": "2017.10.01", "title": "US посланикът: Внимателно формулирайте приоритетите при покупката на изтребители; Димитър Делчев е новият председател на ДБГ"}
{"url": "https://news.bg/sport/balgariya-s-vtori-zlaten-medal-v-prishtina.html", "text": "България спечели втори златен медал от вече завършилото в Прищина Европейско първенство по вдигане на тежести, съобщава официалният сайт на БФВТ www.wfbulgaria.com.При най-тежките 17-годишни кадети, в кат. над 94 кг Христо Христов просто премаза своите съперници. Шест успешни опита и злато в двубоя с общ резултат 355 кг. Христов записа успешни опити в изхвърлянето на 150, 155 и 160 кг, след това в изтласкването мина последователно без проблем през 185, 190 и 195 кг.Така състезателят на СКВТ Титан Варна изправари останалите с цели 23 кг. Втори остана Енцо Кюворге от Холандия с 332 кг, толкова има и бронзовият Арсен Марденов от Русия. Личен треньор на Христов е Живко Николов.Злато за България и в изхвърлянето на кат. 69 кг при 17-годишните кадетки. Мария-Магдалена Кирева грабна титлата в първото движение с 86 кг, след като премина с успех през 80 и 84 кг. В изтласкването обаче представителката на хасковската школа се справи в първи опит с 95 кг и след това два пъти не успя на 100 кг. Така възпитаничката на треньора Живко Архондев остана четвърта в крайното класиране със 181 кг. Шампионката е от Турция, пред две румънки, които щяха да са след нашата състезателка ако тя бе вдигнала 100 кг.Също при 17-годишните в кат. 85 кг при Златомир Ковачев от Смолян с треньор Милка Манева се нареди седми в двубоя и в двете движения с 275 кг(120 и 155).\"Добре е, че поддържаме традицията при младите неизменно да печелим медали на подобни големи първенства. Със златото днес Христо Христов доказа, че е един от най-талантливите млади щангисти на планетата, отдавна не сме имали толкова класен състезател при супертежките. Искам да благодаря на всички треньори по центровете за добрата работа и да пожелая нови успехи на младите ни надежди в бъдеще\", заяви веднага след първенството олимпийският шампион Иван Иванов, треньор на националните отбори.Така само в двубоите България спечели общо 6 медала от шампионата в Прищина - злато за Ивана Петрова и Христо Христов, сребро за Галя Шатова и бронз за Мария Димитрова, Ангел Русев и Виктория Станева. Други шестима нашенци останаха на косъм от отличията, като се наредиха четвърти в крайните класирания. Общо с отличията в отделните движения нашите се завръщат от Европейското в Косово с 19 медала: 7 златни, 5 сребърни и 7 бронзови.", "date": "2017.10.01", "title": "България с втори златен медал в Прищина"}
{"url": "https://news.bg/world/londonska-metrostantsiya-evakuirana-zaradi-podozritelen-patnik.html", "text": "Станция на метрото в британската столица Лондон е била евакуирана от полицията, предадоха световните информационни агенции. Става въпрос за станция \"Олдстрийт\".Пътници са сигнализирали, че мъж се държи странно. Те са съобщили за силен шум. От полицията са съобщили за случващото се в метрото. За момента няма данни въпросният пътник да е въоръжен.Няма информация и за открити опасни предмети. В края на септември  метростанцията Tower Hill след съобщения за \"малка експлозия\" в метровлак, като се смята, че става въпрос за зарядно устройство на мобилен телефон. Инцидентът не бе свързан с тероризъм. Припомняме, че най-малко седем души бяха задържани заради атаката на метростанция \"Парсънс грийн\" в Лондон на 15 септември, при която пострадаха 30 души. Трима са освободени.", "date": "2017.10.01", "title": "Лондонска метростанция евакуирана заради подозрителен пътник "}
{"url": "https://news.bg/sport/desetki-raneni-pri-intsident-na-mach-vav-frantsiya.html", "text": "Най-малко 29 души са били ранени след инцидент по време на мач във Франция. Част от трибуна на стадиона на френския елитен Амиен се е срутила, информират медиите в страната.При радостта си от гола на техен любимец, запалянковците на гостуващия тим се струпаха при загражденията на един от секторите и предпазната ограда рухна, повличайки със себе си и самите зрители.Част от запалянковците са с рани и фрактури по телата и главите си, като двубоят беше прекратен. Четирима от тях са в по-тежко състояние.   Разследват се причините за инцидента, са съобщили от прокуратурата.  ", "date": "2017.10.01", "title": "Десетки ранени при инцидент на мач във Франция "}
{"url": "https://news.bg/int-politics/mey-nyama-da-upravlyava-oshte-dalgo-ubeden-dzhonsan.html", "text": "Британският премиер Тереза Мей няма да управлява още дълго. В това е убеден външният министър Борис Джонсън. Тя едва ли ще се задържи на поста до 2019 година. Това са разкрили приближени до него, цитирани от информационните агенции. Причините за това са тежките преговори по условията на Брекзит-а с ЕС и разклатеният авторитет на Мей сред консерваторите. Днес се провежда годишната конференция на партията в Манчестър. Самият Джонсън  може да напусне правителството. Такива спекулации се появиха през септември.", "date": "2017.10.01", "title": "Мей няма да управлява още дълго,  убеден Джонсън "}
{"url": "https://news.bg/int-politics/gartsiya-zadarzha-8-dushi-za-kanaldzhiystvo.html", "text": "Гръцките власти са задържали 8 души за каналджийство. Сред тях има и българин, предаде ABC News.Арестите са извършени в петък, в северната част на страната, при 4 отделни инцидента. Осмината са прехвърлили 38 нелегални мигранти през границата с Турция. Някои от тях признали пред полицията, че са платили 2400 евро, за да бъдат превозени до Централна Европа Сред чужденците има иракчани, сирийци, пакистанци, виетнамци и други. Трафикантите също са различни по народност - молдовци, румънци и един българин. ", "date": "2017.10.01", "title": "Гърция задържа 8 души за каналджийство "}
{"url": "https://news.bg/int-politics/avstriya-vavede-zabrana-za-burkite-i-nalozhi-zadalzhitelni-kursove-po-nemski-ezik.html", "text": "От днес в Австрия влиза в сила приетата по-рано забрана за носене на бурка и други покриващ изцяло лицето покривала, предаде АФП. Изключения от правилото са медицинските маски, зимните шалове и клоунските костюми. Глобата за нарушителите е в размер на 150 евро. Според властите, така биват уважени австрийските ценности, защитава се и обществото като мярка във връзка със сигурността. Отбелязва се, че страната е предпочитана дестинация и от туристи от арабски страни, известни с традиционното си ислямско облекло. Новият закон бе въведен от центристкото правителство на канцлера Кристиан Керн. Другите мерки, които ще се прилагат от днес, включват \"договори за интеграция\" на имигрантите и задължителни курсове по немски език и ценности.С тези промени, Австрия се нарежда сред другите европейски държави с подобно законодателство.  ", "date": "2017.10.01", "title": "Австрия въведе забрана за бурките и наложи задължителни курсове по немски език"}
{"url": "https://news.bg/int-politics/hizbula-sashto-protiv-referenduma-na-irakskite-kyurdi.html", "text": "Ливанската радикална шиитска групировка \"Хизбула\" се обяви срещу проведения от иракските кюрди референдум за независимост, предаде \"Ройтерс\". Според лидера Хасан Насрала, така се застрашава целият регион и може да доведе до безкрайни войни. Очаквано, Насрала нападна стария противник Израел с обвинението, че стои зад всичко това и има интерес от нестабилност. Кюрдите гласуваха \"за\" отделяне от Ирак с голямо мнозинство. Срещу допитването им се обявиха не само Ирак и съседните държави, но и САЩ  редица страни в Европа. ", "date": "2017.10.01", "title": "\"Хизбула\" също против референдума на иракските кюрди"}
{"url": "https://news.bg/bulgaria/sdvr-provezhda-uchenie-na-stolichniya-bul-shipchenski-prohod.html", "text": "Занятие за учебна евакуация ще проведат служители на СДВР днес.Това съобщиха от пресцентъра на МВР. Действията са планирани на територията на бизнес сграда на столичния бул. \"Шипченски проход\".При занятието няма да бъдат създавани затруднения за гражданите и движението на превозни средства в района.", "date": "2017.10.01", "title": "СДВР провежда учение на столичния бул. \"Шипченски проход\""}
{"url": "https://news.bg/society/pochitame-pokrov-bogorodichen-1.html", "text": "На 1 октомври празнуваме един велик празник, свързан с Пресвета Богородица - Покров Богородичен. Свети Андрей Юродиви и Епифаний разказали на всички как се е явила Пресвета Богородица и как успяла да спаси града с нейното наметало. Този ден бил обявен за празник на Божията майка, на който вярващите изказвали своята признателност за безкрайната милост на Пресвета Богородица и закрила. Нарекли деня Покров Богородичен. Покров идва от покривало - наметалото, с което Дева Мария покрила хората в храма и ги спасила.На 1 октомври след IX век християните започват да почитат още по-силно Пресвета Богородица, защото тя извършила едно уникално чудо и спасила много невинни хора от гибел. Било IX век. Град Влахерна бил застрашен от варварско нападение от арабите. Жителите били наясно каква жестока гибел ги очаква. Вечерта вярващите се събрали в храма във Влахерна и започнали горещо да се молят Господ да ги пощади от варварите. В същия храм се намирала и една от дрехите на Божията майка, безценна светиня за всички християни.След молитвите направили и нощно бдение. В храма били Свети Андрей Юродиви и Епифаний - негов ученик. Вечерта, някъде около 10 часа случайно Свети Андрей Юродиви погледнал към купола на храма и гледката, която се разкрила пред очите му, го изумила. Пресвета Богородица - млада и красива, била горе във въздуха. Около нея кръжели ангели, заедно със Светите Апостоли и старозаветните пророци.Свети Андрей Юродиви видял как Божията майка Мария коленичила и започнала да се моли на Иисус Христос. После станала права. Тя свалила своята връхна дреха - дълго наметало (омофор) и с нея покрила всички вярващи. Свети Андрей Юродиви попитал своя ученик Епифаний дали вижда горе Божията майка. Той кимнал утвърдително. На следващия ден арабите били отблъснати далеко от града. Жителите били спасени.Днес не пропускайте да отидете на църква! На всяко 1 число от месеца в храмовете светяват вода. Днес можете да си вземете за вкъщи прясна светена вода, с която наръсете вашите домове и работни места, като не ръсите в банята и в тоалетната. С тази вода наръсете и леглата, на които спите, както главите си и лицата.Когато днес отидете на църква, за да се поклоните на иконата Покров Богородичен, освен за вас и за вашите близки, помолете се за всички българи и за всички хора по света.", "date": "2017.10.01", "title": "Почитаме Покров Богородичен"}
{"url": "https://news.bg/world/zemetresenie-razlyulya-kolumbiya.html", "text": "Земетресение с магнитут 5,7 по Рихтер разлюля Колумбия, съобщават от Европейския сеизмологичен център.Епицентърът на земетресението се намира на 43 км. на север от град Букараманга. Градът е с население близо половин милион души. Трусът се е случил на 128 километра под повърхността на земята.По първоначална информация няма данни за разрушения или пострадали.", "date": "2017.10.01", "title": "Земетресение разлюля Колумбия"}
{"url": "https://news.bg/bulgaria/delyan-dobrev-napuska-politikata-zaradi-haskovo-geyt.html", "text": "\"Хасково гейт\" продължава да тресе политическото пространство. Не ме интересува личността Добрев, а системата, която е създал в общината\". Така атакува социалистката Елена Йончева в ефира на БиТиВи.Тя отново разкри семейно приятелските отношения на Делян Добрев и назначенията в Хасково. Според Йончева не било морално политик да кадрува. За заканите да я съдят близките на Добрев, тя подчерта, че се опитват да я сплашат, когато се опитва да разкрие корупционни практики. Цялата държавна машина била срещу нея. \"Проблемът е цялата финансова обвързаност\", коментира Йончева хасковската афера. Подобно било положението в целия регион. Смущаваща била ситуацията роднини да контролират роднини. Тя недоумява как Добрев е назначил своите бизнес партньори на ключови позиции в общината.\"От къде намирате тази наглост и схема\", попита Йончева. Герберът Делян Добрев се закани да потърси съдебна отговорност от Йончева.\"Цяла седмица обикалям по студията да обяснявам след госпожа Йончева, че нямам сестра\", изтъкна Добрев. На цялата тази история трябва да се сложи край, подчерта той и \"захапа\" депутатката от БСП, че разказвала как герберът назначил зет си. \"Нямам сестра, за да имам зет\", подчерта Делян Добрев. Няма схема, отговори на критиките на левицата той.\"Целта беше да се опетни името ми\", изтъкна депутатът. \"Успяха, в очите на хората аз вече не съм професионалист\", оплака се Добрев и допълни, че затова казват, че политиката е мръсна работа.\"Положението е нетърпимо, в очите на хората аз съм човек, който се занимава с шуробаджанащина\", изтъкна герберът. \"Вече съм достатъчно окепазен\", заяви Делян Добрев и обясни, че тази сутрин е разговарял с премиера Бойко Борисов. Споделил му ситуацията си. Казал на Бойко Борисов, че напуска всички позиции. Не иска това да влияе на кабинета. Стана нетърпимо, категоричен е депутатът.Добрев се отказва от всички позиции, дори и тези, които заема в партията. Слага край на политическата си кариера. \"Аз съм смъртоносно ранен политически\", заяви Делян Добрев. Борисов се съгласил с мнението му. Чувства вина за действията на кмета Добри Беливанов, който започнал да играе по свирката на БСП.\"Няма ненаказано добро\", коментира още Делян Добрев. \" да бъде областен управител и кмет\", заяви той и се извини на целия град за работата на хасковския кмет. \"Това не беше атака срещу господин Добрев\", а срещу схемата Добрев, констатира на финала на спора Елена Йончева. \"Няма такава схема\", репликира Делян Добрев. \"Не се правете на морален стожер госпожо Йончева, вие сте в политиката по шуробаджанашка линия\", атакува я той.", "date": "2017.10.01", "title": "Делян Добрев напуска политиката заради \"Хасково гейт\""}
{"url": "https://news.bg/int-politics/raste-broyat-na-ranenite-pri-sblasatsite-v-kataluniya.html", "text": "38 души са получили медицинска помощ след конфликтите в Каталуния, информира \"Гардиън\", позовавайки се на пост в Twitter на Каталунското правителство. В публикацията в социалната мрежа се казва, че 38 души са получили медицинска помощ от службите на спешна помощ заради репресиите от страна на испанската полиция.Испанската полиция си проби път в избирателната секция, където регионалният лидер на Каталуния трябваше да гласува в спорния референдум за независимост, съобщава АП. Избухнали са сблъсъци между властите и хората, чакащи да гласуват. Една жена е ранена и изнесена на носилка от парамедици. Кметът на Барселона Ада Колау призова испанския премиер Мариано Рахой да подаде оставка и поиска полицията да спре да използва насилие срещу гласоподавателите.\"Полицейските действия срещу мирното население трябва да спрат\", писа в социалната мрежа Twitter Колау. Испанските вестници предадоха, че испанската полиция използва гумени куршуми срещу желаещите да гласуват. Властите задържат протестиращи.Служителите на реда с каски и щитове, използваха чук, за да счупят стъклото на входната врата, за да пробият в спортния център \"Sant Julia de Ramis\" близо до град Херона. Към момента в няколко избирателни секции властите вече са иззели урните с бюлетини, отновно употребявайки силна.Хиляди каталунци започнаха да се редят тази сутрин на опашки пред училища и други сгради, обозначени като изборни секции за днешния референдум за независимост на Каталуния, който бе забранен от испанските власти.Много активисти прекараха тази и миналите нощи пред изборните секции, включително и завардиха входовете с автомобили и селскостопанска техника, за да попречат на властите да разтурят изборните секции.Има включително и съдебната заповед гражданите на Каталуния да напуснат помещенията, след като Конституционният съд отмени референдума. Испанското правителство твърдо стои зад позицията си, че референдумът е незаконен.Хиляди полицаи бяха изпратени от цяла Испания, за да не позволят произвеждането на референдума.Регионалните сепаратистки лидери обаче се заканиха да го организират въпреки това и призоваха имащите право на глас 5,3 милиона избиратели да гласуват. С постове в социалните мрежи те призовават каталунците да оказват мирна съпротива на властите, но да дадат своя глас. Гласуването ще продължи от 9 часа сутринта, местно време, и ще продължи до 20 часа.Местните власти предвиждат висока избирателна активност.В бюлетините за гласуване на референдума има само един въпрос - Искате ли Каталуния да стане независима държава под формата на република? Възможните отговори са \"да\" и \"не\".Днешният ден е изключително важен за демокрацията, заяви в интервю вицепремиерът на каталунското правителство Ори ол Джукерас за телевизионния канал 3.\"Ние преодоляхме много препятствия, но нищо няма да ни спре\", допълни той и обясни позицията на местните власти, че ако \"ние не защитим своите права, то кой би ги защитил\".Вчера в Барселона се проведе голяма демонстрация от противници на референдума.Протестиращите развяваха испанското знаме и плакати \"Каталуния - това е Испания\". Те свалиха надписа \"Повече демокрация\", който бе разположен на сградата на кметството.", "date": "2017.10.01", "title": "Расте броят на ранените при сблъсъците в Каталуния"}
{"url": "https://news.bg/bulgaria/zapochva-lovniyat-sezon-za-dreben-divech.html", "text": "Открива се груповият лов на дива свиня и ловът на местен дребен дивеч. Ловният сезон ще продължи до втората неделя на месец януари 2018 г.Групово и индивидуално ловуване на дребен местен дивеч се извършва в събота, неделя и в дните, обявени за официални празници, а на водоплаващ дивеч - след 1 януари и в сряда.Времето от денонощието, когато хората могат да ловуват е предимно през светлата част да деня. Ловът е разрешен час преди изгрева и може да трае до един час след залеза на слънцето.Задължително е провеждането на инструктаж на участниците в лова. Ръководителят на лова проверява наличието на заверен ловен билет и членска карта, разрешително за носене на ловно оръжие на всеки член от дружинката и попълва съответното разрешително за лов.Всички ловци, които не са екипирани с шапка или облекло с ярък сигнален цвят при групов лов на дива свиня и на дребен дивеч, подлежат на санкции. Забранена е употребата на алкохол и упойващи вещества преди и по време на лов.От Изпълнителната агенция по горите напомнят, че ловното оръжие е лично и не се предоставя на никой, дори на правоспособни ловци. При използване на гладкоцевно оръжие по време на групов лов на дива свиня се забранява използването на сачми с диаметър над 6 мм.", "date": "2017.10.01", "title": "Започва ловният сезон за дребен дивеч"}
