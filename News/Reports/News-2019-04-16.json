{"url": "https://news.bg/world/severen-potok-2-nyama-da-bade-postroen-do-kraya-na-2019-g.html", "text": "Компанията \"Nord Stream 2 AG\", оператор на проекта \"Северен поток 2\", заяви, че е подала трета заявка за прокарване на тръбопровода през изключителната икономическа зона на Дания, южно от остров Борнхолм, предаде радио \"Свободна Европа\".От компанията твърдят, че са били отчетени забележките на Датската енергийна агенция, посочени при издадените откази на първите две заявки.Първата, подадена преди две години, предвиждаше газопроводът да премине по-близо до острова, в датските териториални води. Датските власти не дадоха разрешение, а парламентът на страната прие специален закон, позволяващ на правителството да блокира искането за прокарване на \"Северен поток 2\".Втората заявка съдържаше искане газопроводът да премине по дъното на Балтийско море, извън териториалните води на Дания. Тя също беше отхвърлена. Според компанията \"Nord Stream 2 AG\", регулаторът не може напълно да отхвърли второто предложение, но може задълго да отлага одобряването на заявката заради екологични изисквания.Затова е подядена трета заявка, за която се твърди, че изпълнява посочените изисквания.В прессъобщение на компанията се отправят обвинения към Дания, че преднамерено създава спънки и подкопава доверието на инвеститорите.Разглеждането на третата заявка обаче също може да отнеме няколко месеца, което означава, че газопроводът няма да може да бъде построен до края на годината, както обещаваше \"Nord Stream 2 AG\".Припомняме, ЕК прие допълнителни поправки към Третия енергиен пакет, които ще създадат проблем пред пускането на газопровода в експлоатация, дори той да бъде построен, както е планирано.", "date": "2019.04.16", "title": "„Северен поток 2“ няма да бъде построен до края на 2019 г."}
{"url": "https://news.bg/world/rusiya-zapasi-kitay-s-24-iztrebitelya-su-35.html", "text": "Русия достави всички изтребители \"Сухой\" Су-35, поръчани от Китай, информира ТАСС, позовавайки се на Федералната служба за военнотехническо сътрудничество.Изтребителите Су-35 са 4++ поколение и те са доставени в съответствие с договор за 2 милиарда долара от 2015 г. Сега Китай притежава 24 Су-35. Самолетът трябваше да бъде доставен още през 2017 и 2018 г.През миналия септември САЩ наложиха санкции на Китай заради транзакции с Рособоронекспорт във връзка с поръчката на Су-35 и зенитно-ракетен комплекс С-400.", "date": "2019.04.16", "title": "Русия запаси Китай с 24 изтребителя Су-35"}
{"url": "https://news.bg/crime/mestyat-desislava-ivancheva-i-bilyana-petrova-v-slivenskiya-zatvor.html", "text": "Местят бившия кмет на столичния район \"Младост\" Десислава Иванчева и нейната заместничка Биляна Петрова в Сливенския затвор. Това стана ясно от съобщение в социалната мрежа, написано от бившия пиар на общината Петър Кърджилов.\"В момента съм в следствения арест на Г. M. Димитров със семействата на Десислава и Биляна да им предадем багаж за Сливенския затвор. Охранителите, които приемат багажа отказват да приемат шампоан и балсам! Карат ги да си ги купуват от лафката в затвора! За информация, един шпеков салам в лафката в ареста на Векилски се продава на цена от 20 лева. Смятайте колко струват шампоана и балсама\", пише Кърджилов.Припомняме, вчера Спецсъдът осъди на 20 години затвор Десислава Иванчева и на 15 г. нейната заместничка Биляна Петрова за искане на подкуп от 500 хил. евро и получаване на 56 хил. евро от бизнесмена Александър Ваклин.Решението на съда може да се обжалва в 15-дневен срок пред апелативната инстанция. Същото наказанието бе поискано в неделя от .Допълнително Иванчева и Петрова са с наложени глоби съответно от 10 000 лв. и 15 000 лв.На 12 години затвор е осъден Петко Дюлгеров, който също трябва да плати глоба в размер на 12 000 лв. Обвинението се градеше на показанията на от показанията си.По повод тежките присъди на първа инстанция от Спецсъда за Иванчева и за Петрова юристът и водач на листата на Демократична България за евровота Радан Кънев призова да не се бърза със заключенията. В пост в социалната мрежа той пише:\"Припомням, че всички са невинни до трета инстанция. И само тя може да каже кой е престъпник ...Но - присъдата на спецсъда безспорно е шокираща по размер, особено като се има предвид, че Десислава Иванчева и Биляна Петрова са ОПРАВДАНИ по обвинението за ПОЛУЧАВАНЕ на подкуп. (Ясно е, че прокуратурата ще протестира присъдата в тази част, т.е и това не е окончателно)\", пише Кънев.Според него, ако оправдателната присъда за получаване се потвърди, всички въпроси около скалъпването на СРС-та и \"нагласяне\" на обвинението остават валидни...\"Обществената реакция срещу прекомерната присъда и тежките неясноти около доказателствата тепърва ще направят това дело знаково и решително за цялата система на наказателно правораздаване.Със сигурност, не се чувствам празнично и нямам повод да честитя празника на българските демократи и юристи...\", пише Кънев.В неделя, 14 април, се проведоха  Десислава Иванчева и нейната заместничка Биляна Петрова.Дни преди това адвокатът на Иванчева Марин Марковски заяви, че По думите му отмятането на Дюлгеров от показанията си е \"изстисканият лимон и сока, който трябва да преглътне прокуратурата\".На последното заседание по делото обвиненият Петко Дюлгеров се , дадени в досъдебна фаза - а именно, че той е бил посредник между Иванчева и  за рекордно искания подкуп от половин милион евро.На същото заседание замесена в случая се оказа и  чието име нашумя през последните седмици покрай Преди месец стана ясно, че в тефтерчето на Десислава Иванчева - основно доказателство на обвинението - е  Десислава Иванчева и Биляна Петрова бяха  - над 8 часа на централното софийско кръстовище пред Спортната палата. В колата на кметицата бяха открити 70 000 лева, които тя взела като подкуп според прокуратурата.Службите бяха критикувани още тогава за  на обвиняемите. Десислава Иванчева и Биляна Петрова излязоха от ареста  малко преди Коледа 2018 година отново със скандал, който предизвика напрежение между Специализирания съд и ВКС и  заради бързите действия на обвинението. Проверката завърши със заключение за .", "date": "2019.04.16", "title": "Местят Десислава Иванчева и Биляна Петрова в Сливенския затвор"}
{"url": "https://news.bg/energy/chez-pregovarya-samo-s-evrohold.html", "text": "Ръководството на ЧЕЗ ще преговаря само с българската финансова група \"Еврохолд\" за продажбата на активите си в България. Това съобщиха от bTV, цитирайки чешкото издание \"Лидове новини\".Оказва се, че от ЧЕЗ са отхвърлили офертата на \"Индия Пауър\". Миналата седмица пък електроразпределителното дружество  след като компанията на Гинка Върбакова не получи разрешение от КЗК за придобиване на активите на ЧЕЗ.От централата на ЧЕЗ в Прага са отказали да коментират темата.В публикацията на \"Лидове новини\" се посочва, че все още не е ясно каква е офертата на \"Еврохолд\". Според източници на вестника обаче тя била по-добра от тази на \"Индия Пауър\".Припомняме, в началото на април стана ясно, че от  за придобиването на активите на ЧЕЗ Груп в България. С това сагата около електроразпределителното дружество се заплете., но от Инерком бяха превели парите. Информацията бе от централата на компанията в Прага.От компанията отказаха да дадат подробности какво ще стане, ако сумата не постъпи по сметката. Сроковете за разплащането са договорени между двете фирми през февруари.Лидерът на БСП Корнелия Нинова обяви пред чешки евродепутат, че \"при спечелване на избори в България, БСП ще предприеме необходимите действия  и да участва в процедурата по продажбата\".В края на ноември стана ясно, че собственикът на \"Инерком\" Гинка Върбакова влиза в управлението на ЧЕЗ България.Преди това от Комисията за защита на конкуренцията (КЗК)  чрез придобиване на контрол върху предприятия от групата на \"ЧЕЗ\".Мотивите са, че  и няма как да бъде образувано ново производство. От \"Инерком\" обявиха, че ще обжалват и последното решение, както обжалваха решението на  електроразпределителното дружество ЧЕЗ. Делото във Върховния административен съд е насрочено за 2019 г.Припомняме, след като на 22 февруари 2018 г. стана ясно, че чешката ЧЕЗ е одобрила , последва скандал, който предизвика министърът на енергетиката , защото познава собственикът на фирмата Гинка Върбакова. Скандалът След избухването на скандала управителят на дружеството, определено за купувач - Гинка Върбакова, проведе разговори с ЧЕЗ в Прага. Тогава от , че процедурите по вече сключения с \"Инерком\" договор продължават. Гинка Върбакова и представители на ЧЕЗ дойдоха и на изслушване в парламента.По искане на БСП в парламента бе създадена и , която обаче завърши работа със заключението, че й е необходима още информация.В рамките на скандала в българския политически живот по едно време беше . Това стана по време на среща на Гинка Върбакова в Министерски съвет с премиера Бойко Борисов и министрите Дончев и Горанов. След това обаче .За това твърдо застават от  с искане държавата да си върне контрола над ЕРП-та. Според социалистите зад  и поискаха намеса на контролните органи.", "date": "2019.04.16", "title": "ЧЕЗ преговаря само с \"Еврохолд\""}
{"url": "https://news.bg/regions/obshtinski-savetnik-nastoyava-mtsp-da-osiguri-dostap-do-noi-burgas.html", "text": "\"Стотици граждани, най-вече възрастните хора и тези с двигателни проблеми, са потърпевши от ограничения достъп до централния вход на НОИ-Бургас.\" Това заявява общинският съветник Тошко Тошков от СДС в отворено писмо до медиите. Входът откъм бул. \"Стефан Стамболов\", вече не функционира като такъв. Той е затворен от Ивайло Дражев, който е собственик на терена в непосредствена близост.Тошков настоява Министерството на труда и социалната политика да осигури достъп до портала в най-кратък срок. По думите му влизането в сградата на НОИ-Бургас е усложнено.Общинският съветник подчерта, че най-потърпевши са за хората с увреждания и майките с колички.Тошков е повдигнал темата и пред Постоянната комисия по общинска собственост и инвестиционни политики в общината.По думите му община Бургас не може да разплете казуса, защото има миноритарен дял в собствеността.", "date": "2019.04.16", "title": "Общински съветник настоява МТСП да осигури достъп до НОИ-Бургас"}
{"url": "https://news.bg/regions/razpolagat-mobilni-punktove-za-opasni-otpadatsi-v-3-stolichni-kvartala.html", "text": "Мобилен пункт ще събира опасни отпадъци в столичните райони \"Оборище\", \"Изгрев\" и \"Младост\" от 18 до 20 април, съобщиха от Столична община.Мобилният пункт ще бъде разположен от 8.30 до 14.30 часа в:Гражданите ще могат да предават безвъзмездно следните опасни отпадъци, образувани от домакинствата:Системата за събиране на опасни отпадъци от домакинствата се прилага в София от началото на 2012 г. и е плод на съвместните усилия на Столична община и БалБок Инженеринг АД.Допълнителна информация можете да намерите на интернет страниците на БалБок (www.balbok.com), Столична община (www.sofia.bg/waste) и Столичен инспекторат, както и на страницата на БалБок във Facebook (https://www.facebook.com/pages/BalBok/485845981464869).От Столична община информират, че от началото на 2019 г. Столична община започна поетапното разполагане на специализирани контейнери за текстилни отпадъци. Контейнерите не позволяват неправомерно изваждане на отпадъците от тях.Събраните в контейнерите отпадъци се транспортират от специализираните компании за третиране на текстилни отпадъци, до техни площадки, на които се извършва последващо сортиране на съдържанието в контейнерите. При процеса отпадъците се сортират по видове, като годните за повторна употреба се отделят.Друга част от текстилните отпадъци се сортират и нарязват и се използват като памучни парцали за индустрията. Текстилните материи, които не са подходящи за директна повторна употреба като дрехи или парцали, и други отпадъци, отделени в процеса на сортиране (например опаковки), се балират и предават на други компании за правилно рециклиране и оползотворяване.Негодни текстилни материали (напр. дънки и бял текстил) се сортират по цвят, изрязват се техните ципове и копчета и се предават на инсталации за производство на изолационна вата.От общината напомня на гражданите да изхвърлят старите си автомобилни гуми единствено на обособените за целта места. Правилното изхвърляне на автомобилни гуми е важна мярка за по-чист въздух и сигурна превенция срещу нерегламентираното събиране и последващото им изгаряне за отопление, което би имало сериозни последствия върху качеството на атмосферния въздух.Старите автомобилни гуми могат да бъдат оставяни както на място - в центровете за смяна на гуми, така и на специално разкритите от Столичния инспекторат пунктове (площадки) в 13 района на Столична община.", "date": "2019.04.16", "title": "Разполагат мобилни пунктове за опасни отпадъци в 3 столични квартала"}
{"url": "https://news.bg/world/kraynodesnite-na-lyo-pen-iskat-da-se-premahne-evropeyskata-komisiya.html", "text": "Крайнодясната френска партия \"Национален сбор\" иска премахване на Европейската комисия, Общата селскостопанска политика и установяване на нови правила в ЕС, пише \"Политико\".Лидерът на партията Марин льо Пен представи програмата си за Европейския парламент на събитие в Страсбург в понеделник, но се отказа от призивите си Франция да напусне еврозоната и Европейския съюз. Двата въпроса бяха ключови в речите на Льо Пен.Сега тя обяви, че \"Национален сбор\" иска \"да спаси Европа от ЕС, който я унищожава\" и призова \"Европейски съюз на нациите\" да изземе ролята на Брюксел при вземането на решения.На събитието 23-годишният водещ кандидат на партията за евроизборите Жордан Бардела заяви, че иска Европа, която \"е по-атинска демокрация, отколкото брюкселска технокрация\".Льо Пен не разкри защо вече не подкрепя \"Фрекзит\", но продължи да твърди, че Брекзит ще облагодетелства Обединеното кралство.От Брекзит националното състояние на Великобритания задмина това на еврозоната, процентът на безработните им е най-ниският, те създадоха двойно повече работни места в сравнение с Франция и заплатите им се увеличиха от прекратяването на масовата миграция, написа тя в \"Туитър\".Докато се поддържа позицията, че еврото предимно \"поддържа интересите на Германия\", в платформата на френската партия се признава желанието на хората Франция да остане в еврозоната. Но \"Национален сбор\" иска промяна в работата на Европейската централна банка с цел свързване печатането на пари с реалната икономика, а не с финансите и да се добави \"борбата с безработицата\" в мандата на ЕЦБ.Партията иска премахване на Европейската комисия и на 28-те недемократично избрани еврокомисари. Пълномощията на Комисията да бъдат прехвърлени към Европейския съвет и да се направят промени в Европейския парламент. Партията на Льо Пен призовава да се промени ролята на парламента, така че да обслужва държавите, а не като \"регистрационна камара на Комисията\".\"Национален сбор\" иска да се възстановят националните граници и да се засили контролът по външните граници на ЕС. Фронтекс да се превърне в гранична полиция.В предизборната програма също така се призовава Европа да има \"добросъседски отношения\" с Русия и Турция\", докато в същото време се \"освободи от външно влияние...от Америка\".Според проучване на \"Политико\" партията ще спечели 21 места на изборите през май, с едно място по-малко в сравнение с партията на президента на Франция Еманюел Макрон \"Република, Напред!\".", "date": "2019.04.16", "title": "Крайнодесните на Льо Пен искат да се премахне Европейската комисия"}
{"url": "https://news.bg/comments/ti-mozhe-i-da-ne-se-interesuvash-ot-politika-no-tya-se-interesuva-ot-teb.html", "text": "Често можете да чуете в разговори между хората по спирките на градския транспорт, в превозните средства, по пейките в парка: \"И защо да гласувам за Европейски парламент, за да направя някого официален милионер ли?\"Това изречение ясно показва отношението на голяма част от българите към изборите за Европейски парламент. Не случайно. Когато месечните ти доходи не покриват основни битови нужди, политическите избори започват да те отвращават и споделяш напълно репликата на Алековия герой, че \"всички са маскари\".До преди скандала \"Апартаментгейт\" нагласите за евроизборите бяха: 35 %, които заявяват, че със сигурност ще гласуват, като това са главно твърдите привърженици на ГЕРБ, БСП и ДПС, срещу 30% категорични, че няма да отидат до урните (изследването е на агенция \"Афис\", проведено през януари т.г. сред 1010 души). Данните сочат също така, че първенецът изобщо не е сигурен, а разликата между двамата големи ГЕРБ и БСП е минимална. Традиционно третото място е за ДПС.Февруарско проучване на изследователски център \"Тренд\" сочи, че вече 44% от българските гласоподаватели няма да гласуват, а 54% приемат предстоящите европейски избори за важни.По принцип, интересът към европейски избори винаги е по - малък, отколкото към местни парламентарни и такива за кметове и съветници. Данните на \"Афис\" говорят, че ако изборите бяха за национален парламент, активността би се увеличила с 19%. На територията на целия ЕС активността на евровота е сравнително по - малка от тази на национални избори. Например, броят на гласувалите за Европарламент намалява устойчиво през последните десетилетия, като на първите такива избори през 1979 г. избирателната активност е била 62%, докато на последните, 2014 г., тя падна до 43%.За положението у нас и нагласите за предстоящия европейски вот трябва да се вземат предвид два факта: отношението на българина към Европейския съюз и мотивацията му да гласува.Българите имат добро отношение към ЕС като цяло, макар и да се възмущават на високите възнаграждения на европейските народни представители. И с право се възмущават - не защото са завистливи, а защото техните собствени заплати в масовия случай са ниски. Но, като оставим това настрана, доверието на българските граждани към ЕС е стабилно. Страната ни е с най - високата измерена подкрепа за общоевропейска прокуратура и това е така, защото 71% от хората у нас са убедени, че политическата система работи за богатите и равенство пред закона няма.От изключително значение при нас, българите, е мотивацията ни за гласуване. Като изключим твърдите ядра на големите партии, то има един особен момент, че често българинът отива да гласува не \"за\", а \"против\". Неговият вот е наказателен вот срещу събития, процеси или моментна политическа ситуация в страната. Това е и една от причините за спад на доверието към управляващите след \"Апартаментгейт\", скандал, който учудващо за родната политическа сцена, се задържа повече от 4 седмици на нея и разкрития продължават да излизат.Важността на европейските избори не може да бъде оспорена. Евродепутатите не са само едни хора в голямата сграда в Брюксел или Страсбург, които разхождат скъпите си костюми и взимат големите си заплати. От техните решения зависят редица ежедневни наши проблеми - от комисионните на банките до изпаренията от автомобили.Има една \"култова\" реплика \"Не се интересувам от политика.\". Е, да, ти може и да не се интересуваш от политика, но тя се интересува от теб, както бил казал Перикъл. Защото всичко около теб зависи от политиката и хората, които я изпълняват. От местния Общински съвет зависи какви данъци ще плащаш, дали ще има детска градина за детето ти, по какви улици ще се движиш, ще има ли сметопочистване; от националния парламент и изпълнителната власт в лицето на Министерския съвет зависи външната политика на страната ти, икономическата обстановка, желанието и възможността за инвестиции, социалната закрила за майки, деца и възрастни; от Европейският парламент зависи роуминга в рамките и не само на ЕС, таксите при преводи, работни места и публични услуги... Няма да ни стигне пространството да изброим всичко.Накратко, изборите за европейски народни представители са важни, дори и да не искаме \"да правим някого официален милионер\". За съжаление, обстановката в страната е такава, че хората са масово отвратени от собствената си с нищо незаслужена бедност и арогантността на политическата класа, чието последно най - ярко проявление са сауните на покрива на мезонета и частните асансьори. Но после ще се питаме от къде популистките формации имат сериозна електорална подкрепа, а забравяме, че само преди 2 години те са обещали 300 лв. минимална пенсия, която пък бабите ни още чакат.", "date": "2019.04.16", "title": "\"Ти може и да не се интересуваш от политика, но тя се интересува от теб\""}
{"url": "https://news.bg/regions/boy-mezhdu-uchenitsi-ot-stolichna-gimnaziya-zavarshi-v-speshnoto.html", "text": "Ученици се сбиха в професионалната гимназия по хранително-вкусови технологии \"Проф. д-р Георги Павлов\" в София, предаде БГНЕС. Спречкването между осмокласник и деветокласничка прати момичето в \"Пирогов\". Тя ще остане там под наблюдение за 3 дни.Бащата на пострадалото момиче разказа, че това е трети инцидент с дъщеря му. \"При разговора ми с нея разбрах, че момчето е имало спречкване с нейна приятелка. Тя се е притекла на помощ. Последвал ъперкът в корема, след което паднала на земята и била изритана с крак в корема\", обясни той.От своя страна директорът на гимназията Нели Стоянова посочи, че за първи път откакто е на този пост се стига до викане на линейка. По нейни думи инцидентът е станал преди началото на 5-я час във фоайето, където се намират класната стая и кабинетът на медицинската сестра.\"Учителката чува шума, излиза от стаята и вижда момичето, което е паднало във фоайето. На място е извикана и медицинската сестра, която веднага е извикала бърза помощ, защото се е притеснила момичето да няма разкъсвания. По това време бях в час. Оставих учениците и отидох да видя ученичката. Тя вече беше в медицинския кабинет, където се беше превила, но беше контактна\", разказа Стоянова.Пристигналият на мястото полицейски екип е разпитал очевидци на инцидента, както и осмокласника, за когото директорката разказа, че е повтарял 7 клас и за първа година е в нейната гимназия.Стоянова посочи, че момчето неколкократно е ставало свидетел на побои и скандали между родителите си, като вече живее само с майка си.Тя увери, че ученикът ще получи наказание, което ще определи педагогическият съвет. Стоянова отказа да коментира дали ще бъде изключен от училището, но изрази мнение, че проблемът няма да се реши по този начин.По информация на \"Пирогов\" момичето се възстановява в детска противошокова зала. Към момента деветокласничката е в стабилно състояние без опасност за живота.", "date": "2019.04.16", "title": "Бой между ученици от столична гимназия завърши в Спешното"}
{"url": "https://news.bg/regions/stroezh-na-kashta-prevze-trotoar-i-chast-ot-ulitsa-v-stariya-plovdiv.html", "text": "Строежът на 4-етажната сграда на улица \"Стоян Чалъков\" в Стария Пловдив град превзе тротоара и дори част от улицата, информира БНТ.Местните и туристите са възмутени. Оказва се обаче, че всичко е законно, а дейностите са в границите на частния имот.Инж. Гено Генов, технически ръководител и консултант на обекта, обяснява, че къщата е в частния имот на възложителя по регулационната линия. Новостроящата се сграда ще бъде къща за гости, за която инвеститорът твърди, че разполага с всички документи.\"Така е одобрен проектът. Аз не мисля, че \"изяжда\" улицата\", разясни Генов. Той отбелязва, че улицата е еднопосочна, а гражданите имат тротоар от другата страна.Тротоарите и на четирите имота от лявата страна на улицата са частна собственост и всеки от тях може да се застрои.Кмет на район \"Централен\" Пловдив Георги Стаменов пояснява, че регулационната линия попада върху външния контур на тротоара и няма отклонения по одобрените им строителни книжа.Още през 2016-а година спорният строеж е съгласуван с Националния институт за недвижимо културно наследство като част от групов паметник на културата в Стария град.", "date": "2019.04.16", "title": "Строеж на къща превзе тротоар и част от улица в Стария Пловдив"}
{"url": "https://news.bg/politics/gruzinskiya-premier-ni-blagodari-za-podkrepata-za-es-i-nato.html", "text": "Министър-председателят на Грузия Мамука Бахтадзе благодари на президента Румен Радев за подкрепата, която страната ни оказва за суверенитета и териториалната цялост на Грузия в рамките на нейните международно-признати граници, както и за избора на грузинския народ за членство в ЕС и НАТО.Двамата се срещнаха в президентството, където обсъдиха редица теми, сред които и възможностите за интензифициране на двустранния икономически обмен и сътрудничество между държавите.В хода на разговора президентът Радев отбеляза, че Грузия е традиционен икономически партньор на България, с когото желаем да развиваме всестранно, дългосрочно и взаимноизгодно сътрудничество.Стратегическото разположение на България и Грузия от двете страни на Черно море беше определено от двамата като важен фактор, който дава възможност за връзки, особено в областта на транспорта и инфраструктурата. \"Един от секторите, в които има голям потенциал за развитие са фериботните, както и железопътните връзки за пренос на товари в двустранна посока\", каза президентът Радев като допълни, че България е сред десетте най-големи външно-търговски грузински партньори, пишат от пресцентъра на \"Дондуков\" 2.По време на разговора двамата се обединиха около мнението, че настоящата визита на премиера Бахтадзе в България ще спомогне за надграждане на постигнатите резултати в политическите отношения между двете държави. \"Грузия е важен партньор за България в Европейското съседство и по-специално в инициативата на Европейския съюз \"Източно партньорство\", както и в Черноморския регион\", заяви Радев.Той посочи, че Грузия е стратегически партньор на ЕС по отношение на повишаването на сигурността на енергийните доставки, диверсификацията на маршрутите и източниците на доставки на газ за Европа и България в частност. \"Развитието на Южния газов коридор, включително разширяването на газопровода в Южен Кавказ на територията на Грузия, за да се осигури транспортирането на каспийските енергийни ресурси на западните пазари, е общ приоритет\", допълни държавният глава.По време на срещата беше обсъдено и сътрудничеството в областите на културата, образованието, науката и туризма.", "date": "2019.04.16", "title": "Грузинския премиер ни благодари за подкрепата за ЕС и НАТО"}
{"url": "https://news.bg/world/16-godishnata-greta-tunberg-kam-ep-vreme-e-za-panika.html", "text": "Тийнейджърката Грета Тунберг, активист в защита на околната среда и борба с климатичните промени, обяви пред европейските депутати, че остава все по-малко време да се спре глобалното затопляне и призова европейските политици \"да започнат да се паникьосват\", информират АП и \"Гардиън\".\"Искам да реагирате така, както къщата ви е запалена\", обяви тя пред евродепутатите.\"Ако къщата ни се срути, вие няма да провеждате три извънредни срещи на върха за Брекзит\", изтъкна тя и добави, че няма извънредни срещи на върха за борба с климатичните промени и защита на околната среда.По време на реч, приветствана с бурни аплодисменти от евродепутати и представители на ЕС в Страсбург, през сълзи шведката предупреди за масово изчезване на видове, ерозия на почвата, обезлесяване и замърсяване на океаните.Имайки предвид бързите международни усилия за събиране на средства за възстановяването на в Париж, тя призова депутатите да използват \"катедрално мислене\" в борбата с климатичните промени.10-минутната реч често беше прекъсвана от аплодисменти.16-годишната Грета отправя предупреждението си на среща за климата на ООН в Полша и на Световния икономически форум в Давос, откакто започна да протестира сама пред шведския парламент през миналия август, което вдъхнови световно движение с искания за мерки срещу климатичните промени.Председателят на Европейския парламент Антонио Таяни реши да не се кани 16-годишната Грета да произнесе реч пред евродепутатите в пленарна зала. Дясноцентристите и либералите се обявиха против подобна покана, предложена от Зелените.Днешната специална среща се проведе в Комисията по околна среда към Европейския парламент.", "date": "2019.04.16", "title": "16-годишната Грета Тунберг към ЕП: Време е за паника"}
{"url": "https://news.bg/society/bogdan-milchev-vidyal-nerednosti-s-patnata-infrastruktura-v-rayona-na-katastrofata-s-mestan.html", "text": "Богдан Милчев от Института за пътна безопасност видя на първо четене несъответствия между инфраструктурата и нормативните изисквания в района на. При инцидента загина 6-месечно бебе.Днес на място се извършват анализи. Единият извод според Милчев бил, че височината на пътните знаци не отговаряла на нормативните изисквания.\"Островчето в самото кръстовище трябва да бъде повдигнато съгласно нормативните изисквания и да бъде с бордюр, а то с маркирана боя, не запазва водачите. В участъка няма ограничение на скоростта в района на кръстовището. Почти навсякъде в нашата пътнотранспортна мрежа имаме ограничения, когато наближаваме кръстовища. В този участък няма. Има още неща, които са като несъответствия. Нашите експерти ще изготвят доклада и ще го сведем до знанието на всички\", коментира Милчев.Той уточни, че анализът не се прави, така че някой да бъде уязвен или обратното, а за да се коригират проблемите в транспортната ни система и тя да бъде по-безопасна.\"От всяка катастрофа трябва да взимаме поука. Институтът за пътна безопасност изследва пътната среда след всяко по-тежко пътнотранспортно произшествие, което предизвиква обществено внимание\", посочи още Милчев. Той защити тезата, че е абсолютно задължително да се изследва транспортната среда в района.Експертът е на мнение, че при всяко едно кръстовище в страната има системен проблем, който се повтаря.Милчев: \"Правят се т.нар. одити по пътна безопасност, влиза цял екип, който прави такова изследване. За първи път Институтът по пътна безопасност започна да прави нещо подобно, но ние сме доброволци, не разполагаме с ресурса и техниката, с която разполагат нашите европейски колеги. Надяваме се, че държавната агенция по пътна безопасност, която беше създадена наскоро, ще създаде такова звено и след всяка тежка катастрофа като последна инстанция.В момента АПИ казва - всичко отговаря на изискванията, проектът е съгласуван с КАТ. Но въпросът е КАТ дали има такива експерти, които да съгласуват тези проекти. в КАТ работят ли инженери, одитори по пътна безопасност, работят ли проектанти - не. Затова ние считаме, че са необходими и законодателни промени. Не може КАТ да съгласува проектите за безопасност при положение, че единствената компетенция на КАТ е да контролира движението и дали се спазват законите. Те нямат тези експерти\".", "date": "2019.04.16", "title": "Богдан Милчев видял нередности с пътната инфраструктура в района на катастрофата с Местан"}
{"url": "https://news.bg/world/upravlyavashtata-partiya-ofitsialno-poiska-kasirane-na-vota-v-istanbul.html", "text": "Партията на справедливостта и развитието на Турция официално поиска изборите за кмет в Истанбул да бъдат касирани и да се организира нов вот, информира турската NTV.\"Имаме подозрения за изборите в Истанбул и все още не можем да разрешим тези съмнения\", каза заместник-председателят на партията Али Ихсан Явуз.Жалбата е внесена във Върховния избирателен съвет.След вота в края на март Народнорепубликанската партия (НРП) обяви победа на изборите в Истанбул. Екрем Имамоглу от опозиционната НРП получи най-голяма подкрепа за кмет на Истанбул. Той спечели с около 25 000 гласа.", "date": "2019.04.16", "title": "Управляващата партия официално поиска касиране на вота в Истанбул"}
{"url": "https://news.bg/crime/hristo-ivanov-pripomni-nuzhdata-ot-otchetnost-na-glavniya-prokuror.html", "text": "Необходим е механизъм за отчетност на главния прокурор, заяви бившият правосъден министър Христо Иванов и съпредседател на \"Демократична България\" пред bTV.По-рано през деня  заяви във Велико Търново, че подкрепя идеите на новия правосъден министър Данаил Кирилов председателите на ВКС, на ВАС и главният прокурор да могат да бъдат разследвани и отзовавани предсрочно от мандата си.Припомняме, , защото не бяха приети очакваните от него текстове в Конституцията за съдебна реформа.\"Пред народното събрание той (главният прокурор - б.р.) чете годишен доклад, в който има статистика, не е необходим и ефективен механизъм за текуща отчетност, така че , който тъне в безотчетност\", каза Христо Иванов.По думите му парламентът трябва да контролира прокуратурата, защото това е висшият конституционен орган, който представлява цялото общество.Още от времето на Никола Филчев (главен прокурор преди Сотир Цацаров - б.р.) има решение на Европейския съд по правата на човека, който установи, че в България липсва механизъм за ефективно разследване срещу главния прокурор и десетилетия не се прави тази реформа, посочи Христо Иванов по повод думите на Сотир Цацаров, че трябва да се промени на статута на основните лица в съдебната система, като обвинител №1 и председателите на върховните съдилища да може да бъдат разследвани.Христо Иванов коментира, че шефът на Антикорупционната комисия Пламен Георгиев е предпочитаният избор на Бойко Борисов за главен прокурор. \"Предполагам, че той вече е изпаднал от късата листа след скандала \"Апартамент гейт\".Припомняме, след медийни публикации за разминаване между разходите и приходите на председателя на КПКОНПИ за закупуване на имоти под данъчната им оценка и недеклариране на тераса от 186 кв. м. тече проверка на Върховната касационна прокуратура и НАП-София. Пламен Георгиев е в отпуск.Относно днешния ден, в който отбелязваме 140 г. от Търновската конституция, Иванов заяви, че нямаме нужда от нова конституция, а от преразглеждане на някои механизми в настоящата. \"Трябва да възстановим парламентарната република, да възстановим реалната независимост на съда, включително и от влиянието на главния прокурор\", допълни Христо Иванов по повод навършването на 140 г. от приемането на Търновската конституция.", "date": "2019.04.16", "title": "Христо Иванов припомни нуждата от отчетност на главния прокурор"}
{"url": "https://news.bg/finance/chast-ot-patishtata-v-obhvata-na-tol-sistemata-shte-badat-bez-taksa-uspokoyava-avramova.html", "text": "На този етап е планирано само 50% от републиканската пътна мрежа, което е 10 800 км, да бъде включена в обхвата на ТОЛ системата. Част от тях ще бъдат с нулева ставка, което означава, че няма да се събират пътни такси, защото участъците не са в добро експлоатационно състояние. Това съобщи в Ямбол министърът на регионалното развитие и благоустройството Петя Аврамова, информират от МРРБ в прессъобщение.По думите на министъра останалите 10 хил. км републикански пътища ще бъдат без ТОЛ такса, както и още 20 хил. км общински пътища, за които не се изисква такава.\"Никой от превозвачите в момента не може да даде точна справка за това колко пари ще плати при един курс на негов тежкотоварен автомобил през България, тъй като ние все още не сме представили актуалната пътна карта с платени отсечки\", коментира още Аврамова и добави, че всички сметки за един курс при това положение са некоректни.Тя съобщи още, че на 2 април е направена техническа свързаност между ТОЛ системата и системата на Агенция \"Митници\" и в момента тече синхронизиране на базата данни. Изграждала се и връзка със системата на МВР, където изискванията за сигурност налагат по-сложни процедури.Разчитаме на конструктивен диалог, в който да намерим най-вярното решение за България, каза още Аврамова.", "date": "2019.04.16", "title": "Част от пътищата в обхвата на ТОЛ системата ще бъдат без такса, успокоява Аврамова"}
{"url": "https://news.bg/politics/konfliktat-ninova-stanishev-bil-lichen-spored-mikov.html", "text": "Бившият лидер на БСП Михаил Миков определи като самоцел на Корнелия Нинова опита Сергей Станишев да бъде изключен от листата на социалистите за евровота.\"Всяко време ражда своите добри и лоши герои, своите политици и представители на народа, които движат нещата напред, усещат пулса на времето и усещат накъде върви светът и такива, които слагат възпират, натоварени са с техните комплекси (...) И добрите и лошите герои са част от България - и тогава, и сега\", коментира Миков пред БНТ ситуацията на българските политици днес и паралела с тези преди 140 години, когато е била приета Търновската конституция.Миков е на мнение, че днес не се определя като достойно да си политик. Според него днес политиците са подложени на остракизъм, независимо дали е заслужен или не.Миков определи, за да се откаже от председателкия пост в партията, като \"пълни глупости\".\"Аз имам своята позиция и съм я заявявал много ясно с риск да не се харесам на ръководството\", посочи Миков по адрес на вътрешните противоречия в БСП.Бившият лидер на социалистите коментира и \"войната\" между Нинова и Станишев. По думите му този вътрешнопартиен конфликт е ненужен.\"Става въпрос за някакви лични неща. Не мога да намеря сериозните аргументи\", допълни той по повод желанието на Нинова Станишев да не бъде сред номинираните за евродепутати социалисти.В листата на БСП нямало евроскептици, но имало \"БСП критици\", каза още Миков, визирайки Иво Христов.", "date": "2019.04.16", "title": "Конфликтът Нинова-Станишев бил личен според Миков"}
{"url": "https://news.bg/crime/zadalzhiha-nzok-da-plashta-lechenieto-na-skolioza.html", "text": "Върховният административен съд окончателно задължи НЗОК да плаща лечението на сколиоза. Магистратите отхвърлиха жалбата на управителя на Здравната каса срещу решение от 2015 г. на Комисията за защита от дискриминация, според което пациентите сък сколиоза са дискриминирани.В него Комисията за защита от дискриминация е постановила, че НЗОК е нарушила Закона за защита от дискриминация, тъй като не е осигурила пълно или частично заплащане на имплантируеми медицински изделия за лечението на пациенти със заболяването.От Комисията са отправили препоръка към министъра на здравеопазването и на управителя на НЗОК да предприемат необходимите мерки за премахване на фактическата дискриминация, като бъдат заплатени необходимите за лечението медицински изделия.Върховният административен съд потвърди решението на Софийския административен съд, което потвърждава решението на КЗД, и окончателно задължи НЗОК да плаща за лечението и имплантите на пациенти със сколиоза.", "date": "2019.04.16", "title": "Задължиха НЗОК да плаща лечението на сколиоза"}
{"url": "https://news.bg/world/parizhkata-sveta-bogoroditsa-sred-nay-prodavanite-knigi-sled-pozhara-v-notr-dam.html", "text": "\"Парижката Света Богородица\" (\"Notre-Dame de Paris\") на прочутия френски писател Виктор Юго е сред първите най-продавани заглавия в \"Амазон\" днес, съобщава АФП.Вчера голям пожар Оригиналната френска версия на готическия роман се превърна в най-бързо продаваната книга във Франция и също No. 1 най-популярна книга в света на английски език в две подкатегории на историческа проза.Анимационната филмова версия на историята на Disney също е в топ десетте семейни филма.Когато Юго започва да пише романа през 1829 г., катедрала \"Нотр Дам\" се руши и е пренебрегвана. Но романът му допринася за реставрирането на паметника на културата през XIX век.Пасаж от творбата беше широко цитиран в социалните мрежи като пророческо описание на вчерашния пожар.\"Всички очи бяха вперени към върха на катедралата\", пише Юго.Милиони хора се събраха край Сена или гледаха по телевизията, докато 850-годишната катедрала гореше.Французите често се обръщат към националната литература във времена на национална криза.След терористичните атаки в Париж през ноември 2015 г. се увеличиха продажбите на \"Безкраен празник\" на Ърнест Хемингуей.", "date": "2019.04.16", "title": "\"Парижката Света Богородица\" сред най-продаваните книги след пожара в \"Нотр Дам\""}
{"url": "https://news.bg/society/94-godini-ot-atentata-v-sveta-nedelya.html", "text": "Отбелязваме 94 години от атентата в черквата \"Света Неделя\".Атентатът в софийската катедрала \"Света Неделя\" на 16 април 1925 г. е най-големият терористичен акт в българската история както по броя на жертвите, така и по последиците.По това време е и най-големият атентат в световната история.Той е връхна точка на т. нар. ултраляв тероризъм на нелегалната БКП, чиято цел е ликвидацията на политическия елит на страната, предизвикване на анархия и хаос и създаване на благоприятни условия за външна болшевишка инвазия.Решението за бомбената експлозия се взема от Коминтерна (ръководен от болшевишка Москва), който след пропадане на химерата за световна революция, се преориентира към откровено терористични акции. За целта в България е изпратен Петър Абаджиев и започва избиването на изтъкнати държавници, политици и културни дейци.След провала на септемврийските размирици през 1923 г., организирани от БКП под давление от Съветския съюз, тя е забранена от Върховния касационен съд на 2 април 1924 г. БКП не изпълнява решението и продължава дейността си в нелегалност. Правителството арестува и убива без съд много нейни активисти, което нанася тежък удар по структурите ѝ.Набиращият сила ултраляв уклон в БКП решава да отвърне на удара с ново насилие.Още в края на 1924 г. в ръководството на БКП се ражда идеята да се избият най-важните полицаи и военни накуп. Тъкмо тогава клисарят на църквата \"Св. Неделя\" Петър Задгорски срещу пари предлага услугите си на БКП. В средата на декември 1924 г. лично шефът софийската терористична комунистическа група П. Абаджиев оглежда тавана на катедралата и занася там първите пакети с взрив.Целият атентат е замислен, подготвен и осъществен под ръководството на племенника на Райна Княгиня - комунистът Коста Янков.В края на декември К. Янков, който ръководи Военната организация на БКП, развива идеята за атентат. Знае се, че в черквата \"Св. Неделя\" се извършват опелата на всички починали от елита на държавата. Янков си избира за жертва началника на Обществената безопасност Владимир Начев или някой друг полицейски големец. Така поради смъртта му в катедралата ще се съберат главните от полицията и от войската. След като бъдат погубени, ще бъдат спечелени няколко месеца, през което време ще се укрият партийните кадри. Допълнителен ефект според Коста Янков ще се постигне и с това, че атентатът ще предизвика смут в противниковия лагер, а може да има и политическо значение, като да принуди царя да състави правителство от средите на лявата буржоазия.Позицията си по атентата Янков поддържа до края на март 1925 г. В началото на април 1925 г. за жертва е избран ген. Константин Георгиев, един от основателите на Военния съюз и правителствен депутат. Да се убие политическо лице е по-лесно, отколкото добре охраняваните висши полицаи. Смяната на жертвата обаче влече промяна и в целта. Мерникът на терористите е вдигнат много високо. Членът на ЧЕКА-та Вълко Червенков в свои по-късни обяснения пише: \"...за нас главният обект беше не Обществената безопасност, а правителството. То трябваше да бъде избито в черквата, него ние търсехме да унищожим.\"На 13 април в прохода Арабаконак цар Борис с автомобила си попада на четническа засада. Като запазва хладнокръвие и съобразителност, царят съумява да избегне смъртта. Покушението не е организирано от комунистите.Ден след щастливото избавление на царя в ход влиза планът на Военната организация на БКП. Около 8 часа вечерта комунисти убиват ген. К. Георгиев пред църквата \"Свети Седмочисленици\", където отива за вечерната служба заедно с внучката си.На следващия ден, 15 април, Димитър Златарев от Военната организация на БКП се среща с П. Абаджиев в Борисовата градина и му нарежда: \"Да се пали фитилът!\" Същия ден на аудиенция при царя е ген. Никола Жеков. Вероятно генералът е носителят на подадения от Военната организация сигнал: царят да не присъства на опелото на ген. Георгиев, определено за 16 април следобед.Траурното шествие влиза в църквата в 15 часа. Службата се ръководи от софийския митрополит Стефан, бъдещ български екзарх. Първоначално ковчегът е поставен до колоната, която трябва да бъде взривена, но след това е преместен по-напред, поради големия брой хора, дошли на церемонията. Така по случайност най-видните присъстващи са отдалечени от мястото на взрива.Съгласно плана на атентаторите, когато хората са събрани и службата започва, Петър Задгорски дава знак на Никола Петров да взриви експлозива, след което двамата напускат сградата. Това става около 15:20 часа. Експлозията събаря главния купол на църквата, затрупвайки вътре множество хора. Взривната вълна в затвореното помещение нанася допълнителни поражения.След ужасяващия взрив нито един министър не е убит. Затрит е обаче цветът на българското войнство - 11 генерали и много офицери. Убити са трима народни представители, интелектуалци и обикновени хора. Жертвите са 134 души, други умират по-късно от раните си, и така общият брой на жертвите е 213 души. Ранените са над 500 души. Умират включително деца, жени и възрастни хора.                                                                              Стоян Михайловски", "date": "2019.04.16", "title": "94 години от атентата в \"Света Неделя\""}
{"url": "https://news.bg/crime/zadarzhaha-58-dushi-za-nezakonni-boeve-s-pitbuli.html", "text": "Полицията задържа 58 души за незаконни боеве с кучета от породата \"питбул\", съобщават от МВР.Те са задържани при проверка в гориста местност над язовир Искър, в землището на Панчарево.В изоставена панелна постройка, част от бивш пионерски лагер, са установени две дървени арени за провеждане на незаконните боеве, а около тях множество паркирани автомобили с регистрационни табели от различни области на страната.След проверката са задържани общо 58 души, жители на различни населени места.В част от автомобилите на задържаните са установени 9 кучета от породата \"питбул\", които са иззети и предадени на служители от Столичното общинско предприятие \"Екоравновесие\".Междувременно, един от задържаните-жител на Самоков, изхвърлил пред полицаите кутия с около 4 грама марихуана.", "date": "2019.04.16", "title": "Задържаха 58 души за незаконни боеве с питбули"}
{"url": "https://news.bg/politics/stroitelstvoto-na-zelenchukova-oranzheriya-v-balgariya-slozhno-kato-izgrazhdaneto-na-hotel.html", "text": "Строителството на оранжерия за производство на зеленчуци в България е толкова сложно, колкото хотел или търговска сграда, пише БНР.В резултат на това повечето оранжерии в района на Петрич и Сандански са на практика незаконни, защото са малцина тези, които могат да си позволят скъпата и сложна строителна процедура.И местните, и регионалните власти застават зад производителите по този казус.Изискванията към изграждането на зеленчукови оранжерии са записани в Закона за устройство на територията. Оказва се, че там оранжериите се водят пета категория, в която попада и изграждането на хотели, магазини и други.Общината в Петрич и заместник областният управител на Благоевград Антоанета Янчева са внесли писмо до Министерството на регионалното развитие и благоустройството (МРРБ) с искане за промяна на закона. Писмото е внесено и до ресорната парламентарна комисия.", "date": "2019.04.16", "title": "Строителството на зеленчукова оранжерия в България - сложно като изграждането на хотел"}
{"url": "https://news.bg/finance/vsyaka-vtora-danachna-deklaratsiya-e-prez-internet-otchitat-ot-nap.html", "text": "От Националната агенция по приходите (НАП) отчитат, че всяка втора данъчна декларация за доходите на физическите лица е подадена по интернет с ПИК на НАП или с електронен подпис. Две седмици преди края на кампанията в приходната агенция са получени малко над 300 000 формуляра, информират от НАП.До момента Персонален идентификационен код (ПИК) имат близо 600 000 лица. Данъчните очакват за пръв път през тази година броят на подалите документите си онлайн да е повече от този на избралите хартията.Крайният срок за деклариране на доходите от 2018 г. изтича на 30 април. Дотогава трябва да бъде платен и дължимият данък. Плащането може да стане електронно с банкова карта и без такси чрез електронна услуга на НАП, достъпна на сайта www.nap.bg.Потребителите на услугите на НАП могат да проверят всички изплатени им суми извън трудов договор през 2018 г. чрез електронна услуга с ПИК или е-подпис. В справката се виждат всички хонорари, възнаграждения по граждански договори и други, които могат просто да бъдат преписани в декларацията. Така, според данъчните, рискът от пропуски и грешки значително намалява.Изглежда 2019 г. да е първата година, в която електронно подадените декларации ще са повече от хартиените, заяви директорът на \"Обслужване\" в НАП Боряна Георгиева.", "date": "2019.04.16", "title": "Всяка втора данъчна декларация е през интернет, отчитат от НАП"}
{"url": "https://news.bg/crime/kat-sledi-za-shofyori-bez-knizhki.html", "text": "КАТ започва масови проверки за употреба на алкохол, неправоспособни водачи и използване на колани, съобщават от МВР.Специален акцент ще бъде поставен към водачите на мотоциклети. При тях ще се следи за правоспособност, използването на колани от самите водачи и спътниците им и правилното поставяне на регистрационни табели.Според изискванията регистрационните табели на мотоциклетите се поставят само отзад, но така че да се осигури тяхната видимост и осветеност нощно време.При закрепването не трябва да се нарушава формата на табелата, целостта на графиката и символите на номера.Служителите на реда ще следят още и за правилното поставяне на колани при децата.Успоредно с това ще има и засилени проверки за спазването на скоростните режими.", "date": "2019.04.16", "title": "КАТ следи за шофьори без книжки"}
{"url": "https://news.bg/politics/milenium-se-razgranichi-ot-nominatsiyata-na-penkova-v-evrolistata-na-bsp.html", "text": "Цветелина Пенкова временно освобождава позицията си на заместник-председател и член на УС на \"Милениум Клуб\" до следващото общо събрание на клуба, съобщават от сдружението. За изпълняващ длъжността заместник-председател на УС управителният съвет на клуба назначи Калоян Буковски.Припомняме, името на Пенкова нашумя през последните дни заради  Там тя фигурира на трето място - след Елена Йончева и Петър Витанов. За справка, на по-задни позиции се нареждат имена като Сергей Станишев или Момчил Пеков.  пък дори отказа участие в евролистата на червените, тъй като предложеното му 9-о място му се сторило като \"подигравка\".В своята позиция от \"Милениум Клуб\" пожелават успех на Пенкова в кампанията й, подчертавайки, че сдружението винаги е давало възможност на членовете си да се реализират в политиката, държавната администрация или частния сектор. Те подчертават, че нямат никакво участие в номинацията на Пенкова и това е неин личен път.Макар и безпартийна \"Милениум Клуб България\" не е безпринципна организация, посочва се още в изявлението. От сдружението напомнят, че те самите вече са представили ", "date": "2019.04.16", "title": "\"Милениум\" се разграничи от номинацията на Пенкова в евролистата на БСП"}
{"url": "https://news.bg/world/otkriha-mikroplastmasi-i-v-devstvenite-pirenei.html", "text": "Учените са открили, че един изолиран район в Пиренеите, който е смятан за \"девствена\" и див е покрит с микропластмаса, съобщава БиБиСи.Екип от университета \"Стратклайд\" и Тулуза прекарват пет месеца в района, който се намира на територията на Франция и Испания.Те изчисляват, че всеки ден средно по 365 малки пластмасови фрагмента или влакна падат от въздуха на всеки квадратен метър земя.Най-близкият голям град, Тулуза, е на около 120 километра.Изследователите събират проби от това, което считат за незамърсена зона в югозападна Франция, на около около 4 км от най-близкото село.Пробите са анализирани, за да се установи дали малки пластмасови парчета, невидими за невъоръжено око и по-малки от пет милиметра, присъстват в планинската верига.Не е известно колко далече може да стигне микропластмасата, но статията, публикувана в списанието Nature Geoscience, предполага, че фрагментите редовно са носени на почти 100 км.Стив Алън, изследовател от университета \"Стратклайд\" коментира, че според изследването микропластмасите са транспортирани от вятъра.\"Това е поразително и тревожно, че толкова много частици са открити в Пиринеите. Това показва, че не само в градовете дишате това, но те могат да пропътува доста далеч от източниците си\".\"Пластмасовите отпадъци са все по-глобален проблем и един от ключовите екологични предизвикателства, пред които сме изправени в световен мащаб.\"Алън допълва, че изследователите все още не са определили пълното въздействие на микропластмасите, но че други експерименти предполагат, че те могат да доведат до промени в навиците на хранене и чифтосване при някои видове.Микропластмасите, които са напълно невидими за невъоръжено око се откриват в океаните и водните животни.Те са открити в чешмяна вода по целия свят и в някои от най-отдалечените места на земята, като проучванията показват, че дори са достигнали Антарктика.", "date": "2019.04.16", "title": "Откриха микропластмаси и в \"девствените\" Пиренеи"}
{"url": "https://news.bg/curious/horata-se-kontsentrirat-varhu-poveche-neshta-no-za-kratki-periodi.html", "text": "Както и подозирате: информационната епоха е променила обхвата на задържане на вниманието. Наскоро публикувано изследване на учени от Техническия университет на Дания подсказва, че колективното задържане на внимание се свива като време заради количеството информация, с което хората боравят, пише \"Гардиън\".Публикуваното в понеделник проучване в научния журнал Nature Communications показва, че сега хората се съсредоточават върху повече неща, но често се фокусират върху неща за кратки периоди от време.Учените са проучили няколко модела на медийно внимание. Данните са събрани от няколко различни източника, включително продажбата на билети за кино през последните 40 г.; Google Books; данни от \"Туитър\" в периода 2013-2016 г.; тенденции в Google от 2010 до 2018 г.; тенденции в Reddit от 2010 до 2015 г. и отделяното внимание в Wikipedia от 2012 до 2017 г. След това изследователите са създали математически модел, за да предскажат три фактора: колко \"гореща\" е темата, развитието й във времето в публичната сфера и желанието за нова тема.Емпиричните данни са установили периоди, в които темите привличат голямо обществено внимание и бързо отшумяват, с изключение на случаи с публикации като в Wikipedia или научни журнали.Например през 2013 г. световна тенденция в \"Туитър\" ще продължи средно 17,5 часа, а през 2016 г. - само 11,9 часа.Учените отбелязват, че колективно хората по-често сменят темите, тъй като се изтощават да се концентрират върху голямо съдържание и имат нужда от нещо ново.", "date": "2019.04.16", "title": "Хората се концентрират върху повече неща, но за кратки периоди"}
{"url": "https://news.bg/energy/ot-ruskata-tvel-sa-gotovi-i-za-targ-za-dostavka-na-gorivo-za-kozloduy.html", "text": "От руската компания ТВЕЛ, които произвеждат ядрено гориво, са готови да играят на търг за доставки за АЕЦ \"Козлодуй\".От компанията и сега имат дългосрочен договор, заяви в отговор на въпроси на български журналисти старшият вицепрезидент за търговията и международния бизнес на компанията Олег Григориев. Григориев участва на пресконференция на президента на ТВЕЛ Наталия Никипелова в рамките на международния форум \"Атомекспо -2019\" в руския курорт Сочи, пише \"\".\"Ако европейската комисия изисква търг, ние сме готови да участваме\", каза още Григориев. Той поясни, че договорът на руската компания с АЕЦ \"Козлодуй\" е дългосрочен, но в него има опции - ТВЕЛ може да продължи доставките, а може и да се яви на търг, зависело от решението на централата. Вицепрезидентът поясни, че когато работи в чужбина, ТВЕЛ се съобразява с правилата на държавата и ако ЕК изисква търг, то но няма въпроси.Относно конкуренцията с американската \"Уестингхаус\" представителят на руската ТВЕЛ заяви: ако те са готови да се състезават с нас и ние сме готови. Преди месеци агенцията по доставките на Евратом поиска търг. Кой да е той, зависи от срока на действащия договор.През 2020 г. ще започне зареждането с новия тип гориво на ТВЕЛ и на пети блок на \"Козлодуй\". В шести реактор половината от касетите вече са от новия тип. Президентката на ТВЕЛ Никипелова заяви, че през ноември 2016 г.е било първото зареждане с новото гориво на VI блок и вдигане на мощността му със 104%. Според Григориев от следващата година и 5-и блок на АЕЦ \"Козлодуй\" ще започнат да използват новото по-ефективно гориво, което помага на реактора да работи с по-голяма мощност и да бъде спиран за зареждане по-рядко, съобщи БНР.В момента новият тип гориво се използва в 6-и блок на атомната ни централа.", "date": "2019.04.16", "title": "От руската ТВЕЛ са готови и за търг за доставка на гориво за \"Козлодуй\""}
{"url": "https://news.bg/crime/62-godishna-prebi-mayka-si-v-sofiysko-selo.html", "text": "62-годишна преби майка си и беше задържана от полицията.Инцидентът е станал около 16.25 часа вчера. Внукът на пострадалата сигнализирал в полицията, че е открил възрастната си баба в дома й в село Росоман в безпомощно състояние.На мястото незабавно били изпратени полицейски и медицински екип. При последвалото разследване било установено, че побоят е нанесен от дъщерята на пострадалата. Тя била задържана за 24 часа.По случая е образувано досъдебно производство.", "date": "2019.04.16", "title": "62-годишна преби майка си в софийско село"}
{"url": "https://news.bg/crime/ostaviha-v-aresta-mazha-prebil-vazrastna-zhena-v-sofiya.html", "text": "Задържаният за побоя над възрастна жена в столичния квартал \"Толстой\", остава в ареста до 23 април, съобщи bTV.Тогава ще се реши окончателната му присъда.Пред съда мъжът заявил, че \"само веднъж\" е ударил съседката си.Пострадалата живее в апартамента от три месеца. 24-годишният мъж я причакал пред дома й, побоят станал пред очите на внуците й.От Софийската районна прокуратура заявяват, че мъжът е осъждан за нанасяне на телесна повреда и преди, но е реабилитиран.Пострадалата жена обяснява, че не го познава и никой от семейството ѝ не е имал контакт с него.Задържаният за побоя млад мъж твърди, че \"извадил рефлекс\", защото жената нарушила личното му пространство.По думите му не я е ударил умишлено.", "date": "2019.04.16", "title": "Оставиха в ареста мъжа, пребил възрастна жена в София"}
{"url": "https://news.bg/world/poveche-ot-eur600-mln-dareniya-za-vazstanovyavaneto-na-notr-dam.html", "text": "Френски корпорации и най-богатите фамилии в страната обещаха да дарят повече от 600 милиона евро за възстановяването на световноизвестната , информира АФП.По-рано стана ясно, че  за възстановяването на катедралата. Редица държави обявиха, че са готови да помогнат на френските власти, включително Япония, Южна Корея, Русия, България и други.Междувременно председателят на Европейския съвет Доналд Туск обяви, че посланието на подкрепа към Франция след пожара трябва да бъде, че \"това не е краят на света\" и щетите ще бъдат оправени. Туск поясни пред полски журналисти след , че е задължение на всички европейци и всички поляци да вдъхнат кураж на Франция след това \"драматично\" събитие.Припомняйки усилията на родната му Полша за възстановяването на градовете след Втората световна война, Туск заяви, че сънародниците му \"имат правото и задължението да кажат: Вие ще се справите, това не е краят на света\".В същото време представители на френското правителство обявиха, че повечето произведения на изкуството като цяло са оцелели и ще бъдат прехвърлени в \"Лувър\" в петък.Жан-Марк Фурние, свещеник от Парижката пожарна бригада, е приветстван като герой, след като успял да спаси венеца от тръни. Смелостта на Фурние е известна още от атаката в \"Батаклан\" през ноември 2016 г., когато той се грижеше за ранените и се молеше над убитите.", "date": "2019.04.16", "title": "Повече от €600 млн. дарения за възстановяването на „Нотр Дам”"}
{"url": "https://news.bg/politics/balgariya-kato-ot-vits-ne-priemame-evropeyskite-pravila-zaradi-sluh-che-shte-gi-otmenyat.html", "text": "\"Предстоящите изборите за Европейски парламент ще бъдат странни и може би ще бъдат най-после и истински избори\". Тези свои очаквания сподели президентът на България в периода 1997-2002 г. Петър Стоянов по време на конференция на тема \"Европейските ценности в променящия се свят: Как можем да отговорим на популистката вълна?\"Така или иначе българският европейски дебат закъснява драматично, посочи президентът и призова да бъдем много активни, ако искаме да повлияем на дебата и той да се превърне в европейски.Петър Стоянов открои, че няма обща дефиниция за популизма и е по-лесно да се каже кои са причините за това крайният популизъм и крайните популисти да предизвикват нашето недоволство.Бившият президент изтъкна, че най-опасната част от днешното популистко говорене е, че популистите говорят от името на народа, а останалите трябва да бъдат сразени според техните виждания. \"Ако популистите вземат властта при тази тяхна идентификация, ще съсредоточат цялата власт в ръцете си\", подчерта Петър Стоянов.Според Стоянов ако популистите наистина са гласът на народа, какъв смисъл има от едно развито гражданско общество. \"Всичко това може да доведе до страшна трагедия за Европа и трябва да се намери верният баланс. Това е майсторството на днешната политика\", акцентира Стоянов и посочи, че трябва да се разграничава истинското от неговата имитация.Петър Стоянов запита ако Европа има криза, дали тя е институционална или екзистенциална криза. \"Европа не си отива, но ако искаме да имаме сериозно отношение, трябва да имаме предвид всички сценарии, които могат да сполетят Европа\", посочи президентът и допълни, че Европа е далеч от своя край, независимо от оплакването на гражданите на ЕС.По думите на Стоянов не могат лесно да се обяснят нещата, а тук в България сме станали свидетели на едни доста странни феномени. Нивото на живот се подобрява значително, българското общество става все по-отворено, младите българи могат да работят и учат навсякъде, но се поражда недоволство от членството ни в Европейския съюз и от начина, по който се консумира, недоумява той.Според него недоволствата на хората от членството ни в Европейския съюз всъщност не са верни, но се разпространяват внушения, че тук, в България, живеем като хора втора ръка и че обитаваме задния двор на Европа.Стоянов посочи, че едновременно с това не сме усвоили европейския начин на живот, правилата на демократичното съжителство, свободната конкуренция, не сме и предотвратили товара на корупцията, за да твърдим, че можем да оценим предимствата на членството ни в ЕС. \"Заприличваме на онзи простодушен човек, който в един известен виц, решил да отиде при местния свещеник, за да му опрости греховете. Свещеникът го попитал - познаваш ли Десетте Божи заповеди, човекът му отговорил, че щял да ги научи, но се носил слух, че скоро щели да ги отменят и затова не си дал зор\", разказа вица Стоянов.Според Стоянов все още не сме се интегрирали напълно, а вече започнахме да критикуваме онова, което не познаване. Той се страхува, че езикът на политиците и чиновниците започна да става конвенционален и бюрократичен и това може да доведе до няколко грешки.Първата грешка - най-голямата грешка на десните партии ще бъде, ако се опитат да имитират популизма и да бъдат по-гласовити от популистите.Втората грешка - да превърнем популизма и популистките партии в основна част от нашето говорене и да ги направим важни.\"Трябва да се държим отговорно, сериозно и с повече смирение\", призова Петър Стоянов. Той призова да се даде отпор на тази популистката пропаганда и това трябва да стане още преди изборите.", "date": "2019.04.16", "title": "България като от виц: Не приемаме европейските правила заради слух, че ще ги отменят"}
{"url": "https://news.bg/crime/osadiha-uslovno-kmet-na-dobrichko-selo-za-dokumentna-izmama.html", "text": "Кметът на добричкото село Карапелит Иван Стоянов получи осъдителна присъда, след като се споразумя с Районната прокуратура в Добрич.Припомняме, д за документни престъпления. Заради воденото срещу него разследване Иванов напусна кметския пост.Днес той е приел да изтърпи наказание от 1 година затвор, което съдът е отложил с изпитателен срок от 3 години. Със споразумението кметът е лишен и от право да заема определена държавна или общинска длъжност за срок от 2 години.Той е осъден за това, че в периода от 21 до 30 ноември 2018 г. в качеството си на кмет съставил четири нотариални заверки на верността на подписи върху заявления за промяна на участие и прехвърляне на суми в друг фонд за пенсионно осигуряване, като целта била да бъдат използвани като доказателство за тези обстоятелства. В документите кметът удостоверил неверни обстоятелства - че подписите са на определени лица и че са положени пред него.Споразумението със съда е окончателно и влиза в сила веднага.", "date": "2019.04.16", "title": "Осъдиха условно кмет на добричко село за документна измама"}
{"url": "https://news.bg/society/imitirat-spirane-na-stroezha-na-nebostargacha-zlaten-vek-spored-lozenchani.html", "text": "Инициативният комитет \"Лозенец\" настоява институциите да се заемат сериозно с казуса около строежа на небостъргача \"Златен век\" на \"Артекс\" в столичния квартал \"Лозенец\", а не да имитират дейност.Лозенчани пишат, че с учудване са разбрали, че общото становище на всички институции около легитимността на строежа на небостъргача не констатира, че има изтекло строително разрешение.Вместо това констативният протокол на Дирекцията за национален строителен контрол (ДНСК) ляга на установени 3 седмици по-рано нарушения на място. Припомняме, че от \"Артекс\" написаха, че тези нарушения са премахнати и .ДНСК питат главния архитект на София Здравко Здравков дали разрешителното е изтекло, при положение, че той многократно заяви, че това е така, както и че всичко е в ръцете на ДНСК. Според \"Артекс\" обаче разрешителното за строеж е валидно до 2020 година, след  от февруари 2017 година, с които разрешителното се удължава от 5 на 10 години и това става и със задна дата.Според ИК \"Лозенец\" констативният акт на ДНСК по никакъв начин не отразявала нито реалната правова ситуация на сградата, която според тях се строи незаконно, нито отразявала постигнатия консенсус между отговорните институции - Столична Община, Направление Архитектура и градоустройство, МРРБ и ДНСК. \"Още на срещата ни в Министерски съвет, архитект Здравков обясни, че няма правно основание той да декларира или констатира факти относно изтичането на строителното разрешение, когато няма внесена от инвеститора преписка\", пишат от комитета.Според жителите на квартала ДНСК продължава да отказва на встъпи в задълженията си и да констатира изтеклия срок.\"Не ни интересуват оставките, а по-скоро резултатите. Искаме да живеем в един уреден и красив град, столица на една просперираща правова държава. Това няма да стане с прехвърляне на топката и бягане от отговорност. А поемането на отговорност не означава само оставка, означава взимане на принципни, честни и законови решения\", допълват лозенчани.Поради това ИК \"Лозенец\" настоява за нов констативен протокол на ДНСК, който да установи, че строежът е без валидно разрешително. Жителите на квартала заявяват и че са готови на нови протести, ако институциите не ги чуят.", "date": "2019.04.16", "title": "Имитират спиране на строежа на небостъргача \"Златен век\", според лозенчани"}
{"url": "https://news.bg/crime/politsai-otsenyavali-luksozni-imoti-vav-vetovo.html", "text": "Полиция и жандармерия претърсваха рано тази сутрин десетина имота в , съобщиха от МВР. Акцията е под ръководството на Окръжния съд в Русе и на Окръжната прокуратура. Разследват се измами и пране на пари.Това съобщи регионалният говорител на областната дирекция на МВР в крайдунавския град Даниела Малчева.Акцията е по образувани няколко досъдебни производства срещу хора от Ветово за пране на пари, придобити по всяка вероятност чрез телефонни измами, информира окръжният прокурор на Русе Георги Георгиев, цитиран от \"24 часа\".По думите му, основните действия на полицаите били свързани с оценка на имуществото. Акцията е приключила по обяд, като не се е стигнало до задържане на хора.", "date": "2019.04.16", "title": "Полицаи оценявали луксозни имоти във Ветово"}
{"url": "https://news.bg/crime/vas-ne-uvazhi-zhalbata-na-bsp-za-registratsiyata-na-koalitsiya-za-balgariya.html", "text": "Върховният административен съд (ВАС) не уважи жалбата на БСП за регистрацията на \"Коалиция за България\" от АБВ.Припомняме, .В същото време , с което преди години БСП и още няколко малки партии се явяваха на избори. От левицата твърдят, че са внесли доказателства в комисията, че марката \"Коалиция за България\" е притежавана от тях и никой друг не може да я използва.ВАС остави жалбата на БСП без разглеждане, защото пред съда можели да се обжалват само отказите за регистрация.Определението не подлежи на обжалване, информират от съда.Основание за оставяне на жалбата без разглеждане и прекратяване на производството по делото са разпоредбите на чл. 128, ал. 6 и чл. 141, ал. 3 от Изборния кодекс. Съгласно тези разпоредби пред ВАС могат да се обжалват по реда на чл. 58 от Изборния кодекс само отказите за регистрация. Тези текстове не са изменяни от приемането на Изборния кодекс.", "date": "2019.04.16", "title": "ВАС не уважи жалбата на БСП за регистрацията на \"Коалиция за България\""}
{"url": "https://news.bg/int-politics/velikobritaniya-izpratila-helikopteri-apachi-v-estoniya-za-vazpirane-na-rusiya.html", "text": "Великобритания е изпратила в Естония пет щурмови хеликоптера \"Апачи\" (Apache) за възпиране на \"вероятна заплаха\" от Русия, съобщава Sky News.Разузнавателни хеликоптери Wildcat, които заедно с \"Апачи\" ще станат част от програмата на НАТО за разширяване на присъствието в Източна Европа, ще окажат подкрепа на машините на място.Както каза министърът на отбраната на Обединеното кралство Гавин Уилямсън, разполагането на щурмови хеликоптери в Естония е \"жизненоважно\".\"Това е една много реална заплаха, която виждаме от страна на Русия. Една от причините за това, че разполагаме пет щурмови хеликоптера \"Апачи\", се заключава в това, че постоянно се адаптираме към променящата се ситуация\", подчертава британският военен министър.На срещата на върха на НАТО във Варшава през 2016 г. алиансът обяви решение за разполагане на многонационални ротационни батальони в Латвия, Литва, Естония и Полша.Москва от своя страна увери, че Русия не възнамерява да напада нито една от страните от Алианса или която и да е друга държава. Руският военен министър Сергей Шойгу отбеляза, че на фона на истерията на Полша и прибалтийските държави, числеността на войските на НАТО по руските граници се е увеличила седемкратно.", "date": "2019.04.16", "title": "Великобритания изпратила хеликоптери \"Апачи\" в Естония за възпиране на Русия"}
{"url": "https://news.bg/politics/tsik-obyavi-obshtestvena-porachka-za-izrabotka-i-dostavka-na-byuletinite-za-evrovota.html", "text": "Централната избирателна комисия (ЦИК) стартира процедура за възлагане на обществена поръчка за бюлетините за евровота.Обществената поръчка е чрез договаряне без предварително обявление. Предметът на поръчката е \"Изработка и доставка на хартиени бюлетини за гласуване в изборите за членове на Европейския парламент от Република България на 26.05.2019 г.\".Решението е взето вчера, информира БНТ, позовавайки се на данни от ЦИК.За отговорно длъжностно лице е определен Николай Желязков - главен юрисконсулт в дирекция \"Администрация\" в ЦИК.Желязков трябва да публикува документи за участие на интернет страницата на ЦИК в профила на купувача, да изпрати до регистъра на Агенцията по обществени поръчки необходимите документи по възлагането на обществената поръчка, както и да осъществява дейностите, свързани с провеждането на обществената поръчка, включително и да приема документи за участие.На 13 април, събота, стана ясно, че  (БНБ). БНБ ще може обаче да ползва и други печатници за това.", "date": "2019.04.16", "title": "ЦИК обяви обществена поръчка за изработка и доставка на бюлетините за евровота"}
{"url": "https://news.bg/politics/deputatite-deklariraha-che-shte-rabotyat-za-doverieto-na-grazhdanite.html", "text": "Народните представители декларираха, че ще работят за да оправдаят доверието на българските граждани.Документът беше приет единодушно с 211 гласа \"за\" от депутатите на тържествената сесия на Народното събрание във Велико Търново по повод честванията от 140-ата годишнина от приемането на Търновската конституция.Ето и текстът на декларацията без редакторска намеса:В обръщение към българския народ 44-ото Народно събрание декларира, че ще работи, за да оправдае народното доверие и ще вложи сили за разработване на политики и качествени закони в интерес на народа и просперитета на страната.Днес ние декларираме, че в трудното и динамично време, в което живеем, изпълнено с рискове и заплахи, ще работим, за да оправдаем народното доверие и ще вложим сили за разработване на политики и качествени закони в интерес на народа и просперитета на страната! Това пише в обръщението на 44-ото Народно събрание към българския народ по повод 140-ата годишнина от Учредителното събрание и приемането на Търновската конституция. Документът беше приет единодушно с 211 гласа \"за\" от народните представители на тържествена сесия на Народното събрание във Велико Търново.Ние, народните избраници, като представители на българския народ, съзнаваме нашия дълг да продължаваме най-добрите традиции, завещани от творците на Търновската конституция, пише в обръщението. В него се заявява, че бащите учредители са оставили солидно наследство, което през изминалите години е надграждано, но и пропилявано; ценено, но и пренебрегвано. Особено важен е техният пример за поставяне на националния над партийния интерес в съдбовни за страната моменти, се посочва в документа.Честването на 140-ата годишнина от Учредителното събрание и приемането на Търновската конституция е подходящ повод да се обърнем към историята като извор на идеи, мъдрост и поуки, отбелязват народните представители. Неопровержими са историческите свидетелства, които показват, че когато политиците се чувстват част от народа, когато всички сме били единни и обединени от общ национален идеал, поставяли сме си ясни цели и сме разчитали на собствените си сили, сме постигали значителни успехи, се посочва в документа.ОБРЪЩЕНИЕна 44-ото Народно събрание към българския народ по повод 140-ата годишнина от Учредителното събрание и приемането на Търновската конституцияУважаеми сънародници,Уважаеми граждани на Република България!Днес в старопрестолния град на тържествена сесия 44-ото Народно събрание отдава почит и признание на делото на нашите предци, които преди 140 години на Учредителното събрание положиха подписите си под Търновската конституция. С този акт 211 народни представители съградиха фундамента за развитието и просперитета на Третата българска държава.Сред бащите учредители са видни възрожденци, книжовници, борци за свобода и църковна независимост и строители на съвременна България. С вижданията си за устройство на възстановената държава т. нар. консерватори Константин Стоилов, Димитър Греков, Тодор Икономов, Марко Балабанов и определените за либерали Петко Славейков, Петко Каравелов, Стефан Стамболов, Драган Цанков слагат началото на политическия дебат - емоционален и ожесточен, но и ползотворен и градивен.Носители на възрожденския дух, независимо от различията във визията за устройството на държавата, народните представители са обединени в стремежа си да постигнат една свята и жадувана цел - да съградят модерна, независима и просперираща България.Те проявяват политическа воля и приемат не както предвижда Берлинският договор \"органически устав\", а конституция, за да е ясно, че българското Княжество е свободно. В основния закон вписват държавния герб, държавния печат и българския трикольор като израз на самочувствие и стремеж да градят равноправна с другите държава.Всички ние им дължим дълбока признателност за това, че гласуват Конституция, която отговаря на интересите на българския народ. Тя, като една от най-демократичните за времето си конституции, осигурява условия за развитието и възхода на България и гарантира основни права и свободи за гражданите; категорично забранява робството и съществуването на съсловия; прокламира свобода на личността, задължително и безплатно основно образование, свобода на словото, печата, събранията и сдруженията, неприкосновена частна собственост и всеобщо избирателно право за навършилите 21 години избиратели.Приетият в Търново основен закон регламентира държавното устройство и приема традиционното разделение на властите на законодателна, изпълнителна и съдебна. Залегналите в него принципи и ценности, неговият дух на демократичност и равноправие са живи и днес, като неотменна част и от съвременната българска Конституция.Депутатите от Учредителното събрание с чест и достойнство изпълняват своята историческа мисия и полагат устоите на българската държавност. С делата си те доказват, че са възрожденци, но и държавници. Благодарение и на тяхната дейност България получава възможност да се върне на картата на Европа като част от модерния, демократичен и цивилизован свят.Търновската конституция е основен закон на Третото българско царство повече от 68 години. Търновската конституция - за времето на нейното действие - се превръща в идеал за политическо и конституционно устройство на българската държава. Заложените в нея свободи на българските граждани са накърнявани и отменяни, но са просъществували не само на книга, а и като дух сред свободолюбивото българско гражданство. Политическите борби за възстановяване на Конституцията бележат едни от най-кризисните моменти на българския политически живот, довели до тежки изпитания за народа и национални катастрофи.Отмяната на основни конституционни принципи, какъвто е този за разделението на властите, е последвано от установяване на еднолични режими на управление. Неслучайно годините на национално развитие и възход се свързват с времето, когато Конституцията действа в своя пълен обем.За наша гордост и национално достойнство българският народ сам, без чужда помощ и по своя воля осъществява Съединението на Княжество България с Източна Румелия и провъзгласява Независимостта на България, която за кратко време се превръща в една от най-силните и проспериращи държави на Балканите. Днес България е демократична държава, неразделна част от европейското и евроатлантическото семейство.Ние, народните избраници, като представители на българския народ, съзнаваме нашия дълг да продължаваме най-добрите традиции, завещани от творците на Търновската конституция. Бащите учредители ни оставиха солидно наследство, което през изминалите години е надграждано, но и пропилявано; ценено, но и пренебрегвано. Особено важен е техният пример за поставяне на националния над партийния интерес в съдбовни за страната моменти.В тези случаи партийните знамена са свивани, потискано е противопоставянето за сметка на съгласието в името на общественото благо.Честването на 140-ата годишнина от Учредителното събрание и приемането на Търновската конституция е подходящ повод да се обърнем към историята като извор на идеи, мъдрост и поуки. Неопровержими са историческите свидетелства, които показват, че когато политиците се чувстват част от народа, когато всички сме били единни и обединени от общ национален идеал, поставяли сме си ясни цели и сме разчитали на собствените си сили, сме постигали значителни успехи.Днес ние декларираме, че в трудното и динамично време, в което живеем, изпълнено с рискове и заплахи, ще работим, за да оправдаем народното доверие и ще вложим сили за разработване на политики и качествени закони в интерес на народа и просперитета на страната!Ние помним думите на председателя на Учредителното събрание екзарх Антим Първи: \"Слава Богу, свършихме делото, за което бяхме повикани... Можем да кажем: направихме закони от Народа за Народа\".Поклон пред историческото дело на учредителите!", "date": "2019.04.16", "title": "Депутатите декларираха, че ще работят за доверието на гражданите "}
{"url": "https://news.bg/world/pravitelstvoto-na-rusiya-razshiryava-kontrola-sas-suverenen-internet.html", "text": "Долната камара на руския парламент прие законопроект, който ще разшири контрола на правителството над интернет, информира АП.Осведомителната агенция отбелязва, че има опасения от широка цензура.С голямо мнозинство днес Държавната дума подкрепи законопроекта, който все още трябва да бъде прокаран в горната камара на руския парламент и президентът да се подпише под него.Законопроектът изисква от интернет доставчиците руският интернет трафик да минава през сървъри в страната. Това ще увеличи властта на държавните агенции за контрол над информацията, докато потребителите по-трудно ще заобикалят ограниченията на правителството. Качеството на връзката също ще пострада.Защитници на промените се опитват да убедят, че това е защитна мярка в случай, че САЩ или други враждебни сили ограничат интернет за Русия.Радио \"Свободна Европа\" уточнява, че 307 срещу 68 депутати са гласували за прокарване на законодателството на второ четене. Законопроектът е наричан \"суверенен интернет\".", "date": "2019.04.16", "title": "Правителството на Русия разширява контрола със „суверенен интернет”"}
{"url": "https://news.bg/crime/obviniha-deputata-dimitar-avramov-za-targoviya-s-vliyanie.html", "text": "Обвиняват депутата Димитър Аврамов за търговия с влияние. От Специализираната прокуратура внесоха обвинителния акт срещу народния представител от ДПС в Спецсъда.Аврамов заедно с двама негови помагачи, са предадени на съд за търговия с влияние, осъществено в условията на продължавано престъпление.Според разследването от 6 юли 2012 г. до 17 юли 2012 г. Аврамов и двама съучастници е поискал от бизнесмен 220 000 лева и право на ползване на земеделска земя. Деянията са извършени в Бяла Слатина, Плевен, Монтана и в местността \"Тировец\" в землището на Монтана (в производствена база на \"Гала - М\" ООД). Според разследването са пет деяния.Аврамов, в съучастие като извършител с М. П. и В. Ч. - помагачи, поискал от български бизнесмен сумата от 220 000 лева и право на ползване на земеделски земи, собственост и арендувани от фирма на бизнесмена. Депутатът приел сумата от 100 000 лева, за да упражни влияние при вземане на решение от длъжностни лица.Аврамов трябвало да повлияе на директора на Областна дирекция \"Земеделие\" в Монтана - за да отмени заповед от 31 август 2011 г. за служебно разпределение на ползването на масивите в землището на село Стубел, област Монтана, за да издаде заповед по чл. 37в, ал. 8 от ЗСПЗЗ за въвод във владение на фирмата на бизнесмена в масив 128 в землището на село Стубел, както и да се съобрази със сключено доброволно споразумение по чл. 37в, ал. 1 от Закона за собствеността и ползването на земеделски земи (ЗСПЗЗ) за ползването на земеделски земи в землището на Стубел за следващата стопанска година (2012/2013г.).Дарът и облагата са били поискани, за да се упражни влияние и върху началника на полицията в Монтана. Той трябвало да осигури охрана от полицейски служители и достъп до масив 128 в землището на село Стубел, област Монтана. Този масив е обработван от фирмата на бизнесмена по време на жътвата на реколтата от рапица за стопанската година 2011/2012г.Предстои Специализираният наказателен съд да насрочи разпоредително заседание по делото.Припомняме, Аврамов. На 17 юли 2012 г. Аврамов бе арестуван за търговия с влияние. През 2016 г. той бе оправдан от Софийския градски съд, но от прокуратурата обявиха, че ще протестират.", "date": "2019.04.16", "title": "Обвиниха депутата Димитър Аврамов за търговия с влияние"}
{"url": "https://news.bg/world/notr-dam-notr-d-r-am.html", "text": "Франция е потънала в скръб заради пожара, който снощи опустоши един от символите на френската столица - катедралата Нотр Дам дьо Пари.Всекидневникът \"Ла Кроа\" излиза със заглавие \"Изпепелено сърце\" и напомня тази сутрин, че \"една църква винаги символизира срещата на небето и земята\". Въпреки скръбта си, християнският вестник \"залага\", че \"Света Богородица ще се издигне от пепелта\", защото \"целият народ ще се погрижи\" - обещание, дадено от френския президент Емануел Макрон, който обяви в понеделник вечерта старта на голяма национална дарителска кампания.\"Нещо красиво, величествено, което е част от душата на Франция\" умря в пламъци и тази новина е \"безкрайно тъжна\", пише \"Льо Фигаро\", припомняйки \"бедствието\", което сполетя този паметник, вписан в културното наследство на човечеството, \"този шедьовър, поставен в сърцето на Париж\", който \"е познал войни, грабежи\", \"никога не е понасял накърняване от тази величина\".\"Парижка трагедия\", пише \"Лезеко\" по повод \"855 години история, които току-що потънаха в дим\".\"Нашата драма\", бие тревога \"Либерасион\", разказана от парижани и туристи от цял ​​свят, които гледат \"зашеметени\" най-посещавания монумент в Европа, \"превърнат в гигантски огън\".\"Света Богородица от сълзи\": \"Льо Паризиен\" оплаква монумента, който \"представлява всичко най-красиво и най-благородно, което човек може да построи, независимо дали е вярващ или не, парижанин или провинциалист, французин или чужденец\". \"Света Богородица, верен спътник на любителите на Париж, в хубавите, както и в лошите дни, в зимната мъгла и в блясъка на залязващото слънце\". \"Трябва да бъде възстановена\", обявява вестникът, \"защото една нация се храни със символи, а Нотр Дам е един от най-брилянтните\".Разрушаването на парижката катедрала провокира и глобална емоция, особено в Европа.\"Пламъци и сълзи\" - белгийският \"Льо Соар\" не може да повярва на това, което се случи тази вечер. \"Изведнъж кулата-стрела падна, а ние на свой ред се превихме на две, сякаш тези камъни, които съставляваха основата, бяха и нашето убежище, сякаш тези дървета, от които беше направена конструкцията, бяха нашата люлка, сякаш тази катедрала, която беше творила историята, беше също и нашата Дева Мария\", пише ежедневникът.\"Парижката Света Богородица е с разбито сърце\", е заглавието на швейцарския вестник \"Льо Тамп\" . Ежедневникът припомня, че сградата е живяла в ритъма на трагедиите на Франция през последните години, биейки с тревожен звън след атаката срещу \"Шарли Ебдо\" през януари 2015 г.Според италианския \"Ла Република\", пожарът на Нотр Дам \"е разтърсил целия свят\". \"Този пламнал покрив ни покриваше всички\", пише италианският всекидневник, припомняйки поетично начина, по който тази църква \"разпалваше мечти\", защото там беше затворен \"един гърбав влюбен, който всеки ден биеше камбаните за Есмералда\" - историята на романа \"Парижката Света Богородица\" от Виктор Юго.\"Пламъците опустошават Нотр Дам, символ на европейската култура\", обявява и испанският \"Ел Паис\".Превод: Петя Михайлова", "date": "2019.04.16", "title": "Нотр Дам - Нотр Д(р)ам"}
{"url": "https://news.bg/crime/osvobodiha-okonchatelno-ot-dlazhnost-panayot-reyzi.html", "text": "Апелативният специализиран съд окончателно освободи от длъжност кмета на Созопол Панайот Рейзи и главният счетоводител на общината Златка Мусева, съобщи bTV.Решението не подлежи на обжалване.Магистратите заявиха, че има обосновано предположение за извършено престъпление във връзка с работата им.Припомнямем, че двамата са обвиняеми от март месец за присвояване на средства в особено големи размери. Според съда те не са спазвали договори по ремонтни дейности на територията на община Созопол.След това Панайот Рейзи , но прецени, че като кмет на Созопол.Той беше след решение на Специализирания наказателен съд.На 5 април заради отсъствие на адвоката на кмета. ", "date": "2019.04.16", "title": "Освободиха окончателно от длъжност Панайот Рейзи "}
{"url": "https://news.bg/world/nivoto-na-bezrabotnite-na-ostrova-e-nay-niskoto-ot-1974-g.html", "text": "Великобритания отчита най-ниската безработица от зимата на 1974-1975  г., пише \"Файненшъл таймс\".Новите данни на Службата за национална статистика разкриват, че само 3,9% от трудоспособните британци са били безработни в трите месец до февруари (декември 2018 г. - февруари 2019 г.).От службата поясняват, че ръстът на трудовата заетост е предимно в резултат на увеличения брой на жените, които са започнали работа. Жените представляват 80% от новооткритите 179 000 работни места през тримесечието.Данните подсказват, пише \"Гардиън\", че безизходицата около Брекзит все още не е засегнала трудовия пазар.Друг здравословен признак е новият връх на трудовата заетост на Острова от 76,1% в сравнение с преди година, когато достигна 75,4% - никога не е било на толкова високо ниво от 1971 г.Заетостта при мъжете е на ниво 80,5% - най-високото ниво от февруари 1991 г., а при жените е нараснала до 71,8%.Също така е отчетено най-бързото увеличение на заплащането във Великобритания за последното десетилетие. Регистриран е ръст от 3,5% през последното тримесечие. Това е най-големия скок от финансовата криза през 2008 г. Но спрямо инфлацията реалното заплащане е нараснало с 1,5% - най-бързото от 2016 г.", "date": "2019.04.16", "title": "Нивото на безработните на Острова е най-ниското от 1974 г. "}
{"url": "https://news.bg/int-politics/zelenski-shte-specheli-vtoriya-tur-na-prezidentskite-izbori-v-ukrayna.html", "text": "Кандидатът за президент и комедиен актьор Володимир Зеленски вероятно ще спечели президентските избори в Украйна. Това показва ново социологическо проучване, цитирано от \"Ройтерс\".Проучването на социологическата агенция KIIS показва, че Зеленски, който е новак на политическата сцена в Украйна, и който играе ролята на президент в популярен телевизионен сериал, ще спечели 72,2 процента от гласовете. Настоящият президент Петро Порошенко ще събере 25,4 на сто от гласовете.В проучването, което е проведено в периода между 9 и 14 април, са били анкетирани 2 004 избиратели от цяла Украйна, с изключение на окупирания от Русия Крим.Миналата седмица в проучване на агенция \"Рейтинг\" Зеленски печелеше 61 от гласовете, а Порошенко - 24 на сто.Порошенко и Зеленски ще се изправят един срещу друг във втория тур на президентските избори в Украйна, който ще се състои на 21 април. Зеленски спечели почти два пъти повече гласове в сравнение с Порошенко в първия тур, който се проведе на 31 март.", "date": "2019.04.16", "title": "Зеленски ще спечели втория тур на президентските избори в Украйна"}
{"url": "https://news.bg/politics/pp-vazrazhdane-vizhda-topla-vrazka-mezhdu-istanbulskata-konventsiya-i-strategiyata-za-deteto.html", "text": "През последните години детето стана обект на прехвърляне от семейството към училището, а чисто човешкото се загуби в лошата комуникация между двете институции. Това заяви Искра Михайлова от ПП \"Възраждане\" по време на пресконференция в БТА в Стара Загора.В областния град партията представи своята инициатива \"Възраждане на семейните ценности\", която се провежда за трета поредна година, но за първи път на национално ниво.От своя страна организационният секретар на ПП \"Възраждане\" Николай Дренчев посочи, че демографията е \"върхът на айсберга\" сред проблемите в страната ни.Това е най-страшният проблем - България се обезлюдява, ние се циганизираме и ислямизираме, това е ужасяващата действителност, обобщи той и допълни, че темповете, с които се случва обезлюдяването са съизмерими само с турското нашествие.Дренчев посочи, че причините за демографската катастрофа са както материални, така и духовни. От една страна са лошите условия в страната по отношение на здравеопазването на децата, което принуждава родителите да заделят повече средства за грижи, а от друга са моралните измерения - менталната настройка на българина.Той напомни, че миналата година е бил направен опит за Нашето общество се отнесе изключително критично и със заслужено недоверие към нея, а после се доказа, че тя противоречи на конституцията и беше , припомни Дренчев и допълни, че в момента са прави опит да се \"пробута\" следващата версия на конвенцията, а именно Чрез Стратегията за детето същите организации се опитват да вкарат същата нормативна база, но вече без шапката на Истанбулската конвенция, посочи той, заявявайки, че ПП \"Възраждане\" се противопоставя на това категорично.Областният управител адвокат Слави Котаров също подкрепи становището на Дренчев.Истанбуската конвенция има топла връзка със Стратегията за детето, съгласи се той.Котаров заяви, че много от предложенията на Истанбулската конвенция, целящи защита на жените от насилие, реално са били приложени и в нашия наказателен кодекс.", "date": "2019.04.16", "title": "ПП \"Възраждане\" вижда \"топла връзка\" между Истанбулската конвенция и Стратегията за детето"}
{"url": "https://news.bg/crime/sadyat-shofyorkata-ot-kyustendil-karala-s-blizo-4-promila.html", "text": "Районна прокуратура в Кюстендил внесе за разглеждане в съда обвинителен акт срещуконцентрация на алкохол в кръвта.На 6 април 34-годишната жена шофирала лек автомобил \"Хонда\". Тя е спряна за проверка на булевард \"Македония\" в областния град. В хода на проверката полицаите забелязали, че жената е във видимо нетрезво състояние и я тествали с дрегер. Пробата показала 3.09 промила.Водачката е заведена и за кръвна проба, като резултатите показали 3.79 промила.Предстои делото да продължи в съда.", "date": "2019.04.16", "title": "Съдят шофьорката от Кюстендил, карала с близо 4 промила"}
{"url": "https://news.bg/politics/rumen-petkov-kritikuva-kandidatite-na-bsp-i-na-gerb-za-evrovota.html", "text": "От АБВ, които се регистрираха в ЦИК за предстоящия евровот със старото име на БСП - \"Коалиция за България\", уверяват, че те предлагат истинската лява листа. Според думите на лидера на партията Румен Петков другите излъчвали безсилие.Петков внесе в ЦИК документи за регистрация на листата на формацията. \"Нашите евродепутати ще бъдат в българското семейство, защото там ни е мястото. Когато предлагаш човек, който ти казва, че е европеец, а после българин, лично изпитвам съмнение и скептицизъм, защото чувството за родова памет и местен патриотизъм, ако бъде подменено от изкривени ценности, нищо добро не очаква тези, които са изпратили такъв представител\", каза Петков.Припомняме, Петков визира , която е на 3-то място в листата на БСП. Тя се определи, че е първо европейка, а не българка.Петков посочи, че листата на \"Коалиция за България\" е най-силната и се състои от 17 регистрирани кандидати, 11 от които са хабилитирани лица, а 5 от тях са университетски преподаватели. Той коментира, че междуособиците на \"Позитано\" (където е централата на БСП - б.р.) оставят на много заден план работата по формирането на леви политики.\"С болка казвам, че на \"Позитано\" има битка между ръководството на партията и самата партия. Има битка между два клана - на Нинова и на Станишев. Има битка срещу левицата. Там не мисля, че става дума за лява политика\", каза Петков.По думите му нямало дума за работници, няма дума за кооперативи, за стабилизиране на ядрената ни енергетика, т.е. е един набор от кухи фрази, на който бяхме свидетели в отиващия си европарламент\".Петков не подмина в коментарите си и листата на ГЕРБ. За него тя сочи грабежът на миналото столетие. \"На ГЕРБ листата излъчва съсипията на селското стопанство. Там са ликвидационните съвети, унищожаването на ядрената ни енергетика чрез 3-ти и 4-ти блок на АЕЦ \"Козлодуй\", там е продажбата на авиокомпания \"Балкан\", заяви лидерът на АБВ.Листата на коалиция АБВ за предстоящите евроизбори 2019 г.:", "date": "2019.04.16", "title": "Румен Петков критикува кандидатите на БСП и на ГЕРБ за евровота"}
{"url": "https://news.bg/regions/dete-e-sas-samnenie-za-morbili-v-radomir.html", "text": "11-годишно дете от Радомир е със съмнение за морбили, информира БНР, позовавайки се на данни от Регионалната здравна инспекция в Перник.Към момента диагнозата не е потвърдена. Изследвания в Националната референтна лаборатория \"Морбили, паротит и рубеола\" към Националния център за заразни и паразитни болести също не доказали морбили.До настоящия момент в област Перник няма регистриран случай на заболяването.Преди 2 месеца съмнение за морбили имаше и при 4-годишно дете. И при него диагнозата не беше потвърдена лабораторно.", "date": "2019.04.16", "title": "Дете е със съмнение за морбили в Радомир"}
{"url": "https://news.bg/int-politics/brekzit-ne-mozhe-da-bade-otlozhen-sled-oktomvri-otseche-germaniya.html", "text": "Германският външен министър Хайко Маас обяви в интервю за \"Файненшъл таймс\", че на Обединеното кралство не трябва да бъде предоставяно отлагане на Брекзит след края на октомври.\"До октомври ще трябва да решат какво искат\", отбеляза Маас, допълвайки: \"Не можете да протакате Брекзит в продължение на десетилетие\", настоя германският първи дипломат.Първоначално Великобритания трябваше да напусне Европейския съюз на 29 март, но ѝ бяха предоставени две удължавания, за да се осигури на британския парламент време да сключи споразумение за излизане от Общността. Първо, ЕС разреши на Великобритания да отложи Брекзит до 22 май, ако постигне споразумение, или до 12 април в случай, че не постигне.Впоследствие британският парламент не успя да постигне разбирателство по споразумение, но искаше да избегне сценария без сделка, така че на страната беше разрешено още едно удължаване най-късно до октомври.Маас обаче подчерта, че ако Обединеното кралство поиска трета отсрочка, ЕС може да го разчете като \"молба за оставане\" в Общността.", "date": "2019.04.16", "title": "Брекзит не може да бъде отложен след октомври, отсече Германия"}
{"url": "https://news.bg/world/barni-sandars-se-prevarnal-v-milioner-sled-parvata-kampaniya-za-prezident.html", "text": "Кандидатът от Демократическата партия за президент на САЩ Бърни Сандърс публикува данъчните си декларации за последните 10 години, които показват, че се е превърнал в милионер, откакто изгуби битката за Белия дом през 2016 г., информира \"Ройтерс\".Сандърс, американски сенатор, който често говори срещу \"милионерите и милиардерите\", които според него са създали системата, за да пазят властта и богатството си, е отчел доходи от 561 293 долара през 2018 г., 1 131 925 долара през 2017 г. и 1 062 626 долара през 2016 г., показват декларациите.В декларациите са включени сенатската заплата с хонорари от книги за всяка от тези години, особено за 2016 г. и 2017 г., когато е направил по 800 000 долара от хонорари. Сандърс публикува три книги от началото на първата си кампания за президент на САЩ, включително най-продаваните \"Our Revolution\" и \"Where We Go From Here.\"През 2015 г. година преди началото на първата президентска кампания Сандърс е заработил 205 271 долара.Сенаторът беше подложен на натиск да публикува данъците си. Според критици милионерският статут на социалиста подкопава популисткото му икономическо послание.\"Идват от книга, която написах, много добра книга. Ако някой смята, че трябва да се извинявам за написването на най-продавана книга, съжалявам, няма да го направя\", коментира Сандърс пред \"Фокс нюз\".Бето О'Рурк, бивш конгресмен от Тексас, също публикува данъчните си декларации за 10 г. назад. През 2017 г. той е отчел 366 455 долара. Обещава в най-скоро време да публикува и доходите си за 2018 г.", "date": "2019.04.16", "title": "Бърни Сандърс се превърнал в милионер след първата кампания за президент"}
{"url": "https://news.bg/politics/borisov-izprashta-restavratori-i-zhivopistsi-za-vazstanovyaneto-na-notr-dam.html", "text": "България е готова да подпомогне финансово и с командироване на реставратори да подпомогнат за възстановяването на катедралата \"Норт Дам\" в Париж.Това обеща премиерът Бойко Борисов на брифинг в Министерския съвет след среща с грузинския си колега Мамука Бахтаздзе.По думите на премиера България има изключителни реставратори и живописци. Така България ще се включи във възстановяването на този символ на християнството.\"Най ми се иска с живописци и иконописци - имаме изключителни надарени хора в тази област - да подпомогнем с нашия принос Франция\", заяви Борисов.Борисов призова журналистите да следят процеса, за да видят какво страната ни ще направи.Припомняме, че вчера вечерта стана ясно, че , но причините все още се изясняват. От пожарната в Париж съобщиха, че , като няма опасност двете кули да ругхнат. В \"Туитър\" кметът на Париж Ан Идалго определиПокривът и острата кула, който се издигаше в средата на основния кораб на църквата Президентът Мануел Макрон обеща, че от днес ще събира водещи архитекти и реставратори, и да се положат всички усилия  Той заедно с първата дама разгледаха в ранните часове на деня пораженията.", "date": "2019.04.16", "title": "Борисов изпраща реставратори и живописци за възстановянето на \"Нотр Дам\""}
{"url": "https://news.bg/regions/izgoniha-obshtinar-ot-silistra-zaradi-neizvineni-otsastviya.html", "text": "Районната избирателна комисия в Силистра е прекратила пълномощията на общинския съветник от листата на БСП в Силистра Георги Кирилов, предаде БНР.Мотивите за решението са отсъствия на общинския съветник от заседания на Общинския съвет и постоянните комисии. За да мотивира отсъствията си, той е изпратил заявления за служебен ангажимент, но така и не е представил документи, които да удостоверят подобен ангажимент.С решение на Районната избирателна комисия мястото на Кирилов ще заеме следващият кандидат в листата на БСП - Станислав Стойков.Решението подлежи на оспорване пред Административния съд.", "date": "2019.04.16", "title": "Изгониха общинар от Силистра заради неизвинени отсъствия"}
{"url": "https://news.bg/world/netanyahu-si-osiguri-mnozinstvo-v-kneseta.html", "text": "Премиерът на Израел Бенямин Нетаняху си осигури подкрепата на мнозинство в Кнесета (парламент), след като \"Наш дом Израел\" и Съюзът на десните партии препоръчаха по време на официални консултации с президента Реувен Ривлин да му предостави мандат за формиране на следващото правителство, пише \"Таймс ъв Израел\".8 от 11-те партии, влезли в Кнесета, представиха препоръките си пред Ривлин. Нетаняху има подкрепата на 61 депутати в 120-местния парламент. Лидерът на центристката партия \"Синьо и бяло\" Бени Ганц си осигури 41 места.Сега се очаква президентът да връчи мандат на Нетаняху за съставяне на коалиция. Настоящият израелски лидер най-вероятно ще сформира коалиция с до 65 места, в която ще влязат \"Ликуд\" (35 или 36 места), ултраортодоксалната партия \"Шас\" ( 8 места), ултраортодоксалната \"Яхадут ха Тора\" (\"Обединен юдаизъм на Тората\") (7 или 8 места), Съюз на десните партии (5 места), дясноцетристката \"Кулану\" (4 места) и вероятно \"Наш дом Израел\" (5 места).Ако \"Наш дом Израел\" на бившия военен министър Авигдор Либерман подкрепи Нетаняху, управляващата коалиция ще има около 65 места в 120-местния парламент. В същото време Либерман и партията му имат достатъчно места, за да разклатят бъдещото управление на Бенямин Нетаняху.Ривлин ще обяви решението си след публикуването на крайните резултати в сряда вечерта. Този, който получи мандат, ще има 28 дни за съставяне на правителство, като има възможност за удължаване на този период с още две седмици.", "date": "2019.04.16", "title": "Нетаняху си осигури мнозинство в Кнесета"}
{"url": "https://news.bg/politics/tsatsarov-saglasen-trimata-golemi-v-temida-da-mogat-da-se-razsledvat.html", "text": "Главният прокурор Сотир Цацаров подкрепя идеята на новия правосъден министър Данаил Кирилов за разработване на механизъм за разследване и предсрочно освобождаване на председателите на Върховния касационен и на Върховния административен съд и на главният прокурор.Това заяви Цацаров във Велико Търново, където участва в честванията на 140 години от приемането на Търновската конституция и Деня на юриста, цитиран от БНР.Припомняме, при встъпването си в длъжност новият правосъден  обясни, че първият му приоритет ще бъде изработването на механизъм за предсрочно прекратяване на мандатите на председателите на , Върховния административен съд /ВАС/ и Главния прокурор /ГП/. Мандатът на сегашния главен прокурор Сотир Цацаров изтича след месеци.Междувременно  на Съвета по прилагане на актуализираната стратегия за продължаване на реформата в съдебната система. На това заседание да бъде обсъдено предложението за разследване и предсрочно прекратяване на мандатите на тримата водещи магистрати предлагат юристите от БИПИ.\"Ние сме го обсъждали с г-н Кирилов, вчера то бе обсъдено и с г-н Тимерманс. Това предложение среща разбиране и бих казал много силна подкрепа от ЕК. Не става дума за предсрочно прекратяване (на мандата - б.р.). Става дума за механизъм за дисциплинарна отговорност, разследване в случаите на обвинения за извършено престъпление\", каза Цацаров. Вчера той имаше среща с първия вицепрезидент на Европейската комисия /ЕК/ в Брюксел Франс Тимерманс.Главният прокурор не посочи кога се очаква този механизъм да бъде изработен и да започне да действа.По думите на Цацаров, предложението среща разбиране и силна подкрепа от Европейската комисия. В деня на юриста главният прокурор Сотир Цацаров пожела повече българщина и мисъл за обединение. Той честити днешния празник на всички юристи, търновци и българи и призова да сме по-обединени и единни.", "date": "2019.04.16", "title": "Цацаров съгласен тримата големи в Темида да могат да се разследват"}
{"url": "https://news.bg/world/pozharat-v-notr-dam-e-napalno-potushen-zapochva-razsledvane.html", "text": "Пожарът в \"Нотр Дам\" е напълно потушен, пожарникарите ще останат на мястото на инцидента през целия ден, започва разследване. Вече са събрани близо 400 милиона евро за възстановяване, съобщават медиите по света.\"Успяхме да потушим напълно пожара. Сега архитектите и експертите трябва да определят обхвата и възможностите за работа вътре в сградата\", коментира официалният представител на Корпуса на пожарникарите от Париж Габриел Плюс. Въпреки това, според него, пожарникарите ще останат на мястото на инцидента през целия ден в случай на тлеещи и скрити огнища. Съветът включва специалисти от научното отделение на полицията, които трябва да определят кои реликви трябва първи да бъдат изнесени. Мащабът на загубите може да е по-малък, отколкото се смяташе преди, стъклените цветни витражи са оцелели. \"След повече от 9 часа близо 400 пожарникари от Париж потушиха ужасяващия пожар. Структурата на катедралата е запазена и основните произведения на изкуството са поставени на сигурно място, благодарение на комбинираното действие на различните служби на държавата, които работят заедно\", коментират пожарните служби и отбелязват, че двама полицаи и един пожарникар са леко ранени по време на операцията.Следователи вече се опитват да установят как е започнал пожара, който погълна покрива на катедралата и срути осем-вековната кула. Необходими задълбочени проверки на здравината на катедралата, коментира зам.-министърът на вътрешните работи Лоран Нунез.Парижката прокуратура заяви, че е започнала разследване, няколко полицейски източника коментират, че засега се работи върху предположението, че пожарът е случаен.Според съобщения на френски прокурори, пожарът вероятно е причинен от инцидент. \"Ние подкрепяме хипотезата за инцидент\", коментира прокурорът на Париж Реми Хейц, добавяйки, че 50 души работят по разследването, което се очаква да бъде дълго и сложно.Той уверява, че ще се направи всичко възможно за установяване на произхода на пожара и потвърждава, че изслушванията на свидетели продължават. Парижки следователи разпитват работниците, които са били ангажирани с възстановяването на катедралата.Кметът на Париж Ан Идалго заяви, че кметството на града ще отпусне 50 млн. евро за възстановяването на катедралата.Ръководителят на регион Ил дьо Франс Валери Пекрес обяви отпускането на 10 милиона евро за спешна помощ за възстановяването на катедралата.Най-богата фамилия във Франция - Пино ще деблокира 100 милиона евро чрез инвестиционната си компания за катедралата, коментира по-рано Франсоа-Анри Пино.Милиардерът Бернар Арно се присъедини и обяви, че ще дари 200 млн. евро за реконструкция на \"Нотр Дам\". \"Семейство Арно и групата LVMH биха искали да покажат своята солидарност във време на национална трагедия и се обединяват, за да помогнат за възстановяването на тази изключителна катедрала, която е символ на Франция, на нейното наследство и на френското единство\".\"Това е символ на нашата страна и рискуваме да бъде унищожена\", заяви министърът на културата Франк Рийстер.Пожарникарите, които влязоха в горящата катедрала, спасиха много от нейните съкровища, въпреки че някои картини останаха вътре, допълва тойЕманюел Макрон обеща, че Франция ще възстанови \"Нотр Дам\", \"ще я изградим заедно. Без съмнение това ще бъде част от френската съдба и нашият проект през следващите години\" каза Макрон пред катедралата малко преди полунощ.Благотворителната фондация на Франция, която работи за защита на френското наследство, започна международен призив за набиране на средства за възстановяване, което вероятно ще струва стотици милиони евро.Други кампании започват в САЩ, а хора по света обещават да помогнат чрез социалните медии.Спасени са медните статуи, представящи дванадесетте апостоли и четирима евангелисти, които са свалени от кран миналата седмица като част от ремонтните дейности.Светият венец от тръни - Една от най-ценните реликви на \"Нотр Дам\", короната претендира да бъде част от първоначалния трънен венец, поставен върху главата на Христос по време на разпятието му. Първоначално в Йерусалим, венецът е дарен на крал Луи IX през 1238 г., който строи \"Сент Шапел\" в Париж, за него, а по-късно е преместен в \"Нотр Дам\". Част от тръните са разпространени като реликви по целия свят.Туниката на свети Луи - ленена дреха от 13-ти век, за която се приема, че принадлежи на крал Луи - единственият френски крал, който става светец. Коронован през 1226 г., Луи участва в Седмия кръстоносен поход и умира по време на Осмия кръстоносен поход през 1270 г. Той е канонизиран през 1297 г. Прозорецът Северна Роза - Един от големите витражи е невредим, според френски журналисти. Непотвърдено и неясно е състоянието на:Слизане от кръста - скулптурата  на Никола Кусто, която се намира в главния олтар на \"Нотр Дам\". Снимки показват, че скулптурата е най-вече невредима, но състоянието й не е потвърдено.Прозорците Западна и Южна Роза - информацията за състоянието на другите прозорци на катедралата са противоречиви. Западният прозорец на катедралата е по-малък от останалите и е построен първи (през 1225 г.). Южният прозорец е по-голям и по-богато украсен, и е построен около 1260 година.Големият орган - той е оцелял, но състоянието на всички 8000 тръби е неизвестно. Първоначално създаден през 1403 г., той е обновяван през вековете, най-скоро през 2013 г., но някои от сегашните тръби датират от средновековната епоха.Мадоната с младенеца - едноименната статуя, с която катедралата споделя името си е създаден през 14 век и преместена в \"Нотр Дам\" през 1818 година.Катедрални камбани - катедралата има 10 камбани - най-старата \"Емануил\", тежи 13 тона е създадена през 15-ти век и преработена през 1681 година.Статуя на свети Денис - друга скулптура от 18 век от Никола Кусто. Свети Денис е покровител на Париж, а в катедралата е изобразено негово проповядване.Картина на свети Тома Аквински - създадена през 17-ти век, тя е предадена на катедралата през 1974 г., тази картина изобразява светеца и хора, които пият от извор на мъдростта.", "date": "2019.04.16", "title": "Пожарът в  \"Нотр Дам\" е напълно потушен, започва разследване"}
{"url": "https://news.bg/int-politics/turtsiya-e-gotova-da-vnese-korektsii-v-parametrite-na-s-400-po-iskane-na-sasht.html", "text": "Турция може да внесе корекции в техническите параметри на руските зенитно-ракетни комплекси С-400, ако САЩ докажат наличие на заплаха за тях. Това обяви турският министър на отбраната Хулуси Акар.По-рано Турция заяви, че няма да се откаже от плановете си за придобиване на С-400 и че първата партида от системи за противовъздушна отбрана трябва да бъде получена в страната през юли. САЩ изтъкват, че системите С-400 са несъвместими със стандартите на НАТО, заплашват със санкции за евентуалното им придобиване и многократно са заявявали, че могат да забавят или да отменят продажбата на най-новите изтребители F-35 на Турция.\"С-400 най-вероятно ще охраняват стратегически важните градове на Турция и обекти в района на Истанбул и Анкара. В същото време самолети F-35 ще бъдат разположени във военновъздушната база в турския град Малатия. Тези градове се намират далеч един от друг. Ако американската страна докаже наличието на заплаха, ще внесем изменения в параметрите на системата С-400\", изтъкна Акар пред журналисти по време на посещението си в САЩ, цитиран от Анадолската агенция.По думите му, по време последните преговори в Москва руската страна е изразила готовност да достави С-400 на Турция още през юни, но трябва да се вземе предвид факторът на действителната доставка и приемането на комплексите на въоръжение.Коментирайки искането на САЩ за спиране на руско-турския договор за С-400, Акар отбелязал, че езикът на заплахите и ултиматумите в диалога с Турция е неприемлив.\"Договорът за зенитно-ракетния комплекс С-400 и участието на Турция в програмата за създаването на самолети от пето поколение F-35 не са свързани помежду си... В Сирия са разположени комплекси С-400, а в съседен Израел F-35 е на въоръжение. При това във Вашингтон никой не изказва никакви опасения по този въпрос. Подобна е ситуацията и в региона на Балтийско море\", допълни Акар.Той добави, че Турция продължава да обсъжда със САЩ условията за доставка на системата за противовъздушна отбрана \"Пейтриът\".", "date": "2019.04.16", "title": "Турция е готова да внесе корекции в параметрите на С-400 по искане на САЩ"}
{"url": "https://news.bg/world/poveche-ot-sto-dushi-sa-arestuvani-v-london-zaradi-ekoblokadi.html", "text": "Полицията в Лондон е арестувала повече от 100 екозащитници от движението Extinction Rebellion, което предизвика хаос с демонстрации в централната част на британската столица в продължение на два дни, пише \"Гардиън\".Движението настоява да се обяви \"климатично извънредно положение\".Хиляди хора блокираха четири известни места (Waterloo Bridge, Marble Arch, Parliament Square и Oxford Circus) в британската столица в понеделник с искане извънредни действия за борба с климатичната криза.Блокадите продължиха през целия ден, но с падането на нощта полицията започна задържането на хора, за да прочисти Waterloo Bridge.Днес лондонската полиция информира, че са задържани 113 протестиращи през нощта, но демонстранти твърдят, че четирите места остават под техен контрол.Протестите са част от световна кампания, организирана от британската природозащитна организация Extinction Rebellion. През следващите дни са планирани демонстрации в 80 града в 33 държави по света.Организацията призовава правителството на Великобритания да намали въглеродните емисии до нула до 2025 г. и да създаде гражданско събрание, което да изготви извънреден план за действие в борбата с климатичните промени и загубата на биоразнообразие.Организаторите обявиха, че се надяват протестите да продължат няколко дни. Според тях успехът ще зависи от броя на хората, готови да окупират ключовите места за няколко последователни дни.", "date": "2019.04.16", "title": "Повече от сто души са арестувани в Лондон заради екоблокади"}
{"url": "https://news.bg/politics/borisov-iska-po-dva-feribota-dnevno-da-svarzvat-balgariya-i-gruziya.html", "text": "В рамките на няколко месеца трябва да бъде положено началото за изграждане на , за да се върне блясъка на пристанище \"Варна\". Това обяви премиерът Бойко Борисов на брифинг в Министерския съвет след среща с грузинския си колега Мамука Бахтадзе.Министър-председателят има желание фериботите от България за Грузия да станат два на ден, от по два на седмица. Двете държави трябва да се ангажираме да няма никакви административни пречки, призова премиерът Борисов и допълни, че България усилено строи АМ \"Хемус\", така че и с подобен фериботен обмен ще върнат блясъка на пристанище \"Варна\".\"10 години си говорим за фериботи и за връзки, нямаме придвижване напред и сега в рамките на 3-4 месеца сме си дали срок да придвижим тези процеси\", обеща Борисов и допълни, че такива фериботни връзки са в програмите на приоритети на ЕК.Борисов посочи, че второто, което трябва да се постигне между двете държави, е дигиталната инфраструктура. Има желаещи инвеститори, ако ли не с помощта на ЕК, трябва да започнем изграждането и полагането на кабела за пренос данни. С това ще се даде възможност за целия Каспийски регион да използва интернет, обясни премиерът.По думите на Борисов такъв проект отговаря на нашето законодателство и може веднага да стартира.Борисов се похвали, че стокооборотът между двете държави е преминал над половин милиард долара, но ръстът от 10-12%, който страната ни има в момента, може да бъде и по-голям. за присъединяването й към Европейския съюз и НАТО. Грузия са много по-напред от Украйна и Молдова, похвали българският премиер грузинската страна.Върху подготовката за новия дигитален коридор, който да свързва България и Грузия, но и Изтока и Запада, постави акцент в изказването си министър-председателят на Грузия Мамука Бахтадзе.Грузия и България споделят дълга история на приятелство и добри взаимоотношения, които датират от векове, обясни Бахтадзе и допълни, че изключително много се радва, че двустранните отношения между двете страни са изключителни силни. Бахтадзе заяви, че е оптимист по темата за новия дигитален коридор и се надява на реализация на набелязани различни потенциални проекти в областта на хуманитарните и социални дейности.\"България е в топ 10 на търговските партньори на Грузия\", похвали се грузинският премиер и изрази надежда, че успешните проекти между двете страни ще продължат и занапред.\"Пътят ни към Европейския съюз и НАТО ще отвори възможности за Грузия и именно това заляга в пътната карта на Грузия по пътя й към ЕС. Надяваме се да работим в сътрудничество с България, за да постигнем целта си\", заяви грузинският премиер.", "date": "2019.04.16", "title": "Борисов иска по два ферибота дневно да свързват България и Грузия"}
{"url": "https://news.bg/education/mon-tarsi-80-uchiteli-s-nad-8-godishen-opit-za-otdalecheni-regioni.html", "text": "От МОН подбират 80 преподаватели с над 8-годишен опит за преподаване в региони, където има недостиг на учители. Заявленията за включване в националната програма на МОН \"Мотивирани учители\" се подават до 8 май 2019 година.Търсят се преподаватели по математика, физика и астрономия, информатика и информационни технологии. За 12 месеца от МОН планират увеличение на заплатите им с 300 лева и пари за покриване на наем в размер на 200 лева на месец за срок от 12 месеца или пари за възстановяване на транспортни разходи на пътуващи учители за същия период.По тази програма могат да кандидатстват и специалисти с висше образование, които искат да придобият професионална квалификация \"учител\". Те ще преподават по математика, физика и астрономия, информатика, информационни технологии и чужди езици.Висшистите, които искат да преподават в отдалечените училища, могат да подават документи до 24 април т.г.При неизпълнение на определената квота от специалисти незаетите места, ще се попълват със желаещи да придобият професионална квалификация \"учител\" по биология и здравно образование и по химия и опазване на околната среда. Одобрените участници ще бъдат включени във въвеждаща обучителна програма преди началото на учебната година, която ще се води от обучителни организации и институции, уточняват от МОН.Обученията ще бъдат от висшите училища в едногодишна задочна форма. Парите за обучения са в размер на 1200 лева за един участник, разходи за нощувки - 40 лева и транспорт на обучаемите - 80 лева за участник.В програмата се предвижда и обучение на до 150 педагогически специалисти, които да придобият допълнителна квалификация. Така те могат да преподават освен по своята специалност по математика, физика и астрономия, информатика, информационни технологии, чужд език и религии. Всяко регионално управление на образованието ще проучи потребности на училищата до 8 май т.г.До 30 юни всяко Регионално управление по образование (РУО) би трябвало да предостави в МОН списък на участници в програмата.", "date": "2019.04.16", "title": "МОН търси 80 учители с над 8-годишен опит за отдалечени региони"}
{"url": "https://news.bg/finance/plashtame-67-poveche-za-bitovi-smetki-v-sravnenie-s-2009-godina.html", "text": "През 2018 г. годишният общ доход средно на лице от домакинство е 6 013 лв. и нараства със 7.6% спрямо 2017 година. За последните десет години (2009 - 2018 г.) общият доход средно на лице от домакинство се увеличава 1.6 пъти, сочат данни на Националния статистически институт (НСИ) за доходите, разходите и потреблението на домакинствата през 2018 година.Доходи на домакинстватаРеалните доходи на домакинствата нарастват със 7.3% през 2018 г. в сравнение с 2017 г., като най-висок е индексът на реалните доходи през 2018 г. спрямо 2011 г. - 138.1%.За периода 2009 - 2018 г. са регистрирани следните по-важни изменения по отношение на източниците на общия доход средно на лице от домакинство:В структурата на общия доход с най-висок относителен дял е работната заплата. През 2018 г. той е 55.5%, което е с 1.1 процентни пункта повече в сравнение с 2017 г. и с 3.3 процентни пункта -спрямо 2009 година.Доходите от всички социални трансфери (пенсии, обезщетения за безработни, семейни добавки за деца и други социални помощи и обезщетения) формират 29.8% от общия доход на домакинствата през 2018 година.През 2018 г. относителният дял на доходите на домакинствата от самостоятелна заетост в общия доход на домакинствата e 7% и се увеличава с 0.3 процентни пункта в сравнение с 2017 г., но намалява с 0.1 процентни пункта спрямо 2009 година.Разходи на домакинстватаПрез 2018 г. българските домакинства са изразходвали 5 772 лв. средно на лице, което е с 10.6% повече в сравнение с 2017 година. За периода 2009 - 2018 г. разходите на домакинствата се увеличават 1.7 пъти.Относителният дял на потребителския разход от общите разходи на домакинствата намалява от 85.7% през 2009 г. на 81.3% през 2018 година.През периода 2009 - 2018 г. по групи разходи се наблюдават следните промени по отношение на:През 2018 г. относителният дял на разходите за храна от общия разход е 29.7%, което е с 0.4 процентни пункта по-малко в сравнение с 2017 г. и с 6.8 процентни пункта - спрямо 2009 година.Относителният дял на разходите, свързани с жилището, намалява с 1.4 процентни пункта през 2018 г. спрямо 2017 г., а в сравнение с 2009 г. - с 0.6 процентни пункта.Делът на разходите за данъци и социални осигуровки е 12.8% от общия разход през 2018 г., което е с 0.3 процентни пункта повече в сравнение с 2017 г., а увеличението спрямо 2009 г. е с 5.9 процентни пункта.Потребление на домакинстватаПрез 2018 г. настъпват промени в потреблението на домакинствата спрямо 2017 г. - средно на лице намалява консумацията на хляб и тестени изделия с 1.8 кг и на плодове с 1.2 килограма. Увеличава се консумацията на зеленчуци с 2.7 кг, на кисело мляко с 1.7 кг, на месо с 1.5 кг и на безалкохолни напитки с 1.2 литра.На годишна база се увеличава потреблението средно на лице от домакинство на алкохолни напитки (от 28.9 на 31 л) и на цигари (от 656 на 674 броя).Покупателна способност на домакинстватаПрез 2018 г. покупателната способност на домакинствата се увеличава спрямо 2017 г. за почти всички основни хранителни продукти с изключение на белия хляб, краставиците, пиперките, ябълките, гроздето, маслото. Най-много е нараснала покупателната способност при картофите, ориза, зрелия фасул, прясното мляко, свинското и птичето месо, захарта.Жилища, жилищни условия и снабденост със стоки за дълготрайна употребаПрез 2018 г. в собствено жилище живеят 90.7% от наблюдаваните домакинствата, а 6.6% ползват жилище, без да плащат наем. В жилища под наем живеят 2.7% от наблюдаваните домакинства - 1.9% на свободен и 0.8% на общински наем. Второ жилище притежават 9.4% от домакинствата според данните на НСИ.Две трети (68.1%) от домакинствата в страната живеят в дву- и тристайни жилища (74.2% в градовете и 51.1% в селата). В по-големи жилища (с четири и повече стаи) живеят 19.6% от домакинствата в градовете и 44.5% - в селата.Гаражи имат 20.9% от домакинствата в страната (17.1% в градовете и 31.5% в селата).С електричество, вода, канализация, баня и тоалетна в жилищата разполагат 79.0% от домакинствата. Има съществени различия в благоустроеността на жилищата в градовете и селата. Централна канализация имат 41.2% от жилищата в селата, докато в градовете този процент е над два пъти по-голям - 95.2%.Тоалетна вътре в жилището имат 70.3% от домакинствата в селата и 97.4% в градовете.С централно отопление (парно или газ) са 21.8% от жилищата в страната - 29.5% в градовете и 0.2% в селата.Автомобили имат 51.1% от наблюдаваните домакинства, като 6.1% притежават два и повече автомобила. Не могат да си позволят да закупят и поддържат автомобил по финансови причини 14.3% от домакинствата, а 34.1% са заявили, че нямат необходимост от лека кола.От предметите за дълготрайна употреба най-разпространен е телевизорът - притежават го 99.0% от домакинствата, а 31.4% имат по два и повече телевизора.На второ място е хладилната техника - 98.4% от домакинствата в страната (98.7% в градовете и 97.4% в селата) имат хладилник и/или фризер.Автоматична перална машина притежават 92.3% от домакинствата, 5.2% не могат да си позволят този уред по финансови причини, а 2.4% смятат, че нямат необходимост.Без телефон (стационарен или мобилен) са 2.5% от домакинствата. Само стационарен телефон имат 5.1%, а 71.6% - само мобилен (преобладават тези с два и повече мобилни телефона). Двата вида телефони (стационарен и мобилен) притежават 20.8% от наблюдаваните домакинства.", "date": "2019.04.16", "title": "Плащаме 67% повече за битови сметки в сравнение с 2009 година"}
{"url": "https://news.bg/regions/meditsinskiyat-universitet-gotov-da-stopanisva-ochnata-bolnitsa-vav-varna.html", "text": "Общинските съветници във Варна трябва да решат въпроса за собствеността на Очната болница в града, предаде БНР.Това е необходимо, след като миналата седмица  а постът му временно пое заместник-ректорът на Медицинския университет проф. Христина Групчева.Припомняме, в началото на март стана ясно, че медиците в Очната болница негодуват срещу у на здравното заведение, което е собственост на Общината. Според тях липсва мениджмънт от страна на управителя на болницата.Тогава те подадоха колективна оставка и заявиха, че ако до 7 април, когато беше крайната дата на предизвестието им, не бъдат отпуснати средства за базата,  Медиците все пак останаха на работа, след като директорът на лечебното заведение беше сменен.За да се намери решение на ситуацията, се проведе и извънредно заседание на Общинския съвет, на което се повдигна въпросът кой да бъде собственик на общинската болница, така че тя да получи адекватно управление.Ректорът на Медицинския университет проф. Красимир Иванов предложи именно висшето заведение да поеме управлението на Очната болница. Той обаче посочи, че първо трябва да се направи равносметка за действителното състояние на здравното заведение, тъй като в момента дори и собственикът не е запознат с него.По думи на проф. Иванов проф. Христина Групчева не е вписана в Търговския регистър като временно изпълняващ длъжността управител на болницата именно защото не е представен отчет за финансовото състояние на болницата.Той обясни, че от Медицинския университет са готови да станат собственик на болницата, за да имат правно основание да инвестират в нея.\"Собствеността на Медицински университет - Варна е публична държавна собственост. С публичната държавна собственост разпоредителни сделки може да взема единствено Министерският съвет\", посочи проф. Иванов и допълни, че ако предложението за прехвърляне на собствеността се приеме, ще бъде поета цялата издръжка.", "date": "2019.04.16", "title": "Медицинският университет готов да стопанисва Очната болница във Варна"}
{"url": "https://news.bg/regions/kmetat-na-kiten-alarmira-za-napliv-ot-izborni-turisti.html", "text": "Напливът от желаещи да получат адресна регистрация бил в пъти повече от предишни години и според жителите на Китен интересът към черноморския град е свързан с предстоящите местни избори, съобщи Нова телевизия, позовавайки се и на кмета на града.Още в края на миналата седмица кметът на Китен забелязала наплива от хора, които искат адресна регистрация.\"Идват хора, които са непознати, не живеят в града и се записват по настоящ адрес в Китен\", обяснява Дора Павлова, деловодител кметство Китен.В администрацията на общината направили справка за няколко години назад. Обикновено през април идвали по 1 до 3 -ма новорегистрирани. Тази година броят им вече е 26 човека.По думите на кмета на града Катя Вълчева това са хора, които нямат никаква връзка с Китен. Тя споделя, че преди дни е била отказана адресна регистрация на двама жители на Чирпан заради липса на документи от собственичката на имота.Местните недоволстват, че външни хора ще определят съдбата на Китен.", "date": "2019.04.16", "title": "Кметът на Китен алармира за наплив от \"изборни туристи\""}
{"url": "https://news.bg/crime/vzeha-knizhkata-na-lyutvi-mestan.html", "text": "Отнеха шофьорската книжка на лидера на партия ДОСТ Лютви Местан.  е отнето временно с постановление на Окръжна прокуратура - Кърджали. Информацията е на прокуратурата.Шофьорската книжка на Местан е отнета на 16 април. Мотивът на държавното обвинение е, че  като обвиняем за престъпление по транспорта, в резултат на което е причинена смърт.", "date": "2019.04.16", "title": "Взеха книжката на Лютви Местан"}
{"url": "https://news.bg/regions/spipaha-bus-s-blizo-ton-agneshko-bez-dokumenti.html", "text": "Задържаха близо тон месни продукти без документи от товарен автомобил в Ихтиман.Около 12.30 часа вчера автопатрул спрял за проверка бус, шофиран от 44-годишен местен жител. В товарния отсек униформените открили 800 кг агнешко месо и 150 кг агнешки субпродукти без документация.Случаят бил докладван в Българската агенция по безопасност на храните, откъдето съставили акт.Водачът бил задържан за 24 часа.", "date": "2019.04.16", "title": "Спипаха бус с близо тон агнешко без документи"}
{"url": "https://news.bg/economics/preduprezhdavat-za-poskapvane-na-stokite-zaradi-tol-taksite.html", "text": "От 18 филийки в хляба - три ще отиват за тол такса, а четири отиват за ДДС, останалото за разходи и печалба на производителя. Това обясни Миролюб Столарски от Българската асоциация на сдруженията в автомобилния транспорт в сутрешния блок на Нова телевизия.От бранша искат държавата да отложи въвеждането на тол системата. Тя трябва да започне да функционира от средата на годината за камиони от над 3,5 тона. Вчера обаче от КРИБ призоваха тол системата да се въведе от 2020 г.\"Очакваме хаос, защото системата все още не е изградена. По договор трябва да има 6-месечен тестов период, който да покаже, че системата работи и отчита коректно\", обясни Илиян Филипов, председател на Българската асоциация на сдруженията в транспорта. Според него без тестов период ще има хаос.Столарски обясни, че австрийска фирма изгражда системата и трябва да я предаде на АПИ. От АПИ обаче молели същата фирма да помага за обслужването на тази винетна система.\"По договор това е собственост на държавата, тоест на АПИ. Трябваше да бъдат създадени около 100 чисто нови пунктове. Не е направена връзката между митниците и АПИ, не е направена и между НАП и АПИ. Ще стане така, че транзитният трафик ще минава безплатно. На митницата няма как да ги контролират. Системата изобщо не е изградена. В момента с една винетка минават 3 турски камиона\", изтъкна Столарски и обясни, че тол системата е \"изкривена\".Той е категоричен, че няма как един превозвач да избере път, по който да не плати, например по третокласен път.\"Всички тези пари ще бъдат платени от българския потребител, а те никак не са малко. Това е разход, който ще вземем от нашия клиент, а той ще я вземе от вас, от стоката, която си купувате\", заяви Филипов.Той каза, че с тези такси няма да се съгласят и ако трябва, ще преминат към протестни действия.", "date": "2019.04.16", "title": "Предупреждават за поскъпване на стоките заради тол таксите"}
{"url": "https://news.bg/crime/vaklin-izpalnil-svoya-grazhdanski-dalg.html", "text": "Ваклин изпълнил своя граждански дълг, а като човек,  и него.\"Не съм употребен. Разбирам тежестта на присъдата, изключително тежка е. Но законодателят така е преценил, че такива дейния - деяния срещу цялото общество, трябва да бъдат наказани със съответната строгост. Чисто човешки тези присъди стряскат и мен\", коментира пред НоваТВ Александът Ваклин.\"Аз изпълних своя дълг - сигнализирах и дадох възможност на институциите да работят. Случаят е превърна в медиен и политически, а той е чисто криминален\", обясни Ваклин.20 години затвор за Десислава Иванчева и 15 за Биляна Петрова за искане на 500 хил. евро и получаване на 56 хил. евро подкуп от бизнесмена Александър Ваклин. Това е решението на първа инстанция на специализирания съд, където съдия Иво Хинов прочете присъдата.Наказанието, наложено на Иванчева, е това, което .Дни преди  адвокатът  Марин Марковски заяви, че  По думите му отмятането на Дюлгеров от показанията си е \"изстисканият лимон и сока, който трябва да преглътне прокуратурата\".Преди месец стана ясно, че в тефтерчето на Десислава Иванчева - основно доказателство на обвинението - е Десислава Иванчева и Биляна Петрова бяха  - над 8 часа на централното софийско кръстовище пред Спортната палата. В колата на кметицата бяха открити 70 000 лева, които тя взела като подкуп според прокуратурата.Службите бяха критикувани още тогава за  на обвиняемите. Тримата обвинени прекараха 8 месеца в ареста, които бяха съпроводени и със скандал за условията в ареста и отношението при ескортиране до болнично заведение.Десислава Иванчева и Биляна Петрова излязоха от ареста  малко преди Коледа 2018 година отново със скандал, който предизвика напрежение между Специализирания съд и ВКС и  заради бързите действия на обвинението.Проверката завърши със заключение за .", "date": "2019.04.16", "title": "Ваклин изпълнил своя граждански дълг"}
{"url": "https://news.bg/politics/borisov-obvini-oponentite-si-v-nalagane-na-palzyashta-diktatura.html", "text": "Да обединим всички сили срещу пълзящата диктатура, която искат да ни наложат нашите опоненти. Затова настоя премиерът Бойко Борисов на брифинг в централата на партията.По думите му опонентите на ГЕРБ зле прикриват целите си, много са видни техните брутални действия и станаха публични известни.Борисов се надява да бъдат направени добри кметски избори, които ще се проведат през есента на тази година.Министър-председателят изказа благодарност към всички пожарникари в Париж за \".Борисов благодари на журналистите, че идват рано сутрин в централата на ГЕРБ.Поводът за брифинга беше подписването на споразумение за политическо партньорство между ГЕРБ и ПП \"Никола Петков\" за подкрепа на евролистата на управляващата партия за предстоящите европейски избори.След подписване на споразумението заместник-председателят на ГЕРБ Цветан Цветанов обяви, че предстои подписване на такова политическо парньорство с ПП \"Гергьовден\", \"Съюза на репресираните от комунизма\" и други.От своя страна лидерът на ПП \"Никола Петков\" Венцислав Върбанов посочи, че от партията ще мобилизират своята структура и ще работят за категорична подкрепа на ГЕРБ на евроизборите. По думите на Върбанов листата на ГЕРБ е най-балансирана.", "date": "2019.04.16", "title": "Борисов обвини опонентите си в налагане на \"пълзяща диктатура\" "}
{"url": "https://news.bg/politics/nikola-petkov-shte-raboti-za-pobeda-na-gerb-na-evroizborite.html", "text": "ГЕРБ и \"Никола Петков\" подписаха споразумение за политическо партньорство за подкрепа на евролистата на управляващата партия за предстоящите европейски избори.След подписване на споразумението заместник-председателят на ГЕРБ Цветан Цветанов обяви, че предстои подписване на такова политическо парньорство с ПП \"Гергьовден\", \"Съюза на репресираните от комунизма\" и др.От своя страна лидерът на \"Никола Петков\" Венцислав Върбанов (земеделски министър в правителството на Иван Костов) посочи, че от партията ще мобилизират своята структура и ще работят за категорична подкрепа на ГЕРБ на евроизборите. По думите на Върбанов листата на ГЕРБ била най-балансираната евролиста с хората, които защитават интереси на България в Европейския парламент.Той се надява, че всички останали демократично ориентирани структури също ще подкрепят евролистата на ГЕРБ.", "date": "2019.04.16", "title": "\"Никола Петков\" ще работи за победа на ГЕРБ на евроизборите"}
{"url": "https://news.bg/int-politics/tramp-za-kitay-shte-spechelim-taka-ili-inache.html", "text": "Президентът на САЩ Доналд Тръмп смята, че Съединените щати ще излязат от търговския спор с Китай като победител, независимо какво се случва, съобщава \"Ройтерс\".\"Ние ще спечелим по един или друг начин. Ние или печелим като сключваме сделка, или печелим, като не постигаме сделка\", обясни Тръмп по време на посещение на бизнес кръгла маса в Бърнсвил, щата Минесота.Двете най-големи икономики в света са деветмесечна  и разтърсва финансовите пазари.Администрацията на  на стойност 250 милиарда долара, за да настоява за прекратяване на политики, които според Вашингтон са лоши за американските компании, конкуриращи се с китайски фирми.Китай отговори със собствени мита на стоки от САЩ.Министърът на финансите на Тръмп, Стивън Мнучин заяви, че търговските преговарящи напредват много. Той коментира пред Fox Business Network, че има още работа, която трябва да се свърши.", "date": "2019.04.16", "title": "Тръмп за Китай: \"Ще спечелим така или иначе\""}
{"url": "https://news.bg/crime/mestan-ima-vrazki-mozhe-da-go-izkarat-nevinen-pritesneni-rodnini-na-postradalite.html", "text": "Близки на семейството, което пострада при  Лютви Местан, изразиха опасения за честността на процеса срещу него. В тежкия пътен инцидент загина 6-месечно бебе, като пуснатият под гаранция политик заяви пред медиите, че другата кола се била движила с превишена скорост и го била ударила челно в насрещното.Братовчедът на нейния водач Юсеин обаче разказа версията на семейството пред Би Ти Ви: \"Доколкото сме разговаряли с Юсеин, той твърди, че не се е движил с превишена скорост. Видял е колата (която идва от път без предимство - б.р.), но си е помислил, че господинът ще спре и ще му даде предимство. Другата кола е излязла внезапно на пътя и той просто е нямало как да избегне удара, опитал се е максимално да се изтегли вляво.\"Чичото на водача подчерта, че \"10 000 лв. (размерът на гаранцията на Местан - б.р.), 100 000 лв. за него са джобни пари\".Друг близък допълни: \"Той е човек с повече познати, връзки - може да го изкарат невинен.\"Всички казват, че Юсеин е добър шофьор и до момента не е имал проблеми на пътя. Детето му все още не е погребано - родителите са в болница с травми, макар и не животозастрашаващи.", "date": "2019.04.16", "title": "Местан има връзки, може да го изкарат невинен, притеснени роднини на пострадалите"}
{"url": "https://news.bg/int-politics/amerikanskiyat-flot-zasilva-prisastvieto-si-v-egeysko-more.html", "text": "Американският флот засилва присъствието си в Егейско море, за гарантиране на регионалната сигурност помагат и британски военен кораб, и френска фрегата, съобщава \"Катимерини\".Командирът на USS Mitscher Иън Скалиатин посреща група журналисти за обиколка на разрушителя в Пирея, потвърждавайки засиленото американско присъствие в през последните седмици.\"Нашето присъствие в Средиземноморието и сътрудничеството с гърците са от жизненоважно значение за сигурността в този изключително важен регион\", коментира Скалиатин.Ракетоносецът от клас Арли Бърк пристига в Пирея на 13 април за планирано посещение на пристанище, чиято цел е да засили отношенията между САЩ и Гърция, като присъствието на кораба в Средиземно море \"се разглежда като демонстрация на постоянния ангажимент на Вашингтон за колективна сигурност в региона\", се казва в съобщение на американското командване на ВМС Европа-Африка.Посещението на USS Mitscher в Пирея е \"друга демонстрация на нашето възприятие за Гърция като стълб на регионалната стабилност\", допълва той.Коментирайки инициативата американското посолство благодари на Скалиатин. \"Много благодарим на USSMitscher, командир Склатиатин и екипажа за посрещането на групата от гръцки медии за впечатляващото представяне на кораба. Чудесно е да чуем колко е важно да работим с нашите международни партньори, за да гарантираме регионалната сигурност и свободните и открити водни пътища, \"Ние сме НАТО\", пише посолството. USS Mitscher е един от няколкото съюзнически кораби, които в момента са в Гърция, включително британски военен кораб и френската фрегата Languedoc, която понастоящем също е разположена в Пирея.Американските военни кораби плават в пристанището на Родос и военноморската база Суда в Крит през последните седмици.", "date": "2019.04.16", "title": "Американският флот засилва присъствието си в Егейско море"}
{"url": "https://news.bg/int-politics/turtsiya-pazi-istanbul-i-ankara-sas-s-400-razpolaga-f-35-do-stolitsata.html", "text": "Руската противоракетна система С-400, придобита от Турция, ще осигури сигурността на най-големите турски градове - Анкара и Истанбул, коментира турският министър на отбраната Хулуси Акар във Вашингтон, съобщава НТВ, цитирани от ТАСС.\"Възможно е С-400 да осигури сигурност за Анкара и Истанбул\", каза той, припомняйки, че американските F-35 американски от пето поколение, които се доставят, ще бъдат разположени в авиационната база Малатя, която е на 600 км от турската столица.През март вестник \"Йени Шафак\", цитирайки източник въе военните структури на републиката, пише, че въздушната база близо до Анкара ще бъде и първата със С-400 в Турция.Министърът на финансите на Турция Берат Албайрак обсъди с Доналд Тръмп доставката на руски ПРО С-400 по време на посещение във Вашингтон. Албайрак обяснява в края на срещата, че е конструктивна и положителна. Той отбелязва също, че Тръмп е заел \"разумна позиция\" относно доставката на С-400.Албайрак, който е зет на турския президент, заяви, че се е срещнал с министъра на финансите Стивън Мнучин и съветника на Белия дом Джаред Къшнер, който е зет на Тръмп, съобщава СиЕнЕн.\"По време на нашите срещи, където обсъждахме стъпки за увеличаване на нашето сътрудничество, бяхме приети от президента на САЩ Доналд Тръмп.\"Той изслуша по много разумен начин с положително разбиране за процеса по отношение на нуждите на Турция за С-400. Имаше много положителен и конструктивен разговор\".Той е провел срещи и с инвеститори и представители на редица международни финансови институции, включително Международния валутен фонд и Световната банка.Албайрак допълва, че на срещите са проведени дискусии за увеличаване на двустранната търговия между САЩ и Турция до 75 млрд. долара годишно от 20 млрд. долара в момента.", "date": "2019.04.16", "title": "Турция пази Истанбул и Анкара със С-400, разполага F-35 до столицата"}
{"url": "https://news.bg/crime/ograbiha-detski-lager-kray-yazovir-iskar.html", "text": "Ограбиха детския лагер \"Шаварите къмп\" край язовир Искър, а вандали са потрошили част от инвентара там, съобщи Нова телевизия, позовавайки се на собственика Румен Бахов.Откраднати са соларни лампи и батерии. Крадците са задигнали и тракторче-косачка.Крадците са влезли и в спалнята на рейнджърите в къщичката. Скачали са вътре и са разпрали възглавниците. Извадили са и хладилника, но не успели да го откраднат. Оставили са и едно бюро.Служителите на МВР вече са направили оглед на мястото и издирват извъшителите.", "date": "2019.04.16", "title": "Ограбиха детски лагер край язовир Искър"}
{"url": "https://news.bg/int-politics/sasht-obeshtali-na-ekvador-da-ne-ekzekutirat-asandzh.html", "text": "САЩ е трябвало да дадат устни обещания на Еквадор, че основателят на WikiLeaks Джулиан Асандж няма да бъде изправен пред смъртно наказание, ако бъде предаден на тях. Това съобщи ABC, цитирайки източници, запознати с въпроса.Допълва се, че Еквадор е започнал процеса по изгонване на Асандж от посолството си в Лондон през март миналата година, след като е станало ясно, че присъствието му се е превърнало в тежест както от финансова гледна точка, така и от логистична.Южноамериканската страна уточни, че е похарчила 10 млн. долара за Асандж от пристигането му в посолството и е била принудена да наеме допълнителни офиси за дипломатическия персонал, тъй като австралиецът е заемал значително място.Еквадор обаче е отказал да предаде Асандж, освен ако американците не дадат уверения, че той няма да бъде изправен пред смъртно наказание, което те са направили. Нито Държавният департамент на САЩ, нито Министерството на правосъдието са коментирали медийната информация, или са потвърдили, че всякаква присъда е била снета от разглеждане, въпреки че заявиха, че обвинението срещу Асандж не предполага налагане на смъртно наказание.Асандж беше арестуван в четвъртък от британската полиция, след като Еквадор отказа да продължи убежището му. Впоследствие той не се призна за виновен, че не се е предал на британските власти на 29 юни 2012 г., като по този начин е нарушил условията на гаранцията си във връзка с обвинения в сексуално насилие в Швеция. В момента той очаква екстрадиция или в САЩ, или в Швеция.", "date": "2019.04.16", "title": "САЩ обещали на Еквадор да не екзекутират Асандж"}
{"url": "https://news.bg/regions/tonovete-kamani-se-izsipali-sluchayno-varhu-skalite-v-chernomorets-spored-ekoinspektsiyata.html", "text": "Проверка на екоинспекцията в Бургас установи, че тоновете камъни и пръст върху защитени скални образувания край Черноморец са изсипани незаконно, предаде bTV.Припомняме,  на курортното градче, които забелязали, че камиони са изсипали инертни материали върху фиордите, които са част от защитена местност - природна забележителност нос \"Червенка\".Последвалата проверка на РИОСВ-Бургас е установила, че нарушение действително има.Според експерти строителните материали са били изсипани върху поляна, която е част от улица от частен имот. Заради наклона обаче са се свлекли към скалите.\"При одобряването на ПУП за застрояване на този имот, част от него е отдаден за улица. От Община Созопол ни уведомиха, че са трасирали строителна линия за трасе на водопровод. При изграждането на този водопровод за целите на частния имот тези земни маси са се срутили по природна забележителност \"Червенка\", обясни директорът на РИОСВ - Бургас Тонка Атанасова.От 500 лв. до 5000 лв. глоба очакват нарушителя, като тепърва ще се установява дали има увредени фиорди.При проверка на Община Созопол е било констатирано, че трасето на водопровода неправомерно е преминало през скалите.Кметът на Черноморец Добри Добрев посочи, че е поръчано на частната фирма да трасира пътя. Тя ще бъде задължена и да възстанови и изчисти всичко, което се намира извън трасето на пътя, увери той.Въпросният терен над скалите е бил продаден още през 2006 г., като статутът му е бил сменен от земеделска в урабинизирана земя.Предвижда се на мястото да бъдат изградени на четири вилни зони с басейн и паркинг.", "date": "2019.04.16", "title": "Тоновете камъни се изсипали случайно върху скалите в Черноморец според екоинспекцията"}
{"url": "https://news.bg/regions/domashno-kuche-napadna-8-godishno-momche-na-detska-ploshtadka-vav-vratsa.html", "text": "Домашно куче нападна 8-годишно момче на детска площадка във Враца, предаде bTV. Инцидентът е станал снощи пред очите на стопанката на немската овчарка и на родителите на пострадалото дете.Бащата на момчето разказа, че докато се занимавал с другото си дете, момчето било захапано за лакътя от кучето. Родителят незабавно се притекъл на помощ, а в това време собственичката на кучето успяла да го дръпне от момчето.Бащата посочи, че въпреки че жената е носела намордник, той не е бил поставен на кучето. Това станало едва след инцидента, докато чакали полиция и спешна помощ.Притеснената собственичка уверила, че животното никога преди не е проявявало агресия. Очевидци обаче посочват, че то и преди е нападало, но свои себеподобни.Тя е възрастен човек, може би вчерашният ден е бил моментът, в който е разбрала, че това куче не ѝ е по силите, заключи за собственичката бащата на пострадалото момче.Нараняванията на детето вече са обработени и днес то дори е отишло на училище. Родителите му обаче се тревожат колко време ще му е необходимо, за да преодолее преживения стрес.Всички, които имат големи кучета и опасни породи, трябва да носят своята отговорност това куче да бъде гледано като домашен любимец, без да има опасност за хора и други животни - и да носят отговорност за всички последици, категоричен бе бащата на детето.Това е поредният инцидент с нападение на кучета над деца за последната седмица.Припомняме, преди дни ротвайлери нахапаха  в софийското село Железница.", "date": "2019.04.16", "title": "Домашно куче нападна 8-годишно момче на детска площадка във Враца"}
{"url": "https://news.bg/society/svobodata-e-bazovoto-dostoynstvo-v-tarnovskata-konstitutsiya.html", "text": "\"Свободата - това е базово достойнство.\" Това заяви пред БНТ историкът проф. Веселин Методиев като коментар за честванията на 140-тата годишнина от Търновската конституцията.По думите му от четирите начала първото начало е началото на свободата, равенството на закона, самоуправлението на сигурността.\"И наистина достойнството на свободата е и голямата цел на българската национална революция\", подчерта Методиев.Това е съвпадение на онова, което са търсили българите, българската интелигенция политическа, обществена в Османската империя и това, което се случва на това събрание на нотабилите.Методиев напомни, че предвиденото в Търновската конституция всеобщо избирателно право, прави България четвъртата страна в Европа, която дава възможност на всички граждани да избират.Проф. Екатерина Михайлова, преподавател по конституционно право обясни, че тържественото заседание ще е в една стара сграда, в Учредителното събрание във Велико Търново, строена от Колю Фичето.На фона на случващото се във Франция с катедралата \"Нотр Дам\", тя отбеляза, че трябва да пазим наследството - и материално, и духовно.Според нея , това трябва да има последици.Михайлова посочи, че Търновската конституция въвежда принципите на модерната държава, сред които разделението на властите, избирателните права.Тя разясни, че учредителите са си поставили високи цели и по отношение на културата и образованието в създаването на българската държава.Един от авторите на новата Конституция на България Янаки Стоилов отбеляза, че много важно е да се поддържа и развива духът на конституционализма.Стоилов добави, че Търновската конституция въвежда още безплатното образование, както и общинското самоуправление.\"Търновската конституция е една от модерните за времето си\", отбеляза Стоилов.По думите му тя намира приемственост в днешната българска конституция.", "date": "2019.04.16", "title": "Свободата е базовото достойнство в Търновската конституция "}
{"url": "https://news.bg/int-economics/rusiya-i-sarbiya-razshiryavat-satrudnichestvoto-si-v-yadrenite-tehnologii.html", "text": "Русия и Сърбия вчера са подписали два меморандума за взаимно разбирателство в рамките на XI международен форум \"Атомекспо\" в черноморския курорт Сочи.Първият документ определя сферите на сътрудничество в областта на човешките ресурси, а вторият полага принципите при формиране на общественото мнение по отношение използването на ядрените технологии за мирни цели.От руска страна подписа си под документите е положил генералният директор на държавната корпорация \"Росатом\" Алексей Лихачов, от страна на Република Сърбия - министърът на иновациите и технологичното развитие в правителството на Република Сърбия Ненад Попович.В областта на човешките ресурси страните възнамеряват да осъществяват съвместно обучение на специалисти с цел развитие на ядрените технологии за мирни цели, да организират програми за подготовка на персонала и за обмен на студенти, както и обучение на преподаватели за сръбските университети и много други.\"Благодарение подписването на тези меморандуми се откриват нови перспективи в отношенията между Сърбия и \"Росатом\". Сега Сърбия има шанс да получи трансфер на знания от най-добрите руски специалисти по ядрени технологии и заедно с тях да обновява и изгражда сръбската научна база в тази област.Съвместно с \"Росатом\" искаме да учредим най-модерния изследователски Център за ядрени науки, технологии и иновации в Сърбия. Това ще бъде най-модерният подобен център в тази част на Европа, където ще се обучават специалисти по ядрени технологии от целия свят. Днес атомната енергия се използва в медицината, селското стопанство, промишлеността, \"умните градове\". Искаме да развиваме потенциала на Сърбия в тази област, а за това разполагаме с най-добрия партньор - руската компания \"Росатом\", която е водеща в света в областта на използване на ядрената енергия за мирни цели\", отбеляза Ненад Попович.\"През годината постигнахме успехи в диалога между страните ни и подписването на тези меморандуми потвърждава този факт. Без квалифицирани кадри ядрените технологии нямат бъдеще, а без обществена подкрепа е невъзможно да се говори за реализация на високотехнологични проекти. Стъпка по стъпка ние със сръбските ни партньори открито и планомерно полагаме основите на бъдещите съвместни проекти, които ще допринесат значително за развитието на икономиката на Сърбия и ще повишат благосъстоянието\", отбеляза Алексей Лихачов.На 17 януари 2019 година беше подписан пакет от споразумения, който създава правната основа за практическа реализация на съвместни проекти в областта на използването на ядрената енергия за мирни цели: междуправителствено споразумение за сътрудничество в областта на използване на атомната енергия на основата на апробирани и иновационни технологии, а също така съвместно заявление за стратегическо партньорство при изграждане на център за ядрена наука, технологии и иновации.", "date": "2019.04.16", "title": "Русия и Сърбия разширяват сътрудничеството си в ядрените технологии"}
{"url": "https://news.bg/int-politics/yunker-es-nikoga-nyama-da-izgoni-darzhava-chlenka.html", "text": "Председателят на Европейската комисия Жан-Клод Юнкер заяви, че страните са готови за Брекзит без сделка, но няма какво да спечелят, съобщава \"Спутник\".Той коментира, че ЕС никога няма да изгони държава-членка. Според него, ЕС 27 все пак трябва да имат право да се срещат без Обединеното кралство, докато е държава-членка.В резултат на извънредното заседание на Европейския съвет, което се състоя на 10 април, Лондон получи гъвкаво продължение за Брекзит до 31 октомври.Обединеното кралство бе задължено да проведе избори в ЕС през май, ако не напусне дотогава, или да се оттегли без сделка на 1 юни.\"Брекзит няма да бъде краят на ЕС. Искам да ви напомня, че когато беше създадена Еврогрупата (Министерски съвет на страните от еврозоната), Дания, Швеция и Обединеното кралство отказаха да участват в този съюз. Присъстваха само тези, които се интересуваха, и този принцип работи перфектно\", обяснява Юнкер.Европейският съвет предостави \"гъвкаво\" удължаване на срока по член 50 на Обединеното кралство, заяви председателят на ЕК Доналд Туск в Страсбург, като призова Лондон да използва допълнителното време за Брезкит по \"най-добрия начин\", съобщава \"Ройтерс\".Той подчертава, че възобновяването на сделката за Брекзит не е възможно и че само членовете на ЕС могат да направят промени в политическата декларация.Туск призовава ЕП да не третира Великобритания като втора класа, като посочва, че британските членове на парламента ще запазят всичките си права и задължения.Германският външен министър Хайко Маас коментира, че на Обединеното кралство не трябва да се дават повече отсрочки след октомври.", "date": "2019.04.16", "title": "Юнкер: ЕС никога няма да изгони държава-членка"}
{"url": "https://news.bg/world/moskva-se-gotvi-da-razdava-ruski-pasporti-na-zhiteli-ot-iztochna-ukrayna.html", "text": "Правителството на Русия възнамерява да раздаде руски паспорти на жители на непризнатите Донецка и Луганска народна република, пише \"Комерсант\", позовавайки се на източници.Съответният указ на президента на Русия може да се появи след президентските избори в Украйна.Изданието припомня, че руският държавен глава има право да предоставя гражданство след приемането на поправка във федерален закон, влязъл в сила на 29 март.В руските региони, граничещи с ДНР и ЛНР, е подготвена инфраструктурата за даване на гражданство.", "date": "2019.04.16", "title": "Москва се готви да раздава руски паспорти на жители от Източна Украйна"}
{"url": "https://news.bg/disasters/pozharnata-v-parizh-osnovnata-sgrada-na-notr-dam-e-spasena.html", "text": "Пожарната служба в Париж обяви, че основната структура на катедралата \"Нотр Дам\" е спасена, съобщава \"Нова телевизия\". Часове наред пожарникарите се бориха да овладеят пожара, който избухна в катедралата в понеделник.\"Вече считаме, че основната структура на \"Нотр Дам\" е спасена и ще бъде запазена\", каза ръководителят на операцията Жан-Клод Гале само час, след като беше обявил, че не може да даде гаранции за катедралата.Според Гале няма опасност двете кули на \"Нотр Дам\" да рухнат. Малко по-рано се срути кулата стрела, която се издигаше над централната част на основния кораб на известната църква.", "date": "2019.04.16", "title": "Пожарната в Париж: Основната сграда на \"Нотр Дам\" e спасена"}
{"url": "https://news.bg/press/tezhki-prisadi-po-deloto-ivancheva-kriza-za-parvolatsi-18-hil-po-malko-za-2-godini.html", "text": "Съдът: Иванчева е искала 187 хил. евро за себе си, не за \"Младост\"Отстранената кметица получи 20 г. затвор, върнаха я зад решетките.\"Господ да убие вас и децата ви\", крещяха феновете ѝ към съдии и прокурори20 г. да лежи в затвор отстранената кметица на столичния район \"Младост\" Десислава Иванчева, тъй като поискала 187 500 евро от предприемача Александър Ваклин, за да му придвижи преписка.Присъдата прочете спецсъдия Иво Хинов.Иванчева ще плати и глоба от 10 хил. лв., която бе намалена от 20 хил. лв. заради унизителния ѝ арест пред Спортната палата преди 1 г. Според съда човешките права на Иванчева са били нарушени. Имущество на кметицата ще бъде конфискувано, предвижда още присъдата. Освен това тя има 20-годишна забрана да заема обществена длъжност.15 г. затвор получи заместничката ѝ Биляна Петрова, която заедно с нея също искала подкупа от 187 хил. евро. 12 г. зад решетките е наказанието за посредника Петко Дюлгеров, чрез когото двете поискали подкупа от Ваклин.Криза за първолаци, 18 хил. по-малко за 2 години С 18 000 намалели първолаците у нас за две години. През учебната 2017/2018-а те са 75 465, а за учебната 2018/2019 година прогнозните данни на Министерството на образованието и науката сочат, че ще са около 57 190.Това е абсолютният минимум кандидат-първокласници за последните 12 години. Предишният отрицателен рекорд е бил през 2009/2010 г., когато децата са 59 596, показва проучване на \"Труд\" за периода в данни на НСИ и МОН.Така около 160 школа в София ще търсят първолаци. Тази година бяха променени правилата за прием, за да могат братя и сестри да попадат по-лесно заедно в училищата. \"Миналата година не всички деца успяха да намерят място в училището, където учат по-големите им братя и сестри. Сега изменението е записано в Наредба 10 за организация на дейностите в училищното образование - кандидат-първокласниците с братя и сестри до 12-годишна възраст в желаното училище попадат в първа група.Колите с газова уредба с предимство в центъра на градоветеMонтирана работеща газова уредба на пропан или метан ще дава по-висока екооценка на автомобилите. Същевременно стана известно, че от Столична община искат \"цапащите\" коли да бъдат ограничавани в центъра и мярката да бъде въведена колкото се може по-бързо. С нови правила и по-старите, но щадящи природата коли, ще може да влизат в центъра на големите градове при високо замърсяване на въздуха.По-екологичните МПС-та ще бъдат отличавани от вредните за околната среда със стикер за преминат технически преглед и вграден чип за екологичната група, гласят промени на транспортното министерство в наредбата за периодичните прегледи за проверка на техническата изправност на пътните превозни средства.Новата разпоредба ще въведе пет екологични групи във връзка с ограничаването на трафика в градовете при пикови стойности на фини прахови частици. Определянето на групата ще зависи от еврокатегорията или датата на първата регистрация на колата и от техническото измерване на отделяните замърсители. Предвижда се автомобилите, които са само с електродвигатели, както и тези с водородна горивна клетка, да се категоризират в пета екологична група.От БСП-листата спечели само Кирил ДобревКой спечели от новата листа на БСП - Сергей Станишев или Корнелия Нинова? Това е въпросът, който втори ден обикаля държавата след драматичния 10-часов пленум на социалистите в неделя, който започна като осанна за желязната Нинова и завърши с разпъването й на кръст и пренареждане на списъка.Истината е, че нито един от двамата не получи това, което искаше. Нинова вече има демократична листа, но нейните хора - Деница Златева, Румен Гечев, Момчил Неков са на неизбираемите 7-о, 8-о и 9-о място. А любимият й автомобилен състезател Крум Дончев финишира последен в партийната листа. Доскорошната й фаворитка Елена Йончева бързо обърна палачинката и още преди инфарктното заседание през уикенда обяви, че Сергей Станишев трябва да е в списъка, защото е \"добрият рицар\", за него има най-много преференции и е най-успешния евродепутат. Така в Брюксел соцлидерката ще разчита само на добрата воля на президентския човек Иво Христов.Сергей Станишев пък се върна с гръм и трясък в листата, бе поздравен от всички съпартийци, но за свой и на старите социалисти ужас успя да се пребори само за петото място. И то в балотаж с малко известния чиновник от кариерата Иван Кръстев. Така в Брюксел ще трябва да се обяснява какво се случва в България и защо едва се пребори за място в списъка на собствената си партия.Камиони изсипват камъни и пръст върху живописните скали край Черноморец Екоинспекцията в Бургас е проверява сигнал за засипване на скалите в Черноморец с камъни и пръст, предаде bTV.През почивните дни местни жители алармираха, че камиони изсипват инертни материали на скалите край курортното градче. Те се опасяват, че се готви поредното вандалско застрояване.Кметът на Черноморец потвърди, че инвеститорът има издадено строително разрешение за прокарване на водопровод, но отказа повече подробности. От екоинспекцията трябва да установят дали теренът попада в защитена зона и има ли нанесени щети.Пеевски отново е с най-много номинации за евролистата на ДПСДепутатът от ДПС Делян Пеевски, който в този парламент има само един работен ден - когато положи клетва за народен представител, има най-много номинации за листата на партията за европейските избори на 26 май, казаха за \"Капитал\" представители на движението. Той е номиниран от почти всички областни структури на ДПС.Издигането на кандидати за евродепутати от местните структури на партията приключиха в края на март, но до този момент няма яснота нито кои ще влязат в листата й, нито кой ще бъде избран за неин водач. Официално от ръководството оправдават закъснението с големия брой номинации - повече от 100, но според депутати листата ще бъде подредена от тесен кръг хора, като имената се пазят в пълна тайна и ще станат ясни ден преди регистрацията в Централната избирателна комисия (ЦИК). Някои предполагат дори, че кандидатите ще бъдат огласени чак след като листата бъде регистрирана.Крайният срок за това според хронограмата на ЦИК за евроизборите е 23 април. Според приетите от Централния съвет на ДПС (широкото ръководство на партията) правила листата с кандидатите за европарламента трябва да бъде подредена от Централното оперативно бюро (тясното ръководство).Фирма източва Държавния резерв в схема за 30 милиона леваСхема за източване на Държавния резерв от частна фирма чрез доставка на дизелово гориво разкрива сайтът \"Гласове\". Според източници на изданието става дума за афера, в която са замесени фирма \"Полисан\" и една от големите частни банки. Схемата не би могла да се осъществи без знанието на ръководството на резерва и без други държавни инстутции услужливо да си затварят очите.Въпросната фирма \"Полисан\" е взела кредит от \"Уникредит Булбанк\" АД в размер на милиони левове. Кредитът е обезпечен с особен залог върху дизелово гориво. Всичко това е вписано в Централния регистър на особените залози. Фирмата обаче в последствие продава същото това гориво на Държавния резерв за 30 млн. лева.Сделката се случва на борсата, но нито от борсата, нито от Държавна агенция \"Държавен резерв и военновременни запаси\" си правят труда да проверят дали горивото не е с някакви тежести, уточняват от \"Гласове\". Просто го купуват и нещо повече - оставят го на съхранение при фирмата, която им го е продала. Разбира се, срещу заплащане, както е по закон.", "date": "2019.04.16", "title": "Тежки присъди по делото \"Иванчева\", Криза за първолаци, 18 хил. по-малко за 2 години"}
{"url": "https://news.bg/disasters/pozharnikar-e-bil-ranen-v-ogneniya-ad-na-notr-dam.html", "text": "При гасенето на пожара във френската катедрала Нотр Дам един от пожарникарите е бил сериозно ранен, съобщи \"Ройтерс\".Агенцията се позовава на местни служби за спешна помощ.Характерът на нараняванията на пожарникаря не се уточняват.Също така службите за спешна помощ казаха, че структурата на катедралата е спасена от пълно унищожение.", "date": "2019.04.16", "title": "Пожарникар е бил ранен в огнения ад на Нотр Дам"}
{"url": "https://news.bg/world/orazhie-ot-frantsiya-se-izpolzva-v-grazhdanskata-voyna-v-jemen.html", "text": "Оръжие, произведено от Франция, се използва в гражданската война в Йемен, се посочва в материал на разследващи журналисти.Става дума за танкове и лазерни ракетни системи, които са продавани на Саудитска Арабия и Обединените арабски емирства.Това са част от изводите в документа \"Йемен: Ситуацията на сигурността\", който е класифициран доклад от 15 страници, изготвен от военната разузнавателна агенция на Франция. Документът включва карти, които подробно описват разположението на френските оръжия в Йемен и на саудитската граница.Докладът, който изтече, ще бъде неудобен за президента Емануел Макрон и неговото правителство, което заяви, че доколкото му е известно, френското оръжие, продавано на Саудитска Арабия, се използва единствено за отбранителни цели на границата.В разузнавателния документ се посочва, че оръдията \"Цезар\", произведени от френската компания Nexter и разположени по границата се използват за обстрелване на силите на хути, както и подкрепят \"лоялни войски и саудитски въоръжени сили в напредването им в йеменската територия.\"Изтеклият доклад е от 25 септември 2018 г. Той бе представен на Макрон и министър-председателя Едуард Филип, както и на министрите на отбраната и външните работи на Франция.", "date": "2019.04.16", "title": "Оръжие от Франция се използва в гражданската война в Йемен"}
{"url": "https://news.bg/world/rusiya-prashta-sini-kaski-v-tsar.html", "text": "Русия праща сини каски в Централноафриканската република (ЦАР), съобщават руски медии.Те се позовават на указ на президента Владимир Путин. От документа става ясно, че Кремъл ще изпрати до 30 военни в Централноафриканската република като част от мисията на ООН.Руският контингент ще включва военни наблюдатели, офицери и специалисти по комуникациите.Военният контингент ще има за цел да помогне за стабилизиране на страната. През последните години се забелязва засилване на интереса на Русия към Африка.", "date": "2019.04.16", "title": "Русия праща сини каски в ЦАР"}
{"url": "https://news.bg/int-politics/republikanets-spori-s-tramp-za-beliya-dom.html", "text": "Бил Уелд стана първият републиканец, който обяви кампанията си за президент през 2020 г. след президента на САЩ Доналд Тръмп. Бившият губернатор на Масачузетс стартира кампания за набиране на средства.   ", "date": "2019.04.16", "title": "Републиканец спори с Тръмп за Белия дом"}
{"url": "https://news.bg/int-economics/fed-na-horizonta-se-zadava-inflatsiya.html", "text": ".Президентът на Федералната резервна банка на Бостън Ерик Розенгрен заяви в реч, че инфлацията, която остава под целта от 2%, заедно с ниската лихва, оставя \"малко пространство за маневриране\" в случай на рецесия. Той обясни, че Федералният резерв понижи лихвените проценти с над 5% в последните три рецесии, но днес цените са под това ниво, което означава, че политиците \"сега имат много по-малко свобода да използват краткосрочни лихвени проценти за противодействие на рецесията\". ЕС и САЩ - в добро икономическо здраве, Русия - в силна рецесия, прогнозира Fitch Световният БВП ще нарасне 2,7% Розенгрен посочи, че едно от решенията би било Федералният резерв да \"се стреми да постигне средно инфлационната цел по време на икономическия цикъл\". Той също така предложи да се купуват по-дългосрочни активи, за да се намалят техните лихвени проценти, но предупреди, че дългосрочните доходи вече са близо до нула в Германия и Япония. МВФ: Световната икономика отслабва, но няма да има рецесия в близко бъдеще 70% от световната икономика ще изпита спад през тази година \"Ако искаме да имаме по-голям капацитет за намаляване на дългосрочните лихвени проценти в рецесиите, без да увеличаваме размера на баланса на ФЕД, политиците може да пожелаят да държат повече краткосрочни ценни книжа в добри времена\", заключава той.  ", "date": "2019.04.16", "title": "ФЕД: На хоризонта се задава инфлация"}
{"url": "https://news.bg/int-politics/sasht-ostavat-v-siriya.html", "text": "Силите на САЩ ще останат в Североизточна Сирия, въпреки решението на американския президент Доналд Тръмп да изтегли войските си от страната, предаде агенция ТАСС, цитирайки високопоставен американски служител. ", "date": "2019.04.16", "title": "САЩ остават в Сирия"}
{"url": "https://news.bg/world/masovo-ubiystvo-v-kanada.html", "text": "Мъж от канадския град Пентиктон (Британска Колумбия) е застрелял и убил четирима души, с които преди това е бил познат. Това съобщи телевизионният канал CTV. Личността на човека не се разкрива. Установено е, че той не е застрелял минувачи, а е убил познатите си. Представителят на градската полиция Тед Де Ягер каза, че стрелецът след инцидента е дошъл в полицията и се е предал. В момента стрелецът е задържан, причините за неговите действия се установяват. Подобен инцидент се случи в канадския град Салмон-Арм (провинция Британска Колумбия), където 25-годишен мъж откри огън по енориашите в местна църква. В резултат на това четирима души загинаха. ", "date": "2019.04.16", "title": "Масово убийство в Канада"}
{"url": "https://news.bg/int-politics/kongresat-podhvashta-vrazkata-na-tramp-s-doyche-bank.html", "text": "Две парламентарни комисии на конгреса са изпратили призовки до \"Дойче банк\" и няколко други банки. Финансовите институции трябва да предоставят информация за финансите на президента на САЩ Доналд Тръмп. Освен това конгресмените се интересуват и от бизнес сделките на банките с руснаците, съобщи \"Ню Йорк таймс\". Вестникът се позовава на хора, запознати с разследването. САЩ ще рови в \"Дойче банк\" за транзакциите на Тръмп Американският президент е подложен на разследване з последните двадесет години германската банка последователно е работила с Тръмп. Тя е най-големият кредитор на президента на САЩ, въпреки историята на Тръмп, изпълнена с фалити и неплатежоспособност. Спецпрокурорът, разследващ Тръмп за Русия, се заинтересува от сметките му в \"Дойче банк\" Най-голямата банка в Германия е получила призовка от Мюлър \"Оставаме ангажирани да предоставяме подходяща информация на всички оторизирани разследвания по начин, който е в съответствие с нашите правни задължения\", заяви говорителката на Дойче Банк Кери Макхю. Искат информация от „Дойче банк“ за сделки на Майкъл Флин Във връзка с разследването на Робърт Мълър… Според доклада на конгресмените, други банки, включително Citigroup, JPMorgan Chase и Bank of America, са получили призовки, свързани с техните бизнес транзакции с Русия и страните от Източна Европа. ", "date": "2019.04.16", "title": "Конгресът подхваща връзката на Тръмп с \"Дойче банк\""}
{"url": "https://news.bg/disasters/makron-sabira-vodeshti-arhitekti-i-restavratori-za-notr-dam.html", "text": "ЮНЕСКО заедно с Франция . Световната организация заяви, че символът на Париж е безценно наследство на културата.Покривът и острата кула, който се издигаше в средата на основния кораб на църквата \"Това е ужасна трагедия ... Нотр Дам е катедралата на всички французи ... това е епицентърът на нашия живот\", каза Макрон, приветствайки \"крайната смелост\" на пожарникарите, които все още се бореха с огъня. Длъжностни лица заявиха, че са успели да спасят структурата на катедралата от колапс.Макрон обеща, че от днес ще събира водещи архитекти и реставратори, и да се положат всички усилия  Той заедно с първата дама разгледаха в ранните часове на деня пораженията.Макрон обяви и национална кампания за възстановяване на катедралата. Фондация \"Наследство\" също обяви събиране на средства за възстановяване на Нотр Дам, съобщава АФП.Най-богата фамилия във Франция - Пино ще деблокира сто милиона евро чрез инвестиционната си компания, след ужасния пожар, който опустоши катедралата Нотр-Дам, коментира Франсоа-Анри Пино.\"Тази трагедия порази всички французи и всички, които са привързани към духовни ценности. Изправени пред такава трагедия, всеки иска да съживи това бижу на нашето наследство възможно най-бързо\", пише президентът на семейната холдингова компания.\"Нотр Дам\" е една от най-известните забележителности във Франция. Строежът ѝ е започнал през XII-ти век, като е реставрирана основно през XVII-ти и XVIII-ти век. Сградата е обявена за световно културно наследство от ЮНЕСКО през 1991 г.Пожарът на емблематичната катедрала за Париж се случва в първия ден на Страстната седмица за католиците.Пожарникарите работят и тази сутринта, охлаждайки структурата и обезпечавайки безценните произведения на изкуството, които са спасени.Снощи Доналд : \"Толкова е ужасно да наблюдаваме големия пожар в катедралата Нотр Дам в Париж. Може би може да се използват летящи цистерни за водата\". Френските цивилни служби за сигурност заявиха, че въздушните цистерни не са подходящи за използване в този случай, защото теглото на водата, отделяна от въздуха \"може да доведе до срутване на цялата структура на катедралата.\"Председателят на Европейската комисия Жан-Клод Юнкер заяви, че наблюдава пожара всяка минута минута. \"Нотр Дам де Пари принадлежи на цялото човечество. Какъв тъжен спектакъл. Какъв ужас. Споделям емоцията на френската нация, която е и наша\".Председателят на Европейския съвет Доналд Туск заяви, че катедралата е \"Нотр-Дам на цяла Европа. Днес всички сме с Париж\".Италианският вътрешен министър и вицепремиер Матео Салвини описа пожара като \"ужасяващ\". \"Мисли и прегръдка за хората от Париж. От Италия, цялата ни солидарност и цялата помощ, която можем да дадем\", каза той.Говорителят на германското правителство, Стефен Сийберт коментира: \"Боли да видите тези ужасни ужасни на горящата Нотр Дам. Нотр Дам е символ на Франция и нашата европейска култура. Ние сме с нашите френски приятели в нашите мисли.\"Британският премиер Тереза ​​Мей каза, че нейните мисли са свързани с \"хората на Франция и със службите за спешна помощ\".Парижкият архиепископ Мишел Аупетит изпрати съобщение до \"всички свещеници от Париж. Нека се молим. Ако желаете, можете да ползвате на камбаните на вашите църкви, за да приканите за молитва\" и много църкви направиха точно това, пише \"Политико\".", "date": "2019.04.16", "title": "Макрон събира водещи архитекти и реставратори за \"Нотр Дам\""}
{"url": "https://news.bg/world/zemedeltsi-ot-egeya-naselili-velikobritaniya.html", "text": "Учените казват, че вълна от мигранти от сегашната Гърция и Турция са пристигнали във Великобритания преди около 6000 години и на практика заменили съществуващото население от ловци и събирачи, съобщи АП.Проучване, публикувано в понеделник в списанието \"Нейчър\", показва, че генетичните образци от древните останки сочат, че между новодошлите и по-тъмните хора, които са обитавали Британските острови в продължение на хилядолетия, е имало малко кръстосване.Егейските мигранти, които въведоха земеделие в континентална Европа, се смесват бурно с местното население. Това сочат ДНК изследванията.Съавторът на изследването Марк Томас, професор по еволюционна генетика в Университетския колеж в Лондон, каза, че едно от обясненията \"може би е, че последните британски ловци-събирачи са били сравнително малко на брой\" и следователно остават малко следи в генетичния запис.", "date": "2019.04.16", "title": "Земеделци от Егея населили Великобритания"}
{"url": "https://news.bg/weather/dazhd-i-slantse-se-reduvat-1.html", "text": "През започналото денонощие ще има временни разкъсвания и намаления на облачността, но през деня на места в западната половина от страната ще превали дъжд, в планините над 1800 м - сняг. Вятърът ще се ориентира от северозапад, ще е предимно слаб. Минималните температури ще са между 1° и 6°, на отделни места в Североизточна България и по високите полета, при изясняване в нощните часове, ще се образува слаба слана. Максималните ще са между 12° и 17°.Това съобщават от НИМХ.Над планините ще е предимно облачно, на места, главно в масивите на Западна България ще превали дъжд, а над 1800 м - сняг. Ще духа до умерен северозападен вятър. Максималната температура на височина 1200 метра ще е около 6°, на 2000 метра - около минус 1°.Над Черноморието ще има разкъсана облачност. Ще духа слаб север-северозападен вятър. Остава хладно с максимални температури между 13° и 14°. Температурата на морската вода е 11-12°. Вълнението на морето ще е 2-3 бала.", "date": "2019.04.16", "title": "Дъжд и слънце се редуват"}
{"url": "https://news.bg/crime/140-godini-tarnovska-konstitutsiya.html", "text": "Велико Търново е домакин на честванията по повод 140 години от приемането на Търновската конституция.С молебен в Катедрален храм \"Рождество на Св. Богородица\" в Търново започна тържественото отбелязване на 140-ата годишнина. На него присъстваха председателят на Народното събрание Цвета Караянчева и много народни представители, кметът на Велико Търново Данаил Панов и др.По-късно народните представители ще бъдат посрещнати в музей \"Възраждане и Учредително събрание\", където ще бъде тържествената сесия на 44-то Народно събрание.Заседанието, което ще бъде в залата на Учредителното събрание, ще започне в 10.50 часа след възстановка на събитията от 16 април 1879 г.Предвижда се изказвания да направят председателят на Народното събрание Цвета Караянчева и председателите на парламентарните групи. Народните представители ще приемат Обръщение към българския народ по повод 140-годишнината от Учредителното събрание и приемането на Търновската конституция.Заради честванията около Търновската конституция дори депутатите от БСП прекъснаха парламентарния си бойкот.От 20:30 ч ще започне тържествената заря-проверка на площад \"Цар Асен I\" в старопрестолния град.", "date": "2019.04.16", "title": "140 години Търновска конституция"}
{"url": "https://news.bg/disasters/oganyat-v-notr-dam-e-pochti-izgasen.html", "text": "Пожарът, \" във френската столица Париж, е овладян, обявиха местните власти, цитирани от френските медии.От пожарната служба уточниха, че огънят е овладян и до голяма степен изгасен. Пожарът унищожи почти целия покрив на катедралата и доведе до рухването на нейния шпиц.Пожарникарите успяха да предпазят от рухване двете основни кули и външните стени и се бориха да спасят религиозни реликви и безценни произведения на изкуството.Президентът на конференцията на католическите епископи във Франция Ерик дьо Мулен-Бофор каза, че възстановяването на катедралата може да отнеме години.Причината за бедствието все още не е известна.", "date": "2019.04.16", "title": "Огънят в \"Нотр Дам\" е почти изгасен"}
{"url": "https://news.bg/energy/rusiya-prodalzhavala-da-e-klyuchov-partnyor-na-balgariya-v-yadrenata-energetika.html", "text": "Продължава отличната съвместна работа между АЕЦ \"Козлодуй\" и руската държавна корпорация \"Росатом\" в изпълнение на програмата за модернизация на 5-ти и 6-ти блок на атомната централа.Това е казала енергийната министърка Теменужка Петкова по време на среща с генералния директор на \"Росатом\" Алексей Лихачов в руския черноморски курорт Сочи, съобщиха от Министерството на енергетиката. Петкова е запознала представителите на \"Росатом\" с етапа, на който се намира процедурата за избор на стратегически инвеститор по проекта АЕЦ \"Белене\". \"Предстои публикуване на документацията в Официален вестник на Европейската комисия. След това ще информираме писмено заинтересованите компании, че 90-дневният срок за подаване на заявления е започнал\", е заявила Петкова, цитирана от енергийното ведомство.\"Национална електрическа компания\" (НЕК) ще довърши процедурата за лицензиране на проекта, е допълнила тя. Получено е становище от Агенцията за ядрено регулиране, с което се потвърждава валидността на издадените до момента разрешения. Завършването на процедурата по лицензиране ще даде възможност на потенциалните инвеститори да разполагат с пълната информация по проекта, а на българската страна да увери своя дял в бъдещата проектна компания.По думите на Петкова България разчитала на партньорство с \"Росатом\" на всички етапи от реализацията на проекта АЕЦ \"Белене\". Двете страни ще продължат активния си диалог във връзка със стартиралата процедура за избор на стратегически инвеститор.По-рано министър Петкова е разговаряла и с представители на американската компания \"Дженерал Електрик\". От тяхна страна бе потвърден интересът им за участие в АЕЦ \"Белене\" като доставчик на част от оборудването и инженер по проекта. \"Дженерал Електрик\" би могла да сътрудничи и при осигуряването на част от финансирането за проекта, стана ясно по време на срещата.", "date": "2019.04.16", "title": "Русия продължавала да е ключов партньор на България в ядрената енергетика"}
{"url": "https://news.bg/regions/api-obyasnyava-che-vsichko-e-nared-v-rayona-na-katastrofata-s-mestan.html", "text": "Над 5 000 превозни средства дневно преминават през участъка на пътя Кърджали - Маказа край село Загорско, където лидерът на ДОСТ Лютви Местан претърпя тежка катастрофа, при която загина 6-месечно бебе, а други трима бяха ранени. Отсечката е пусната в експлоатация през 2014 г. Досега обаче в района на кръстовището не е имало пътни инциденти, посочват от Агенция \"Пътна инфраструктура\".Те подчертават, че въпросното кръстовище е проектирано и сигнализирано по всички правила на нормативната уредба. По тази причина от Агенцията призовават всички експерти от неправителствения сектор и медиите да се въздържат от разпространяването на необосновани и неверни твърдения.Проектът за пътна сигнализация е изготвен съобразно Закона за движение по пътищата и е съгласуван от \"Пътна полиция\", уверяват те.Припомняме,  стана около 13.30 часа в неделя на разклона за село Загорско и при него загина 6-месечно бебе, а 9-годишно дете и 28-годишна жена бяха ранени. Предполага се, че колата на Лютви Местан е излязла на главния път, отнемайки предимството на автомобила, в който са пътували пострадалите., а вчера му беше  за причиняване на смърт по непредпазливост, след което беше освободен под парична гаранция от 10 000 лева. Беше му наложена и забрана да напуска страната.", "date": "2019.04.16", "title": "АПИ обяснява, че всичко е наред в района на катастрофата с Местан"}
{"url": "https://news.bg/politics/8-deystvashti-partii-ne-sa-se-otcheli-pred-smetnata-palata.html", "text": "128 политически партии подадоха в Сметната палата годишните си финансови отчети и списъците на дарителите си за 2018 г.Oбщо 20 партии не са подали годишните си финансови отчети. От тях действащи са 8 партии. Това са ПП „Български земеделски съюз“, ПП „ВОТ-консерватори“, ПП „Гражданска сила“, ПП „Движение експерти за регионите“, ПП „ДЕОС (Движение за европейско обединение и солидарност)“, ПП „Другата България“, ПП „Обединена България“ и ПП „Федерация активно гражданско общество“.Останалите 12 партии, които не са подали отчети, са прекратени през 2018 г. Това са следните партии: ПП „Алтернативно социалистическо обединение-независими“, ПП „Българска индустриално аграрна партия“, ПП „Гражданско движение глас“, ПП „Народняшка земеделска партия Никола Петков“, ПП „Национално патриотично обединение“, ПП „Нова Европа“, ПП „Обединение достойна България“, ПП „Отечествена партия на труда“, ПП „Политическо движение заедно за Сливен“, ПП „Северна лига“, ПП „Съюз България“ и ПП „Черноморец“.По данни на Сметната палата 6 от неподалите отчети партии правят това нарушение за втора поредна година. Това са ПП „Български земеделски съюз“, ПП „ВОТ-консерватори“, ПП „Гражданска сила“, ПП „Другата България“, ПП „Обединена България“ и ПП „Федерация активно гражданско общество“. Според закона за това нарушение следва да бъде уведомена прокуратурата и да бъде разпусната политическата партия. Освен това отчетите на 2 партии – ПП „Движение за равноправен обществен модел (ДРОМ)“ и ПП „Съюз за отечеството“, са подадени след законоустановения срок, но са спазени изискванията на ЗПП относно формата, съдържанието и начина на представяне.Съгласно ЗПП, ще бъдат глобени всички партии, които не са представили отчети, както и тези, чийто отчети са представени след законовия срок. Имуществената санкция е в размер от 5000 до 10 000 лв.Годишните финансови отчети на политическите партии за 2018 г. могат да се видят на интернет страницата на Сметната палата в раздел „Контрол-партии“, подраздел „Отчети“.Сметната палата започва ежегодния си одит на финансовата дейност, приходите, разходите и управлението на предоставеното имущество на политическите партии, които през предходната година са получавали държавна субсидия, ползвали предоставени им помещения - държавна или общинска собственост, и са участвали в избори.", "date": "2019.04.16", "title": "8 действащи партии не са се отчели пред Сметната палата "}
{"url": "https://news.bg/politics/kratak-e-srokat-za-izbor-na-nova-firma-za-poddrazhka-na-sistemite-na-av.html", "text": "Изключително кратък е срокът, в който фирмите, кандидатстващи за поддръжка на информационните системи на Агенцията по вписванията, могат да подадат оферти. Това заяви пред БНР експертът по киберсигурност Спас Иванов.Припомняме, на 15 април от Агенцията публикуваха, че обявяват обществена поръчка за фирма, която да поддържа базата данни, защото изтича договорът със сегашната фирма. Поръчката е обявена за 429 хил. лв. без ДДС. Сега институцията дава 98 хил. лв., а срокът за офертите е едва краят на април.\"Бюджетирането за тези поръчки започва от предходната година. Няма как да не знаят кога изтича договорът, още по-малко да оставят такъв кратък срок за набирането му, освен ако в крайна сметка условията, които са поставени, и броят на специалистите, които те искат, не водят към конкретен изпълнител. В момента не мога да кажа със сигурност кой е той, но по всяка вероятност това ще води до определен доста ограничен кръг фирми, които биха могли да се класират\", заяви Иванов.По думите му така е редно, тъй като това не е работа за всяка компания, която иска да се упражнява върху система, която влияе на националната сигурност. В България компаниите, които отговарят на високите критерии за тази работа са между 2 до 4.Нещата изглеждат добре планирани, каза Иванов, но добави, че излиза етичният въпрос със заплащането на държавните служители.Според него ограниченията за 1000-1500 лв. заплата за специалисти в държавната сфера ще доведе до задълбочаване кризата между частния сектор и държавата. Това може да доведе до харчене колосална сума пари за подизпълнители вместо агенцията да има свои изпълнители. Другият вариант - да има една например държавна агенция за електронно управление - да има екип от такива специалисти, които да обслужват всички останали, предложи Иванов.Експерът не очаква нов срив на регистрите.\"Ако има обжалване на срока за изпълнение на поръчката, няма пречка договорът със сегашната фирма да бъде удължен за известно време\", категоричен е той. Според него Агенцията има право да води обществени поръчки по съкратени процедури като обект от националната сигурност, каза Спас Иванов, който не очаква да има обжалвания.Припомняме,  на 10 август миналата година. От Агенцията по вписванията обявиха, че причините са технически, а регистърът трябваше да бъде пуснат още на същия ден. Това обаче не се случи.На 17 август се състоя . Тогава  на Агенцията по вписванията заради срива. Той обаче заяви, че смяна на ръководството и уволнения няма да има, докато кризата не се овладее.Въпреки това тогавашният директор на Агенцията по вписванията Зорница Даскалова  още същия ден..На 17 август беше възстановено подаването на данни от Търговския регистър и регистъра на юридическите лица с нестопанска цел , поддържана от Държавната агенция \"Електронно управление\"..Заради сериозния срив се взе решение да бъде създадено и ", "date": "2019.04.16", "title": "Кратък е срокът за избор на нова фирма за поддръжка на системите на АВ"}
{"url": "https://news.bg/regions/24-godishen-blasna-s-kola-dete-v-smolyan.html", "text": "24-годишен мъж блъсна дете в Смолян, съобщи bTV.Инцидентът е станал около 7:30 ч. , след като 15-годишното момче е ударено от лек автомобил \"Шкода\".Детето отивало за училище и пресичало пътя. В близост имало пешеходна пътека, но то не пресякло на нея.Момчето е транспортирано в болница в Пловдив, с черепно-мозъчна травма и други фрактури.", "date": "2019.04.16", "title": "24-годишен блъсна с кола дете в Смолян"}
{"url": "https://news.bg/regions/v-blagoevgrad-zatyagat-kontrola-za-polzvane-na-obshtinski-zhilishta.html", "text": "Благоевград подготвя промяна на Наредбата за настаняване и ползване на общински жилища от социално слаби семейства, предаде БНР.Причината са новите предложения за Хората и семействата, които отговарят на условията за ползване на социални жилища, трябва да поемат и своите отговорности като граждани и родители, заяви на брифинг кметът на Благоевград Атанас Камбитов. Той посочи, че това трябва да бъде ясно разписано и в общинската наредба и изрази  за законовата промяна, насочени към интеграцията на ромския етнос.Не може някой, който не си изпълнява задълженията, не си праща децата на училище, само ползва социални помощи и в един момент - \"ето ти жилище\", категоричен бе той. Според него е необходимо Наредбата да бъде изчистена от дискриминационни елементи.Камбитов посочи, че новите 172 общински жилища в града ще бъдат готови до края на май. По негови думи областният център разполага със сериозен жилищен фонд от близо 800 общински жилища.", "date": "2019.04.16", "title": "В Благоевград затягат контрола за ползване на общински жилища"}
{"url": "https://news.bg/world/evrosluzhbi-pitali-diktatorite-v-latinska-amerika-kak-da-se-spravyat-s-komunistite.html", "text": "Разузнавателните служби на Великобритания, Западна Германия и Франция са потърсили съвет от кървавите диктаторски режими в Южна Америка през 70-те г. на XX век как да се справят с \"подривната дейност\" на левите.Това става ясно от нов разсекретен документ на ЦРУ, цитиран от \"Гардиън\".Европейските разузнавателни служби искали да научат за Операция \"Кондор\" - секретна програма за преследване и унищожаване на политическата опозиция (главно комунисти и социалисти) от диктатурата в Аржентина, Парагвай, Уругвай, Чили, Боливия, Перу и Еквадор през 70-те и 80-те г. на миналия век.Не е известен точният брой на загиналите по време на кампанията, но конспирацията е довела до смъртта на най-малко 100 души в Аржентина. И според документа на ЦРУ от 7 април 1978 г. европейските служби са се опитали да установят как работи програмата.\"Представители на разузнавателните служби на Западна Германия, Франция и Великобритания са посетили секретаря на организация \"Кондор\" в Буенос Айрес през септември 1977 г., за да обсъдят методи за създаване на организация срещу подривната дейност, подобна на \"Кондор\", пише в документа.\"Терористичната/подривна заплаха достигна толкова опасни нива в Европа, че те смятат, че най-доброто би било, ако насочат разузнавателните си ресурси в организация за сътрудничество като \"Кондор\", казали европейците пред секретаря на \"Кондор\" в Буенос Айрес, показва информацията в документа на ЦРУ.\"Те подчертали обаче, ако такава организация бъде създадена в Европа, всичките им операции срещу подривна дейност ще бъдат координирани, за да не действа едностранно служба на една държава в друга страна\", пише още.Документът е част от 47 000 страници американски секретни файлове, свързани с кръвопролитната диктатура в Аржентина през периода 1976-1983 г.Информацията беше разсекретена в петък.Документите са от шест или седем различни американски разузнавателни агенции.Към момента общо 977 бивши офицери са в затвора във връзка с действията по време на диктатурата в Аржентина.Използвани са брутални методи за ликвидиране на комунистите, включително дрогиране на жертвите и разрязване на стомасите им, а след това са хвърляни от самолети в Атлантическия океан.През 2016 г. Аржентина отправи официална молба за разсекретяване на документи. Тогава се навършиха 40 г. от военния преврат. Искането бе отправено по време на държавно посещение на тогавашния президент на САЩ Барак Обама в Аржентина.Това е третото разсекретяване на документи по проекта, след като по време на администрацията на Обама беше направено на два пъти.", "date": "2019.04.16", "title": "Еврослужби питали диктаторите в Латинска Америка как да се справят с комунистите"}
{"url": "https://news.bg/world/britanskiyat-parlament-e-zaplashen-ot-sadbata-na-notr-dam-preduprezhdavat-deputati.html", "text": "Британски депутати предупреждават, че Уестминстърският дворец е в критичен риск от пожар, който може да се окаже толкова опустошителен, колкото и пожара в катедралата \"Нотр Дам\", ако не се предприемат бързи действия за реставрация на разпадащия се интериор на парламента, съобщава \"Гардиън\".Многомилиардна програма за възстановяване и подновяване ще започне в средата на 2020 г., след като миналата година депутати гласуваха да излязат от сградата, за да започнат възстановителните дейности.Екипи за противопожарна безопасност постоянно патрулират около неоготическия дворец на Уестминстър, който се запали 40 пъти само между 2008 и 2012 г ., но малките пожари бяха бързо изгасени.През 2016 г., развалена лампа на покрива е причинила пожар, който е могъл да се разпространи бързо, ако не е открит навреме. Остарялата електрическа система на Парламента и лабиринтът от шахти и коридори означава, че един пожар може да се разпространи бързо и непредсказуемо, предупреждават експерти.\"Да гледам Париж тази вечер ми напомня за отговорността на нашето поколение за Уестминстърския дворец, особено за Уестминстърската зала, която датира от 11 век\", обяснява депутатът от лейбъристите Крис Брайънт, който председателства финансовия комитет, наблюдаващ проекта за възстановяване на парламента.\"Твърде дълго отлагаме мерки за противопожарна безопасност. Части от двореца са стари като Нотр Дам и ние трябва да се уверим, че се взема всяка предпазна мярка\".\"Няколко пъти през последната година парчета зидария паднаха от сградите. Късметлии сме, че никой не е сериозно наранен\", коментира преди дни министър Дейвид Лидингтън, малко след като депутатите трябваше да евакуират камерата на общините поради теч на вода. Той допълва парламентът е имал късмет да избегне голям пожар или инцидент през последните години.\"По-лошото е, че електрическите, водопроводните, отоплителните и канализационните системи са далеч над очаквания им експлоатационен живот и в разрушено състояние. С всяка изминала година нараства рискът от катастрофални пожари\".Голяма част от стария Уестминстърски дворец е разрушен при пожар през 1834 г., а по-късно възстановен от архитекта Чарлз Бари, въпреки че 900-годишната Уестминстърска зала оцелява в тогавашния пожар.Лидингтън коментира, че възстановителните работи не биха могли да бъдат избегнати, дори ако сградите се превърнат в музей, а парламентът се премести в модерна сграда. \"Дори парламентът да се премести за постоянно на друго място, ние ще имаме задължението да възстановим и обновим сградите\".\"Понякога се твърди, че парламентът трябва да се премести в друг град. Трудността при това е, че министрите също са депутати и трябва да разделят времето си между отделите и парламента. Така че, ако преместите парламента, ще трябва да преместите и всички главни правителствени отдели и все пак да плащате за ремонт на двореца.\"", "date": "2019.04.16", "title": "Британският парламент е заплашен от съдбата на \"Нотр Дам\", предупреждават депутати"}
{"url": "https://news.bg/politics/karayancheva-prizova-deputatite-da-sluzhat-dostoyno-na-naroda-si.html", "text": "\"Ако всекидневно осъзнаваме величието на делото на учредителите, ще бъдем по-добри и по-достойни служители на българския народ.\"За това призова председателят на Народното събрание Цвета Караянчева на тържественото заседание на парламента във Велико Търново, посветено на\"Тук сме, за да изразим смирението, нашата благодарност и преклонение пред тяхното дело\", посочи тя.Председателят на Народното събрание припомни, че преди 140 години представителите в Учредителното събрание са дошли във Велико Търново, избрани с огромно въодушевление и в условията на небивал национален подем.Тя подчерта, че преди 140 години те са превръщали думите в оръдия, за да защитят вярванията си, а днес депутатите съобразяват позициите си с последните социологически изследвания. \"Те бяха титаните, ние сме техни смирени наследници\", изтъкна Караянчева. По думите ѝ всеки един от тях трябва да се гордее, че попаднал в Народното събрание, защото е спечелил доверието на своите сънародници.Парламентарният шеф отбеляза, че със сигурност всеки един от тях допуска грешки и трудно постигат съгласие, но трябва да си припомнят завещаното им от строителите на съвременна България.\"Това ще ни направи по-добри и по-достойни служители на българския народ\", допълни председателят на Народното събрание.В честванията на 140-тата годишнина от приемането на Търновската конституция се включиха и БСП.Заместник-председателят на Народното събрание Явор Нотев отбеляза, че народните представители имат задължението да се вслушват в гласовете, които критикуват и да търсят слабостите в основния закон. Лидерът на социалистите Корнелия Нинова призова да се върне силата на Конституцията чрез нейното изпълнение.\"Авторитетът и силата на всяка конституция се определят от нейното прилагане\", подчерта тя.Нинова запита дали обаче днешните народни представители имат способността и волята да оправдаят доверието на българските граждани.\"Да работим така, че законите да бъдат от народа и за народа\", завърши лидерът на БСП.\"Важно е именно днес да имаме усещането за дълг към тези народни представители, които са сътворили една от най-морените конституции за онези времена в Европа\", подчерта председателят на парламентарната група на ГЕРБ Даниела Дариткова.Тя заяви, че се радва, че опозицията е сред тях, защото на този ден трябва да се стараят да покажат единствено пред българския народ.Депутатът от ДПС Мустафа Карадайъ отбеляза, че идеята за свободата не е млада идея.\"Борците за свобода са ни дали добър урок и днешните политици трябва да сме на висотата им и да следваме принципите заложени в Търновската конституция\", допълни той.Според Валери Симеонов тази дата незаслужено е пренебрегвана до сега, но по думите му тя полага основите на демократична България.Лидерът на \"Воля\" Веселин Марешки пък подчерта, че народните представители могат да се поучат от делото на учредителите, \"защото е важно не само какво правят сега, но и какво ще оставят след себе си.\"\"Нека днес да работим така, че да направим такива полезни и достойни дела, че след 140 години да има повод да честват и нас\", допълни Марешки. ", "date": "2019.04.16", "title": "Караянчева призова депутатите да служат достойно на народа си "}
{"url": "https://news.bg/int-politics/rusiya-hvarlya-norvezhets-v-zatvora-za-shpionirane-na-podvodnitsi.html", "text": "Съд в Москва осъди 63-годишния норвежец Фроде Берг на 14 години затвор със затегнат режим за шпиониране на подводници на руските военноморски сили, съобщават руските медии.Берг, който беше арестуван в Москва през 2017 г., отрече обвинението.Преди това той е работил като охранител на норвежко-руската граница.Берг призна, че е действал като куриер за норвежкото разузнаване, но заяви, че не бил знаел много за мисията. Бивш руски полицай, обвинен, че му е предоставил документи на военноморските сили, беше също хвърлен в затвора.Адвокатът на Берг - Иля Новиков, заяви, че клиентът му няма да обжалва присъдата, но ще поиска помилване от руския президент Владимир Путин.Норвегия, която е членка на НАТО, споделя арктическа граница с Русия и в продължение на десетилетия техните отношения бяха приятелски, дори по време на Студената война. Ала отношенията им се влошиха от 2014 г., когато Русия анексира Кримския полуостров от Украйна.Новиков, цитиран от \"Франс прес\", каза, че Берг \"очаква неговото правителство да предприе дипломатически опити\" и \"не виждаме практическа полза от обжалване\".\"Той е бил използван без неговото знание\", посочи Новиков, допълвайки: \"Не можем да говорим за събиране на каквато и да е тайна информация.\"Той предупреди, че на 63-годишна възраст Берг е бил изправен пред \"на практика доживотна присъда\".", "date": "2019.04.16", "title": "Русия хвърля норвежец в затвора за шпиониране на подводници"}
{"url": "https://news.bg/regions/babh-sledi-da-nyama-realni-subsidii-za-virtualni-zhivotni.html", "text": "Инвентаризация на животните в стопанствата в цялата страна започна Българската агенция по безопасност на храните заедно с практикуващите ветеринарни лекари. Това стана ясно на среща на заместник-министъра на земеделието, храните и горите д-р Янко Иванов със земеделски производители в Благоевград.Целта на проверките е да се установи дали има и колко са виртуалните животни във връзка с приема по директните плащания за Кампания 2019 г.Иванов бе категоричен, че системата трябва да се изчисти от подобни практики.Той увери, че проверките ще продължат, защото трябва да има яснота и по-добър контрол. Във фермите ще се гледат и паспортите, ветеринарномедицинските свидетелства на животни, както и отразяването им в Интегрираната информационна система на БАБХ - ВетИС.Трябва да има справедливо и ефективно разпределение на средствата, които се дават на животновъдите, заяви зам.-министърът.По негови думи една от основните цели на Министерството на земеделието, храните и горите е Общата селскостопанска политика след 2020 г. по отношение на директните плащания да не претърпи съществени промени. Той посочи, че основният фокус ще бъде върху малките и средни земеделски стопанства.", "date": "2019.04.16", "title": "БАБХ следи да няма реални субсидии за виртуални животни"}
{"url": "https://news.bg/entertainment/ucheni-izsledvat-sezonnite-promeni-v-ezerata-ot-metan-na-titan.html", "text": "Учените предоставиха най-изчерпателният поглед за една от най-екзотичните характеристики на слънчевата система: бреговете на езеро в северната полярна област на луната на Сатурн, Титан, разбира се с течен метан. Изследването е публикувано в списание , цитирано от \"Ройтерс\".Използвани са данни, получени от  на НАСА, като учените установиха, че някои от ледените езера на Титан от течни въглеводороди в този район са учудващо дълбоки, а други могат да бъдат плитки и сезонни.Титан и Земята са двете места на Слънчевата система с постоянни течности на повърхността. Титан може да се похвали с езера, реки и морета от въглеводороди: съединения на водорода и въглерода като тези, които са основните компоненти на петрола и природния газ.Изследователите описват релефни форми, извисяващи се над околния пейзаж, покрит с течни езера, дълбоки над 100 метра, съставени предимно от метан. Учените подозират, че езерата се образуват, когато околните скали са химически разтворени и срутени, процес, който се случва с определен тип езера и на Земята.Констатациите представляват допълнителни доказателства за хидрологичния цикъл на Титан, като течните въглеводороди валят от облаци, текат през неговата повърхност и се изпаряват обратно в небето.Това е сравнимо с водния цикъл на Земята.Поради сложната химия на Титан и характерните среди, учените подозират, че . \"Титан е много очарователен обект в Слънчевата система и всеки път, когато внимателно разглеждаме данните, откриваме нещо ново\", обяснява ученият от Калифорнийския технологичен институт Марко Мастроджузепе.Титан, с диаметър 5 150 км, е втората по големина луна в Слънчевата система, след Ганимед на Юпитер. Той е по-голяма от планетата Меркурий.\"Титан е най-земното тяло в Слънчевата система. Има езера, каньони, реки, дюнни, полета с органични пясъчни частици със същия размер като кварцовите пясъци на Земята\", коментира ученият от лабораторията по приложна физика на Университета \"Джон Хопкинс\", Шанън Макензи.Общите модели на циркулация на Титан, показват, че регионалните нива на изпарение и утаяване на метана вероятно се променят с годините (годината на Титан е 29,5 земни години) и се развиват в геоложки период (~10 на 5та степен земни години).Наблюденията на Касини показват рецесия на бреговата линия в няколко южни полярни езера по време на местно лято, но подобни сезонни промени все още не са наблюдавани на северния полюс, където езерата са по-големи и многобройни.Разгелдани са три \"фантомни езера\", които изглеждат като севернополярни повърхностни течности по време на зимни наблюдения от Cassini RADAR, но които са несъвместими с езерата в инфрачервени изображения, получени до седем години по-късно, след пролетно равноденствие, което предполага, че течностите са отстранени в рамките на това време.Ако случаят е такъв, \"фантомните езера\" могат да се тълкуват като плитки езера, или с чист метанов състав или реголит, достатъчно порест, за да се отстрани по-малко летливият етан.Местоположението, размерът и дълготрайността на повърхностните течни резервоари влияят върху обработката на седиментите, сезонното време, еволюцията на климата и дори може би на тяхната обитаемост.Тъй като разтворимостта на възможните неполярни смеси обикновено е ниска, с краткия си живот, тези езера могат да бъдат бедни на хранителни вещества и по този начин да имат нисък астробиологичен потенциал.", "date": "2019.04.16", "title": "Учени изследват сезонните промени в езерата от метан на Титан"}
{"url": "https://news.bg/world/bombena-zaplaha-evakuira-nebostargach-s-posolstva-v-madrid.html", "text": "Небостъргач в Мадрид, където се намират редица посолства, евакуиран заради бомбена заплаха, съобщават АФП и други медии, позовавайки се на полицията.Испанската полиция информира, че 57-етажният небостъргач е евакуиран. В сградата, известна като Torrespacio, са посолствата на Великобритания, Австралия, Холандия и Канада. Тя е една от четирите, които са от комплекса Paseo de la Castellana.На място има полицаи и пожарникари.По непотвърдена информация в австралийското посолство е задействана алармата.Небостъргачът е с височина 235 метра.Впоследствие заплахата се оказа фалшива.", "date": "2019.04.16", "title": "Бомбена заплаха евакуира небостъргач с посолства в Мадрид"}
{"url": "https://news.bg/economics/babh-i-veterinari-prebroyavat-zhivotnite-v-balgariya.html", "text": "Преброяват животните в България. Служители от Българската агенция по безопасност на храните (БАБХ) и практикуващите ветеринарни лекари извършват инвентаризация на животните в стопанствата в цялата страна.Информацията обяви заместник-министърът на земеделието, храните и горите д-р Янко Иванов на среща със земеделски производители в Благоевград, цитиран от БНТ.Целта на проверките е да стане ясно има ли и колко са виртуалните животни във връзка с приема по директните плащания за Кампания 2019 г.Ветеринарите ще проверяват и паспорти, ветеринарномедицински свидетелства на животни и отразяването им в Интегрираната информационна система на БАБХ - ВетИС.\"Трябва да има справедливо и ефективно разпределение на средствата, които се дават на животновъдите\", допълни заместник министърът.", "date": "2019.04.16", "title": "БАБХ и ветеринари преброяват животните в България"}
{"url": "https://news.bg/crime/spetsprokuraturata-povdigna-obvinenie-na-kmeta-na-septemvri.html", "text": "Специализираната прокуратура повдигна обвинение на кмета на община Септември Марин Рачев за умишлена безстопанственост за седем деяния, от които е причинена вреда на общината в размер на 226 528, 24 лева.Обвинението е за изпълнението на Договор по обществена поръчка с предмет: \"Ремонт на пътна и улична мрежа на територията на община Септември. Събраните доказателства сочат, че Рачев е извършил плащания по договора на многократно завишени цени, и то без строително-монтажните дейности да са били изпълнени от строителя.Обвинен за длъжностно престъпление по същото производство е и зам.-кметът на община Септември Явор Митев. Докато замествал кмета, той сключил анекс към договора по обществената поръчка за сумата от 1 000 000 лева, без да е необходимо изменение на сключения договор и с цел да набави облага на фирмата изпълнител.Той е обвинен за това, че през лятото на 2018 г. не е съдействал при разследването срещу Рачев.Обвинени по досъдебното производство са и Ангел Бончев, директор на Дирекция \"Транспорт и околна среда\" (ТОС) в община Септември, и Станой Милов - специалист \"Инвеститорски контрол\" в отдел \"Строителство\" при дирекция \"Архитектура и териториално устройство\" в общината. Те са привлечени към наказателна отговорност за документни престъпления - за това, че съставили протоколи за извършени строително-монтажни работи на обекти по договора, които всъщност не са били изпълнени.По отношение на Рачев и Митев са взети мерки за неотклонение \"Парична гаранция\" в размер на по 10 000 лева, а на Бончев и Милов - по 5000 лева.Припомняме,  Операцията срещу корупцията по високите етажи на властта бе проведена под ръководството на Специализираната прокуратура. Над 50 полицаи извършваха обиски в общината, в дома на  в града.Рачев беше обвинен за ощетяване на общината с над 200 000 лв. чрез умишлена безстопанственост и неизгодна сделка. , а по-късно тя бе намалена на 130 000 лева.", "date": "2019.04.16", "title": "Спецпрокуратурата повдигна обвинение на кмета на Септември"}
{"url": "https://news.bg/int-politics/sobchak-vidya-karmichna-vrazka-mezhdu-pozhara-v-notr-dam-i-kraynolevite-politiki.html", "text": "Руската телевизионна водеща Ксения Собчак, която през миналата година участва в президентските избори в Русия, сподели в профила си в \"Инстаграм\" мислите си за \"глобалната причина\" за \", съобщават руските медии.Според нея инцидентът бил пряко свързан с крайнолявата политика на френските власти.Журналистката припомнила високите данъци, които принуждават \"успешните хора\" да напускат страната, а също така и трудностите при уволнението на работници.Тя отбеляза, че във Франция постоянно се организират стачки от страна на синдикатите, а протестиращите чупят витрини само на бутици, \"защото те са скъпи\".По думите на телевизионната водеща, всичко това било \"някак си кармично свързано\" с това, което се случи с катедралата.\"Не знам какво ще построят на това място в страна, където сега, по данни на статистиката, всеки пети носи името Мохамед, но знам със сигурност, че шедьоврите не служат на ума, който не е достоен за тях\", коментира Собчак.Пожарът в катедралата \"Нотр Дам\" избухна вчера и продължи до сутринта днес. В резултат на това рухнаха шпилът на храма и голяма част от покрива. В гасенето на пожара участваха 400 пожарникари.Според френските медии пожарът може да е свързан с реставрационните работи, след като част от храма беше закрита от строително скеле.", "date": "2019.04.16", "title": "Собчак видя \"кармична връзка\" между пожара в \"Нотр Дам\" и крайнолевите политики"}
{"url": "https://news.bg/society/prof-dzherov-gord-sam-che-sled-turskoto-robstvo-e-satvorena-tarnovskata-konstitutsiya.html", "text": "Горд съм като българин, че наши съграждани, излезли от тъмното турско робство, са се сетили, че трябва да изработят Търновската конституция. Търновската конституция е гордост за България. Това заяви пред БНР проф. Александър Джеров - един от авторите на съвременната Конституция на България, приета от 7-ото Велико народно събрание през лятото на 1991-ва година.Проф. Джеров е категоричен, че нито една човешка творба не е идеална, винаги има грешки и пропуски. Според него настоящия основен закон на България е много добър.Според него Търновската конституция е писана за монархия, а не за република. За това Търновската конституция не може да влезе в действие. Проф. Джеров призна, че по време на 7-ото Велико народно събрание е имало противоборството на току-що падналия режим. В парламента и извън него имахме много спорове за новата конституция, отбеляза конституционалистът.\"Гледайки от сегашния момент, не можеше да бъде другояче. Противопоставянето бе много голямо. Слава Богу, че комунистите се усетиха, че трябва да имаме нещо ново, което да замести предишната конституция. Беше трудно всички да се съчетаем в една посока на демокрацията и да не възстановим абсолютно нищо от миналото, което би било пагубно за страната\", допълни проф. Александър Джеров.", "date": "2019.04.16", "title": "Проф. Джеров: Горд съм, че след турското робство е сътворена Търновската конституция"}
{"url": "https://news.bg/politics/balgarskite-partii-ne-se-chuvstvat-udobno-v-evropeyskiya-dneven-red.html", "text": "Процесите в БСП тепърва започват и лидерът на левицата Корнелия Нинова ще има историческата роля да постави началото на един процес на нормализация в лявата политика. Това мнение изрази социологът Антоний Гълъбов в интервю за news.bg затова дали скандалите в страната ще се отразят на българските избиратели по време на европейските избори.Прекалено дълго в ляво продължава яростната съпротива срещу нормализацията и модернизацията на българската левица, посочи Гълъбов. Той се надява, че още по време на европейските избори ще започне този процес на нормализация в лявата политика.Според него \"Апартаменгейт\" приключи и това повече не може да бъде скандал, но и трябва да бъде всекидневие. Всеки, който се занимава с политика и заема висока публична длъжност трябва да бъде готов да обясни произхода на собствеността си, обясни Гълъбов.\"Това не може да бъде скандал и кампания, засягаща една партия и една фирма. Това не е практика, която се свежда само до една партия и една фирма\", отбеляза политологът.Антоний Гълъбов коментира и това какви избори да очакваме и каква Европа ще изберем. По думите му това, което се вижда 40 дни преди европейските избори е, че голяма част от партиите отказват да влязат в кампании, защото не им е удобно да говорят за европейския дневен ред и не желаят да се опитат да впишат българския дневен ред в европейския дневен ред.\"Това показва скритото неприемане и противопоставяне срещу европейските институции и политики\", поясни Гълъбов. Според него обаче това се отразява пряко на качеството на българския политически живот.Като резултат от евроизборите Гълъбов очаква да се изберат едни по-динамична Европа и Европейски съюз, в които водещо значение ще имат способността на всяка от държавите членки ясно да артикулира интересите си, да преговаря, да постига съгласия и да продължава напред. По думите му няма да има толкова ясни очертани блокове и ще има едно европейско пространсбсптво, което ще е по-остро и конкурентно.", "date": "2019.04.16", "title": "Българските партии не се чувстват удобно в европейския дневен ред"}
{"url": "https://news.bg/crime/otkriha-tyalo-na-mazh-kray-smolyan.html", "text": "Откриха тяло на мъж в местността \"Пещерско бърце\" край смолянските села Турян и Пещера, съобщи БНР.Трупът е на мъж на видима възраст 40 години. Според направената аутопсия причината за смъртта е удушване.Полицията работи се по различни версии за начина на убийството и броя на извършителите.Не е ясно обаче дали то е извършено на място или трупът е подхвърлен там.Направени са претърсвания на помещения в Смолян. Очаква се такива да има и в други населени места.Тялото на мъжа е открито вчера, затрупан с борови клони и все още е с неустановена самоличност. Лицето е обезобразено, не са открити никакви документи.", "date": "2019.04.16", "title": "Откриха тяло на мъж край Смолян"}
{"url": "https://news.bg/world/parlamentat-na-iran-opredeli-armiyata-na-sasht-za-teroristi.html", "text": "Парламентът на Иран прокара законопроект, който определя американските сили в Близкия изток за терористична организация, информира АП.Вчера официално влезе в сила решението на САЩ да включат Революционната гвардия на Иран в терористичния списък.Държавната телевизия информира, че военният министър Амир Хатами е внесъл законодателството, което позволява на правителството да действа твърдо в отговор на \"терористични действия\" на САЩ. Настоява властите да използват \"правни, политически и дипломатически\" мерки за неутрализиране на американските действия.204 депутати от 207 в 290-местния парламент са одобрили законопроекта. Двама законодатели са гласували против, а един се е въздържал.", "date": "2019.04.16", "title": "Парламентът на Иран определи армията на САЩ за терористи"}
{"url": "https://news.bg/bulgaria/poveche-postapili-v-armiyata-otkolkoto-napusnali-otchitat-ot-mo.html", "text": "За обявените 185 вакантни войнишки длъжности във военните формирования на  документи са подали 478 кандидати. Това заяви заместник-началникът на отбраната генерал-лейтенант Димитър Илиев по време на пресконференция в Ямбол по повод кампанията на Министерството на отбраната . Той изчисли, че това е съотношение 2.5 за едно място.Успяхме да обърнем негативната тенденция, изтъкна Илиев и припомни данните от миналата година, когато съотношението е било 1 към 1, а за 2017 г. е било дори по-ниско.Той допълни, че в момента са обявени още 4 конкурса за Военноморските сили, , 68-ма бригада  и Стационарната КИС за общо 232 войнишки длъжности.Генерал-лейтенант Илиев посочи, че стабилните доходи, кариерното развитие и сигурността са важни показатели при решението на хората да влязат в редовете на армията.На първо място обаче винаги трябва да стои моралният избор за служба в интерес на обществото и ако младите хора припознаят себе си в тази кауза, тяхното място е при нас в Българската армия, заключи той.", "date": "2019.04.16", "title": "Повече постъпили в армията отколкото напуснали отчитат от МО"}
{"url": "https://news.bg/int-politics/pes-i-rumanskite-sotsialisti-zamrazyavane-i-zatoplyane.html", "text": "Който все още се е надявал, че европейските социалдемократи най-сетне ще се противопоставят на румънските си колеги, се е излъгал. Не, Социалдемократическата партия на Румъния все още не е изключена от редиците на Партията на европейските социалисти (ПЕС). Партията, която от над две години се опитва да подчини правосъдието и да подкопае върховенството на закона. Тя няма да бъде и суспендирана, както направиха европейските консерватори с унгарската партия Фидес на либералния и антиевропейски настроен премиер Виктор Орбан. Въпреки това връзките между ПЕС и румънските социалдемократи ще бъдат замразени до европейските избори на 26 май. Дотогава няма да има общи действия на европейските социалисти и румънските им колеги. Никакви предизборни мероприятия, никакви подиумни дискусии, никакви изяви по телевизията с югоизточноевропейските парии. През юни ще бъде взето окончателното решение какво ще стане с румънската социалдемократическа партия.Замразяване и затоплянеЗамразяването и затоплянето в европейската партийна политика взаимно се допълват и се променят редовно в зависимост от интересите. От хранителновкусовата промишленост обаче знаем, че това не винаги свършва добре. Ако един продукт бъде замразен много късно, не е изключено той да граняса и в крайна сметка да изгние. Ако пък процесът на замразяване бъде прекъснат, често същият този продукт вече не става за консумация. През юли значи, европейските социалдемократи искат да дискутират дали да размразят отношенията си с румънската партия - посестрима или да се разделят с нея. Защо чак тогава? Защото целият процес зависи от резултата от европейските избори на 26 май. Фракцията на социалистите и демократите в европейския парламент си мечтае за победа и за това, нейният основен кандидат Франс Тимерманс да стане председател на ЕК. И тук е важен всеки един глас. Дори и да идва от мърлявите деца на собственото семейство. Не е лошо да споменем, че суспендирането на Фидес от ЕНП също не е далеч от тази логика. Ако сметката не излезе, тогава може отново стъпка по стъпка да се погрижим за собствената си надеждност. И естествено елегантно да се разделим с една партия, която отдавна се е сбогувала с ценностите на социалдемокрацията и се е превърнала в котило на корупцията.Хроника на един предизвестен разводБъдещето на т. нар. социалдемократи в Румъния под ръководството на осъдения за изборни манипулации партиен председател Ливиу Драгня не изглежда никак розово. В понеделник европейският парламент в извънредно заседание отново решително осъди постоянните атаки срещу върховенството на закона на румънското правителство. Остра критика отправи и германската правосъдна министърка и основна кандидатка на ГСДП за европейските избори Катарина Барлей. Тя също заплаши румънската партия-посестрима с последствия. И тези последствия не закъсняха. Почти по същото време председателят на ПЕС Сергей Станишев обяви споменатото замразяване на отношенията. Това не беше лесна стъпка за българския социалдемократ Станишев, тъй като неговата партия БСП в София бе сполетяна от същата съдба. БСП е в опозиция, но дългогодишните корупционни афери по времето, когато Станишев беше премиер, са оставили дълбоки следи. Всички депутати от Европарламента отдавна би трябвало да са наясно, че европейските партии трябва да се разделят с черните овце в тяхното семейство. Защото демокрацията е поставена на карта. И този, който не действа, сам потъпква с крака висшите европейски ценности. В това отношение политическият цвят вече не играе никаква роля.", "date": "2019.04.16", "title": "ПЕС и румънските социалисти – замразяване и затопляне"}
{"url": "https://news.bg/int-politics/70-ot-rusnatsite-haresvat-stalin-46-opravdavat-ubiystvata.html", "text": "Около 70 на сто от руснаците имат положително отношение към ролята на Йосиф Сталин за управлението на страната - това е най-високото одобрение, откакто се провеждат такива изследвания, съобщи организацията .Уточнява се, че 18% от запитаните оценяват изцяло положително управлението на Сталин, а 52% - по-скоро положително.Негативно отношение имат 19%, като при тях 14% се отнасят по-скоро отрицателно, а 5% - изцяло отрицателно. 11 на сто се затрудняват да дадат отговор.На въпрос на \"Левада център\" за личното отношение към Сталин 51% дават положителни отзиви: 41% декларират уважение към него, 4% му се възхищават, а 6% се отнасят със симпатия.Неприязън към Сталин заявяват 6% от анкетираните, у 5% личността му буди страх, у 3% - отвращение и ненавист. 26% казват, че им е безразличен, 1% не знаят кой е той, а 7% се затрудняват да отговорят.На въпрос дали човешките жертви на сталинското управление може да бъдат оправдани с \"велики цели\", 46% дават утвърдителен отговор, като 13% напълно оправдават терора, е 33% - \"в някаква степен\".45% заявяват, че човешките жертви не може да бъдат оправдани.9% се затрудняват да отговорят.Проучването е представително, проведено е между 21 и 27 март сред 1638 пълнолетни руснаци от 50 региона на страната.", "date": "2019.04.16", "title": "70% от руснаците харесват Сталин, 46% оправдават убийствата"}
{"url": "https://news.bg/politics/karayancheva-da-se-vrashtame-kam-izvora-kam-zavetite-na-predtsite-ni.html", "text": "С тържествена заря-проверка беше отбелязана във Велико Търново 140-ата годишнина от приемането на Търновската конституция, с която се възражда българската държавност, предаде БНТ.Председателят на Народното събрание Цвета Караянчева подчерта необходимостта да се връщаме към заветите на нашите предци и да се съизмерване с техния идеал за даржавност.\"Разпознава ли се днешният български народ в този портрет, очертан преди 140 години от учредителите\", попита тя в словото си.\"Със сигурност идеалите са ни същите, със сигурност сме напреднали малко, но пътят към постигането е труден, стръмен, с много предизвикателства и завои. Затова е толкова важно в дни като този и на годишнини като днешната да се връщаме към извора, към заветите на нашите предци и по тях да си сравняваме компаса.\" - посочи Цвета Караянчева.", "date": "2019.04.16", "title": "Караянчева: Да се връщаме към извора, към заветите на предците ни"}
{"url": "https://news.bg/world/makron-shte-vazstanovim-notr-dam-za-5-godini.html", "text": "Президентът на Франция Еманюел Макрон заяви, че за пет години катедралата \"Нотр Дам\" ще бъде възстановена напълно от големия пожар, който заплашваше да я изпепели през миналата нощ, предаде Би Би Си.\"Ще възстановим \"Нотр Дам\", за да стане още по-красива. И искам това да стане за пет години. Можем да го направим и ще се мобилизираме.\" - обеща Макрон в телевизионно обръщение към нацията.По думите му, французите имат сили да превърнат това нещастие във възможност за обединение, в размисъл \"за това какви сме били и какви трябва да бъдем, и да станем по-добри\".Макрон благодари на пожарникарите, които всеотдайно рискуваха живота си в битката с пламъците за спасяването на \"Нотр Дам\", както и на дарителите, които изразиха готовност да помогнат за възстановяването на катедралата.Стотици парижани се събраха на площад \"Сен Мишел\" на бдение в чест на \"Нотр Дам\". Хората пееха химни и се молеха за възстановяването на християнската светиня.Припомняме, храмът пострада силно при пожара, който пламна на 15 април в 16:50 ч. по Гринуич. Тази сутрин той беше потушен напълно. Преди това имаше опасения, че това може да отнеме няколко дни, както и че цялостната конструкция на сградата може да рухне. Тя обаче беше спасена с всеотдайната работа на пожарните екипи.За броени часове през днешния ден бяха събрани над 700 милиона евро за възстановяването на катедралата-символ на духа на Франция и на европейската цивилизация.", "date": "2019.04.16", "title": "Макрон: Ще възстановим „Нотр Дам“ за 5 години"}
