{"url": "https://news.bg/int-economics/inerkom-zapozna-chez-s-iskaneto-na-premiera-borisov.html", "text": "Днес следобед в Прага се състоя среща между представители на \"ЧЕЗ а.с.\" и \"Инерком България\", съобщиха от пресцентъра на компанията.На нея бяха обсъдени две теми:Съгласуване на действия съгласно подписания договор между двете страни във връзка с процедурата по подаване на уведомление пред КЗК по реда на чл. 79 ал. 1 от Закона за защита на конкуренцията.Представителите на \"Инерком България\" запознаха \"ЧЕЗ а.с.\" с искането на българската държава да участва в сделката.Разговорите ще продължат и през следващите дни. За резултата от тях \"Инерком България\" ще информира всички заинтересовани страни.", "date": "2018.03.06", "title": "\"Инерком\" запозна ЧЕЗ с искането на премиера Борисов"}
{"url": "https://news.bg/world/liderat-na-severnata-liga-mateo-salvini-bezkompromisen-iska-da-e-premier.html", "text": "Лидерът на крайнодясната Северна лига Матео Салвини обяви, че той е единственият възможен кандидат за премиер на дясноцентристите, след като изборите в неделя показаха, че партията е най-силно представилата се от консервативния блок, информира \"Ройтерс\".Запитан от журналисти в Милано дали е склонен да отстъпи на кандидат, който може да получи по-голяма подкрепа в парламента, Салвини отговори отрицателно.Северната лига спечели около 17% от гласовете, докато \"Форца Италия\" на Силвио Берлускони е подкрепена от 14%. Дясноцентристката коалиция, която включва и други партии, получи 37 на сто.Но коалицията се нуждае от подкрепата и на други партии, за да събере мнозинство.", "date": "2018.03.06", "title": "Лидерът на Северната лига Матео Салвини безкомпромисен – иска да е премиер"}
{"url": "https://news.bg/energy/ekspert-za-chez-uchastieto-na-darzhavata-v-predpriyatiyata-ne-garantira-interesite-ni.html", "text": "Интересът на гражданите се гарантира чрез държавните институции, а не чрез участие на държавата в предприятията. Това коментира бившият министър на околната среда Юлиан Попов по повод хипотезата за евентуално държавно участие в сделката за ЧЕЗ.\"В момента България има един доста независим регулаторен орган (КЕВР), на който можем да разчитаме, но е много добре предприятието и регулаторната работа да бъдат отделени, за да може едното да следи другото. Започнем ли да ги свързаме, нещата се оплескват\", изтъкна Попов.По думите му, ЧЕЗ е голяма за българските мащаби фирма, но не и за световните. Информацията, че зад офшорното финансиране наднича руско-грузински инвеститор, би била притеснителна, ако се окаже вярна.\"До този момент, това e излязло във вестник на един чех, който се кара с друг чех. Ние винаги мислим, че ние сме корумпираната страна, държавата, завзета от олигарси и т.н. и всички други са целите в бяло. Чешките милиардери обаче са едно много особено явление, които са окупирали тотално държавата си. Ако един се кара с друг, ние не бива да предполагаме, че това е самата истина. Трябва много да внимаваме с тези техни караници\", предупреди експертът.Според Попов, сделката за ЧЕЗ не застрашавала националната сигурност, защото е свързана с енергийната сигурност на крайния потребител, но \"КЕВР и министъра на енергетиката имат правомощия, в момента в който те сметнат че съществува риск за сигурността на доставките, да се намесят\".Той подчерта, че е време да се престане да се говори за АЕЦ \"Белене\", тъй като свръхпроизводство на енергия е регионален, европейски и глобален проблем заради нарастващата енергийна ефективност и евтината енергия от ВЕИ.", "date": "2018.03.06", "title": "Експерт за ЧЕЗ: Участието на държавата в предприятията не гарантира интересите ни"}
{"url": "https://news.bg/world/shte-sprem-radikalniya-i-opasen-iran-zakani-se-netanyahu.html", "text": "\"Трябва да спрем Иран, ще спрем Иран\". Закани се премиерът на Израел Бенямин Нетаняху по време на реч пред Американско-израелския комитет по обществени въпроси във Вашингтон, информира \"Таймс оф Израел\".Той подчерта, че това е най-важният въпрос за еврейската държава.\"\", продължи той по адрес на Ислямската република.Последният път тук предупредих, че режимът на Иран няма да стане по-умерен и либерален, а ще стане по-радикален и опасен, каза той.\"Бях прав\", добави Нетаняху.Според него Доналд Тръмп \"прави правилните неща\" като заплашва Иран с нови санкции.\"Вярвам, че ще дойде денят, когато този ужасен тиранин ще изчезне от планетата\", атакува Нетаняху Ислямската република.Израелският лидер каза, че с Тръмп искат мир с палестинците.Заклеймявайки палестинските власти за отпускането на средства на терористи в затвора, Нетаняху подчерта, че мирът никога няма да настъпи, \"докато палестинците не спрат да финансират смърт\".\"Инвестирай в мир, инвестирай в живота\", призова той палестинския лидер Махмуд Абас.Министър-председателят на Израел разкри, че през последните години службите са разкрили \"десетки\" опити за атентати по света.Според него при Тръмп има \"красиви израелско-американски отношения\".", "date": "2018.03.06", "title": "Ще спрем радикалния и опасен Иран, закани се Нетаняху"}
{"url": "https://news.bg/bulgaria/babh-ne-znaeli-ima-li-zarazeni-yaytsa-v-targovskata-mrezha.html", "text": "Регионалната агенция по безопасност на храните в Добрич не знае дали в търговската мрежа са попаднали заразени яйца осем дни, след като беше регистрирано огнище на птичи грип във ферма в община Генерал Тошево, съобщава БНР.Първите проби на птиците в животновъдната ферма край Генерал Тошево са взети на 26 февруари, а болестта е потвърдена два дни по-късно. Тогава е преустановено и изнасянето на яйца от обекта.Колко яйца обаче са попаднали в предните дни в търговската мрежа от Агенцията по храните не могат да кажат, като засега предполагат, че нямало големи количества на пазара.Според БНР първите случаи на умрели птици във фермата са били много преди 26 февруари, но продажбата на яйца не е спирала до официалното установяване на заразата на 28 февруари.", "date": "2018.03.06", "title": "БАБХ не знаели има ли заразени яйца в търговската мрежа"}
{"url": "https://news.bg/crime/radev-podpisa-ukaz-za-naznachavaneto-na-gen-dancho-dyakov-za-shef-na-nso.html", "text": "Президентът Румен Радев е подписал указ за назначаването на ген. Данчо Дяков за началник на Националната служба за охрана (НСО), като го е удостоил с висше офицерско звание генерал-майор, съобщават от Президентството. Преди дни правителството даде съгласието си ген.-майор Дяков да бъде назначен на длъжността началник на НСО. Досега той беше съветник на Радев по военната сигурност.Припомняме, в началото на февруари държавният глава освободи предишния началник на НСО генерал-лейтенант Ангел Антонов.", "date": "2018.03.06", "title": "Радев подписа указ за назначаването на ген. Данчо Дяков за шеф на НСО "}
{"url": "https://news.bg/world/rusiya-i-kitay-se-stremyat-kam-futuristichni-orazhiya-preduprezhdavat-v-sasht.html", "text": "Директорът на Агенцията за военното разузнаване на САЩ заяви, че не само Русия, но и Китай се стремят към производството на по-бързи, футуристични оръжия, за да оспорят превъзходството на Вашингтон във военно отношение, съобщава АП.Генерал-лейтенант Робърт Ашли заяви пред Комисията по отбрана в Сената на САЩ, че Китай разработва далекобойни крилати ракети, като някои са способни да достигнат свръхзвукова скорост. Той допълни, че Пекин също работи върху бомбардировач за ядрени мисии, с което Китай също ще има в запас ядрена триада - базирани на сушата междуконтинентални балистични ракети, оборудвани с атомно оръжие стратегически бомбардировачи и изстрелвани от подводници балистични ракети.През миналата седмица руският лидер Владимир Путин разкри нови стратегически оръжия, които според него не могат да бъдат прехванати. Едното от тях е свръхзвуков летателен апарат, който може да лети 20 пъти по-бързо от скоростта на звука и да прави маневри за избягване засичане от противоракетни системи.Според Ашли разработването на подобни оръжия революционизира войната чрез предоставяне на възможността да се нанасят удари по цели много по-бързо, на много по-голямо разстояние и с много по-голяма сила.Генералът изтъкна още, че Китай също така разработва прецизни бойни глави на балистични ракети и свръхзвукови летателни апарати за отговор срещу противоракетни системи за отбрана.В същото време директорът на Националното разузнаване на САЩ Дан Коутс предупреди, че Китай увеличава парите за отбрана, което е заплаха за влиянието на САЩ, информира \"Ройтерс\".Говорейки за световните заплахи, той разкри, че Китай ще похарчи 8 милиарда долара в 68 държави за установяване на геостратегически позиции, не само по икономически и търговски причини, а и за използване на военни обекти.Вчера Китай разкри най-голямото увеличение на парите за отбрана за три години, поставяйки целта от 8,1 на сто тази година.", "date": "2018.03.06", "title": "Русия и Китай се стремят към футуристични оръжия, предупреждават в САЩ"}
{"url": "https://news.bg/crime/izbuhna-pozhar-do-stolichniya-sheraton.html", "text": "Пожар е избухнал непосредствено до столичния хотел \"Балкан\", бившия \"Шератон\", съобщават от пресцентъра на МВР.Сградата е била затворена, като посетителите са евакуирани.Уточнява се, че около 18:45 часа на тел. 112 е подаден сигнал за забелязан дим от покрива на хотела. Незабавно към мястото са изпратени шест пожарни екипа, две автомеханични стълби и аварийно-спасителен екип на столичната пожарна.На място е установено, че задимяването е причинено от аспирацията на ресторант, който се намира непосредствено до сградата на хотела.Към 19:05 часа ситуацията е овладяна, увериха от МВР. Няма пострадали хора.Районът на инцидента можете да следите .", "date": "2018.03.06", "title": "Избухна пожар до столичния Шератон"}
{"url": "https://news.bg/politics/vaprosat-e-reshen-ne-priemat-ostavkata-na-temenuzhka-petkova.html", "text": "Въпросът е решен - оставката на енергийния министър Теменужка Петкова няма да бъде приета и тя остава на поста си. Това обяви вицепремиерът и министър на отбраната Красимир Каракачанов пред БиТиВи. Това решение е било взето на среща при премиера, на която са били повечето министри днес, уточни той.\"Нашето мнение - на \"Обединени патриоти\", е че няма никакво основание да се търси изкупителна жертва, и то човек, който няма никаква вина\", коментира Каракачанов и допълни, че Законът за енергетиката не повелявал министърът на енергетиката да контролира тези неща, както КЕВР (да ги контролира). Минути след това съобщение на Каракачанов, новината беше потвърдена и от Министерския съвет.Петкова подаде оставка, ден след като стана ясно, че \"Инерком\" е избрана за купувач на ЧЕЗ, а Петкова и Гинка Върбакова са познати.\"Най-разумният вариант е държавата да купи 34% от фирмата и да изплаща тези пари впоследствие от дивидента, който ѝ се полага - да не се товари държавата с допълнителни разходи, но все пак да има контролен пакет\", допълни вицепремиерът.  \"Аз лично винаги съм смятал, че държавата нямаше нужда да продава тези ЕРП-та, на много места в Европа те са държавни - например във Франция те се дават на концесия. Има два варианта - или закупуване на контролен пакет, или спешни законодателни промени, според които тези и други сделки да бъдат контролирани от държавата. Без да влизам в \"сценарии\", но ако някой реши да плати 320 млн. евро и след това да прави саботаж, това ще е най-лесно спечелената война\", посочи Каракачанов.", "date": "2018.03.06", "title": "Въпросът е решен - не приемат оставката на Теменужка Петкова"}
{"url": "https://news.bg/world/tramp-se-srina-s-nad-200-mesta-v-klasatsiyata-na-nay-bogatite-izgubil-usd400-mln-za-godina.html", "text": "Доналд Тръмп се срина с повече от 200 места в световната класация на милиардерите. Състоянието на президента на САЩ се сви с повече от 400 милиона долара до 3,1 милиарда долара през последната година, пише \"Гардиън\".Според ежегодната класация на най-богатите хора в света на списание \"Форбс\" през миналата година Тръмп е заемал 544-та позиция, а тази година е на 766-то място. Втора поредна година богатството на американския лидер се топи.Списанието смята, че финансовите загуби на държавния глава са в резултат на скъпата предизборна кампания, промените на пазара на имоти в Ню Йорк и скъпи съдебни дела.В списъка са включени нови 35 милиардери. Списанието е калкулирало, че в момента в света има 2 208 души, които притежават повече от 1 милиард долара.Основателят на \"Амазон\" Джеф Безос е най-богатият човек в света със състоянието си от 112 милиарда долара, измествайки съоснователя на \"Майкрософт\" Бил Гейтс, който е на второ място с 90 милиарда долара.Богатството на Безос е нараснало с 39,2 милиарда долара през последната година. Акциите на компанията почти се удвоиха от 846 долара през март 2017 г. до 1 523 долара вчера.Общо всички милиардери притежават 9,1 трилиона долара.Статията на \"Форбс\" е озаглавена: \"\".", "date": "2018.03.06", "title": "Тръмп се срина с над 200 места в класацията на най-богатите – изгубил $400 млн. за година"}
{"url": "https://news.bg/society/protestite-v-zashtita-na-doktor-ivan-dimitrov-prodalzhavat.html", "text": "В няколко български града отново се проведоха протести в защита на доктор Иван Димитров, съобщава bTV.Трупът на Георги Джевизов - Жоро Плъха беше открит сутринта на 2 март на капака на автомобил пред сградата, където се намира кабинетът на областния управител на Пловдив Здравко Димитров. Д-р Иван Димитров, който е началник на рентгеновото отделение в болницата в Пловдив, беше задържан за убийството на циганина Жоро Джевизов.Арестът му предизвика бурни реакции и протести на различни места в страната. Днес лекарят беше освободен срещу подписка.Тази вечер пловдивчани отново се събраха на протест в защита на Димитров на метри от прокуратурата.Демонстрантите не вярват на позицията на прокуратурата. Те настояват за промяна в законодателството, касаещо неприкосновеността на личната собственост.В Бургас също имаше протест в защита на Димитров. Той започна 18,00 ч. пред Съдебната палата и премина в шествие до сградата на общината. Протестиращите настояват за промени в законодателството.Лекари от Шуменската болница също излязоха на протест с искане за промени в законодателството, които да гарантират сигурността и защитата на българските граждани. Протестиращите изразиха подкрепа за Димитров, но уточнявайки, че не вземат страна по случая и призоваха разследващите бързо да разрешат случая, допълва телевизията.", "date": "2018.03.06", "title": "Протестите в защита на доктор Иван Димитров продължават"}
{"url": "https://news.bg/world/balkanski-darzhavi-s-opit-da-razreshat-sporovete-no-dalech-ot-sporazumeniya.html", "text": "Лидерите на Босна, Хърватия и Сърбия постихнаха съгласие да дадат тласък на инфраструктурни проекти за свързване на страните, но не успяха да разрешат множество спорове по време на първата си тристранна среща за последните 6 г., информира \"Ройтерс\".Съседките се срещнаха в опит да сключат споразумения за границите, сигурността и други проблеми, които подкопават отношенията им от войните през 90-те години на XX век.\"Нашите дискусии никога не са приятни или прости, има много проблеми, които сме наследили\", каза сръбският президент Александър Вучич.\"Днес имаме мир и стабилност и засилване на нашите търговски отношения\", добави той.Един от най-належащите въпроси за разрешаване, по думите му, е да се премахнат големите пречки пред инвеститорите чрез хармозниране на таксите и митата с Босна.Според Вучич това е въпрос на живот и оцеляване за Белград.Хърватия се съгласи да помогне на Босна и Сърбия с плановете им за членство в ЕС.Представители обявиха, че ще продължат да се опитват да разрешат граничните спорове чрез двустранни споразумения.\"\", каза членът на председателството на Босна и Херцеговина Бакир Изетбегович.", "date": "2018.03.06", "title": "Балкански държави с опит да разрешат споровете, но далеч от споразумения"}
{"url": "https://news.bg/bulgaria/pravitelstvoto-izteglya-istanbulskata-konventsiya.html", "text": "Правителството изтегля Истанбулската конвенция, съобщава Нова телевизия, позовавайки се на източници.Това ще стане с ново решение на Министерски съвет.През последните месеци в страната се проведоха множество протести срещу конвенцията, която е с акцент борба с насилието над жени. Но текстът предизвика спорове заради термина \"социален пол\", който според мнозина у нас отваря темата за еднополовите бракове. Българската православна църква не подкрепя ратификацията на Истанбулската конвенция. Мнението на членовете на Светия Синод е, че конвенцията води до духовна смърт.Преди седмица Словакия обяви, че няма да ратифицира конвенцията.", "date": "2018.03.06", "title": "Правителството изтегля Истанбулската конвенция"}
{"url": "https://news.bg/world/petima-v-bolnitsa-v-germaniya-sled-podozritelen-plik.html", "text": "Най-малко петима души бяха приети в болница в Германия, предадоха местни медии.Това се е наложило, след като писмо, съдържащо подозрителен прах, е било получено в германски съд.Инцидентът е станал в град Ринтелн в Долна Саксония. При отварянето на пратката петима сътрудници в съда се оплакали от трудно дишане и състояние на паника.Това е наложило те да бъдат приети в болница. Още 19 сътрудници са били прегледани от лекари.Свидетели разкриват, че в писмото е имало зелен прах. Полицията е отцепила района около съда.", "date": "2018.03.06", "title": "Петима в болница в Германия след подозрителен плик"}
{"url": "https://news.bg/world/pentagonat-rusiya-i-kitay-razrabotvat-sredstva-sreshtu-amerikanski-spatnitsi.html", "text": "Русия и Китай създават средства за борба с американските сателити, включително да разрушат работата им от земята. Това становище беше изразено във вторник по време на изслушването в сенатската комисията по въоръжените сили директорът на дирекция \"Разузнаване\" на американското министерство на отбраната генерал Робърт Ашли.\"Те разбират колко сме зависими от космоса, и те разработват средства за противодействие на това\", каза Робърт Ашли. Той уточни, че става дума за координирана \"атака срещу сателитите\" и \"тяхното заглушаване от земята\".Директорът на националното разузнаване на САЩ Даниел Коутс от своя страна информира сенаторите, че \"Русия и Китай развиват своите разузнавателни, комуникационни и навигационни мрежи в космоса\". \"И двете страни се опитват да развият своите космически оръжия, за да намалят ефективността на въоръжените сили на Съединените щати и съюзниците ни, както и да поставят под съмнение военното предимство на САЩ в космоса\", добави Даниел Коутс.", "date": "2018.03.06", "title": "Пентагонът: Русия и Китай разработват средства срещу американски спътници"}
{"url": "https://news.bg/world/al-kayda-na-voyna-s-frantsiya-v-sahel.html", "text": "Призив мюсюлманите в Магреб да се борят срещу френските военни в Сахел отправи лидерът наАйман аз Зауахири, предаде АП.Експерти по тероризъм отбелязват, че Ал Кайда редовно заплашва Франция. Не може да се определи кога е записано новото обръщение на Айман аз Зауахири.Миналия петък двоен координиран атентат срещу посолството на Франция в Уагадугу и генералния щаб на армията на Буркина Фасо, отне живота на 7 души и рани над 80 души. Девет джихадисти бяха ликдивирани.Около 4000 френски военни са разположени в Сахел. Те подкрепят армиите на Буркина Фасо, Мали, Мавритания, Нигер и Чад в борбата им срещу ислямистки милиции.", "date": "2018.03.06", "title": "Ал Кайда на война с Франция в Сахел"}
{"url": "https://news.bg/world/v-oon-nameknaha-che-rusiya-e-izvarshila-voenni-prestapleniya-v-siriya.html", "text": "Разследващи военни престъпления в Сирия от ООН съобщиха, че руски боен самолет очевидно стои зад бомбардировка над сирийски пазар през ноември 2017 г., при която са загинали 84 души, съобщава АП.Според агенцията атаката изглежда представлява военно престъпление.С откритията си комисията към ООН, която разследва престъпленията по време на конфликта в Сирия, за първи път Русия се посочва като пряко отговорна за цивилни жертви в Сирия.В същия доклад комисията подчертава, че водената от САЩ коалиция срещу ДАЕШ (\"Ислямска държава\") не е проучила мишената и на 20 март 2017 г. при въздушни удари са убити 150 цивилни, укривали се в училище в Северна Сирия.\"Международната коалиция е трябвало да знае естеството на мишената\", се уточнява в доклада и се допълва, че коалицията е нарушила хуманитарното право. Коалицията пое отговорност за удара, отбелязвайки, че мишената е 30 терористи от ДАЕШ, които се е вярвало, че се укриват в сградата.Всички страни имат вина за пълното пренебрегване на правилата на войната, каза председателят на комисията Пауло Пинейро на пресконференция, на която представи доклада. Според него страните са прибегнали до \"изключително цинични методи\" при изпълнението на задачите в сложната война в Сирия.В доклада са описани широкоразпространени нарушения на международното право, включително блокиране на хуманитарна помощ и налагане на обсада като лост за принуждение на цивилните да се \"предадат или да умрат от глад\".Изтъква се, че проправителствени сили са бомбардирали болници и клиники в окупираните от опозицията територии в Северозападна Сирия.Според \"цялата налична информация\" руски самолет е извършил бомбардировката на 13 ноември 2017 г., при която е ударен пазар в близост до къщи и полицейски участък в северната провинция Идлиб. Територията е била под контрола на сирийските бунтовници.Най-малко 84 души са загинали, а 150 са ранени при нападението.Комисията не е намерила доказателства дали Русия умишлено е атакувала пазара, но според разследващите \"тази атака граничи с военно престъпление\", пояснява \"Ройтерс\".Москва отрича да е убивала цивилни.В доклада се посочва още, че сирийските правителствени сили са използвали химически оръжия срещу въоръжени групи в Източна Гута край Дамаск, съобщава \"Ройтерс\".В доклада са включени резултатите от 6-месечно разследване, проведено между 8 юли и 15 януари. Той е базиран на 500 интервюта с жертви и свидетели. Правителството на Сирия никога не е допускало екипа в страната.Междувременно Франция и Великобритания поискаха извънредна среща на Съвета за сигурност на ООН, за да обсъдят провалилото се 30-дневно прекратяване на огъня в Сирия, обявиха дипломати, цитирани от АФП.Разговорите се очаква да се проведат в сряда.", "date": "2018.03.06", "title": "В ООН намекнаха, че Русия е извършила военни престъпления в Сирия"}
{"url": "https://news.bg/world/tramp-vidya-vazmozhen-napredak-v-pregovorite-s-kndr.html", "text": "Президентът на САЩ Доналд Тръмп заяви, че е видял \"възможен напредък\", след като Южна Корея съобщи, че КНДР е готова да проведе преговори с Вашингтон за ядрено разоръжаване и да прекрати ядрените изпитания, докато разговорите текат, информира АП.Възможен напредък е постигнат в разговорите със Северна Корея. За първи път от много години сериозни усилия са положени от всички страни. Светът наблюдава и чака. Може би измамна надежда, но САЩ са готови да продължат във всяка посока, написа Тръмп в \"Туитър\".Република Корея и КНДР също съгласуваха първата среща на върха за повече от десетилетие, която ще се проведе в края на следващия месец.", "date": "2018.03.06", "title": "Тръмп видя „възможен напредък” в преговорите с КНДР"}
{"url": "https://news.bg/crime/zadignaha-kam-160-bona-ot-cheyndzh-byuro-v-pazardzhik.html", "text": "Обменно бюро е било ограбено през миналата нощ в Пазарджик. За кражбата е станало ясно тази сутрин, тъй като крадците са успели да обезвредят СОТ системата, съобщава БНР. Крадците са разбили входната врата, като преди това със специално устройство са обезвредили СОТ и крадците са действали спокойно.Сигналът е подаден тази сутрин от жена-продавач в съседен магазин. Тя забелязала, че вратата на бюрото е отворена.Предполага се, че в неделя, в района около кръговото кръстовище на река Марица, не е имало пешеходци. Все още се изяснява откраднатата сума, но по неофициална информация става дума за около 160 хиляди лева. Вратата на касата е разрязана с ъглошлайф.", "date": "2018.03.06", "title": "Задигнаха към 160 бона от чейндж бюро в Пазарджик"}
{"url": "https://news.bg/world/reytingat-na-makron-pada.html", "text": "Френският президент Емануел Макрон и премиерът Едуард Филип разчитат на все по-малка подкрепа. Това показват резултатите от проучването на общественото мнение, публикувано от агенция \"Ипоп \". Според него, популярността на лидерите на страната пада за втори пореден месец.Президентът Еманюел Макрон се радва на подкрепа само на 44% от анкетираните. Това означава спад с 4 процентни пункта за един месец или с 9 процентни пункта за два месеца. В същото време политиката на държавния глава се оценява негативно от 55% от французите, което е увеличение от 4 процентни пункта.В правилността на икономическата политика на Макрон са убедени само за 45% от французите, а 68% смятат, че той правилно защитава интересите на Франция в чужбина.Действията на премиера Едуард Филип понастоящем се подкрепят от 56% от французите, което показва намаляване на този индекс с 8 процентни пункта. 44% от тази група смятат, че \"управлява добре правителството\" и \"вдъхва доверие\" или намаление от 7 процентни пункта.", "date": "2018.03.06", "title": "Рейтингът на Макрон пада"}
{"url": "https://news.bg/world/vlakova-katastrofa-v-pensilvaniya.html", "text": "Най-малко 8 души са пострадали във влакова катастрофа в Пенсилвания. Един от тях е в болница.Товарен влак с дизелово гориво се сблъска с камион цистерна, превозващ солна киселина. Жителите на околните къщи са евакуирани, съобщават местни медии.Сблъсъкът е станал сутринта в окръг Вашингтон. По данни на пожарникарите цистерната е превозвала над 22 тона 36-процентен разтвор на киселината.В момента на катастрофата във влака е имало двама души.Властите изясняват причините за инцидента.", "date": "2018.03.06", "title": "Влакова катастрофа в Пенсилвания"}
{"url": "https://news.bg/crime/postradalite-ot-rayanear-balgari-kam-italiantsite-se-otnesoha-mnogo-po-dobre.html", "text": "Хората, които бяха блокирани на летището в румънския град Тимишоара, ще се обърнат към Главна дирекция \"Гражданска въздухоплавателна администрация\" (ГД \"ГВА\") за търсене на административно-наказателна отговорност от нискотарифния авиопревозвач Ryanair (\"Райънеър\") за неизпълнение на ангажименти и отговорностите на превозвачите към пасажерите, както и за дискриминационно и унизително отношение на авиокомпанията към българските граждани.Това е една от стъпките за реакция, които са били набелязани по време на инициираната от омбудсмана Мая Манолова среща с потърпевши от злополучния полет Лондон-България преди седмица.Копия от писмото ще бъдат изпратени и до идентичните администрации в Ирландия, където е базирана компанията \"Ryanair\" и до Румъния, на чиято територия бяха свалени нашите сънародници.По време на срещата пострадалите бяха категорични, че към българите е имало подчертано дискриминационно отношение в сравнение с това към италиански граждани, кацнали по-късно на летището в Тимишоара, също с полет на \"Ryanair\". Въпреки това обаче, техният багаж е бил свален веднага, а всички пасажери откарани и настанени в хотел. В същото време за 190-те българи били предоставени едва 10 стаи, в които пренощували 22 души, предимно майки с деца и възрастни, болни хора.Освен към ГД \"ГВА\" всички, които желаят, могат да се обърнат и към Европейския потребителски център, за да подадат и искове за обезщетение за отменен полет. Компенсацията зависи от разстоянието на полета, като в случая от Лондон до Пловдив е 400 евро.Ако обаче авиопревозвачът докаже наличието на извънредни обстоятелства, има право да откаже да плати обезщетение, тъй като причината за отмяната е извън неговия контрол. При всички положения, при подаване на жалба, центровете в България и Ирландия ще направят всичко необходимо, за да защитят правата на пътниците и те да получат обезщетение, увери адвокат. Третата стъпка, която бе обсъдена на срещата, е била подаване на искове от страна на пострадалите за обезщетение за вреди по общия ред до Пловдивския районен съд. И в трите случая гражданите ще бъдат юридически консултирани и подпомогнати безвъзмездно от пловдивското сдружение за правна помощ на потребителите.", "date": "2018.03.06", "title": "Пострадалите от \"Райънеър\" българи: Към италианците се отнесоха много по-добре"}
{"url": "https://news.bg/politics/koga-shte-se-osvobodim-ot-mutrenskoto-robstvo-pitat-ot-vazrazhdane.html", "text": "Преди дни чествахме 140 години от Освобождението на България от Турско робство. А от мафиотското и мутренско робство кога ще се освободим? Това отсече председателят на ПП \"Възраждане\" Костадин Костадинов по време на пресконференция в БТА.Пресконференцията беше първата съвместна такава между движение \"Възраждане\" и Гражданското сдружение \"Военен съюз\", които по-рано днес подписаха споразумение за сътрудничество и подкрепа.По думите на Костадинов основната причина, поради която \"Възраждане\" се събира да работи съвместно с Военния съюз е общата им позиция относно заплахите за бъдещето на България. \"Спасението на отечеството е общо дело\", добави Костадинов. Съдържанието на споразумението предвижда Военният съюз и \"Възраждане\" да си съдействат и сътрудничат по всички обществени въпроси. Съюзът разпознава и подкрепя движението като политическа партия. Към споразумението могат да се включат всички, които имат волята да спасят остатъците от българската държавност, по думите на Костадинов.\"Както казах целта е една - смятаме, че ситуацията в страната е изключително тежка. Може би след 10 години България няма да съществува. България изчерпа основанията за съществуването си\", натърти Костадинов, коментирайки демографските проблеми на обществото ни. Поради това според обединението вече няма повече време за чакане. Това е и причината от движението да организират протест - утре, 7 март, в 11 часа пред Народното събрание. Искането на протестиращите ще бъде само едно - оставка на правителството на премиера Бойко Борисов, защото \"правителството е вредно, некадърно, продажна, неефективно и не обслужва българските интереси.\" Конкретният повод за искането на оставката ще бъде  .Костадинов обясни и че от \"Възраждане\" си имат списък с причините, поради които правителството на Борисов трябва да падне. \"Колкото по-бързо, толкова по-добре, защото сме поставени в ситуация или те нас, или ние тях... или ние ще се стегнем и ще ги свалим, или те ще довършат нас.\"Председателят на \"Възраждане\" обяви и че утре на протеста се очаква да присъстват представители на десетки граждански организации, от които очакват подкрепа. Той прикани и други, на които вече им е писнало да бъдат \"мачкани\", да се присъединят към протестните действия.След зададен въпрос Костадинов отрече да има каквото и да е сътрудничество с опозицията в лицето на БСП и с други парламентарно представени партии. Той обаче не отрече възможността към утрешния протест да се присъединят представители на други партии. \"Ако утре се присъединят представители на други партии, било то парламентарно представени или не, да дойдат. Повтарям, спасението на остатъците от българската държавност не можем да го направим само ние. Трябва обединение\", посочи още Костадинов.На въпрос дали подкрепя България да стане президентска република Костадинов беше категоричен - \"ако президентът е прецедентът Росен Плевнелиев, не ми се мисли\". Той добави, че няма значение каква форма на управление ще имаме, ако ни управляват хора като Росен Плевнелиев, Бойко Борисов и Красимир Каракачанов, било то парламентарна република, президентска република, полупрезидентска република. \"Разсъждаваме прагматично - не сме на ръба, а вече падаме в пропастта и трябва да опънем парашута\", допълни Костадинов.На въпрос кой би предложил за постовете на гореизброените политици, Костадинов се възмути. По думите му има хиляди хора, които обаче са изтласкани в периферията на обществото и на които не им се занимава с политика, те са погнусени, защото политическата система е пълна с измет. Той дори цитира известният писател Радой Ралин: \"Когато си отидат отвратените, остават отвратителните!\"Според Костадинов сега България се намира в същата ситуация, в каквато се намира всяка една държава, в която е избухнала революция - управляват ни опиянени и оядени от власт хора, които си мислят, че ще царуват завинаги, и един ден се събуждат и виждат как народът влиза в домовете им.\"Сега сме по-тоталитарни от комунистическия режим, защото поне той е тоталитарен по идеология. Демокрацията ще я направим ние утре (на протеста - б.р.). Нямаме повече време за губене\", натърти Костадинов и обясни, че движението ще даде поле за изява на всички хора, които искат да изразят политическото си мнение. \"Ние даваме политически дом на свободните хора\", завърши председателят на \"Възраждане\".", "date": "2018.03.06", "title": "Кога ще се освободим от мутренското робство, питат от \"Възраждане\""}
{"url": "https://news.bg/world/vashington-parviyat-shtat-odobril-pravilata-za-neutralnostta-na-internet.html", "text": "Вашингтон е първият американски щат, който одобри правилата за неутралността на интернет, съобщава АП.В края на миналия месец стана ясно, че решението за отмяна на интернет неутралността в САЩ влиза в сила след 60 дни. В средата на декември 2017 г. Федералната комисия за комуникации гласува за отмяна на принципа за равен достъп до интернет за всички в САЩ. Трима републиканци срещу двама демократи гласуваха за отмяна на правилата от ерата на президента Барак Обама, които забраняват на доставчиците на интернет изкуствено да блокират или намаляват интернет трафика.Конгресмени, компании и граждани се заканиха да внесат случая в съда. Десетки организации се очаква да оспорят в съда решението за отмяна. Технологични гиганти като Airbnb, Reddit и Vimeo призоваха комисията да не отменя правилата от 2015 г.Ако не успят да блокират решението чрез законодателство или съдебно решение, промяната ще влезе в сила след 60-дневен срок. То ще се превърне в закон от 23 април 2018 г., обяви губернатор Джей Инсли преди да се подпише под двупартийната мярка, която забранява на доставчиците на интернет да блокират съдържание или да контролират онлайн трафика.Новият закон също изисква от доставчиците на интернет да разкриват информация за управленските си практики, прилагането им и търговските условия.Инсли уточни, че \"щатите имат пълното право да защитят гражданите си\".Няколко щата въведоха подобни мерки тази година в опит да защитят интернет неутралността, но до момента само Орегон и Вашингтон са прокарали законодателство. Но мерките в Орегон не включват налагане на нови мерки на доставчиците на интернет.Повече от 20 щата и Окръг Колумбия се обърнаха към съда през януари, за да спрат действията на комисията. Паралелно демократите са предприели действия в Конгреса.Губернаторите на пет щата - Хавайските острови, Ню Джърси, Ню Йорк, Монтана и Върмонт, се подписаха под документи във връзка с казуса.", "date": "2018.03.06", "title": "Вашингтон - първият щат, одобрил правилата за неутралността на интернет"}
{"url": "https://news.bg/int-politics/naftogaz-pretendirat-za-nepolucheni-20-mlrd-dolara-ot-gazprom.html", "text": "От 2009 г. насам украинската държавна газова компания \"Нафтогаз\" претендира, че не е получила около 20 млрд. долара от \"Газпром\" заради занижената цена на транзита на руския газ. Това подчерта търговският директор на \"Нафтогаз\" Юрий Витренко.\"Цената на транзита през територията на Украйна е занижена около два пъти. Сега ще се опитаме да го докажем\", подчерта Витренко, цитиран от УНИАН.Миналата седмица той коментира, че в скоро време \"Нафтогаз\" ще изпрати писмо на \"Газпром\" с предложение за преразглеждане на тарифата за транзита на газ. В случай на несъгласие украинската компания може да се обърне към Стокхолмския арбитраж.\"Нафтогаз\" вече се обърна към Стокхолмския арбитраж да преразгледа тарифата за транзита, като се започне от 2010 г. Арбитражът не удовлетвори претенциите на украинската компания. От \"Нафтогаз\" заявиха, че това е станало \"заради несъответствието им с формалните изисквания\". \"Нафтогаз\" възнамерява да подготви ново писмо, което да отговаря на всички формалности.Миналата седмица Стокхолмският арбитраж се произнесе по спора между \"Газпром\" и \"Нафтогаз\" относно договора за транзит на газ.Съдът се произнесе в полза на \"Нафтогаз\", като задължи \"Газпром\" да изплати компенсации в размер на 4,637 млрд. долара на украинската компания за недостига на транзитирания газ през Украйна. Предвид по-ранните присъди в полза на \"Газпром\", руската компания трябва да плати на украинската 2,56 млрд. долара.\"Газпром\" отхвърли тази присъда, като я определи като \"асиметрична\" и реши да разтрогне договора с \"Нафтогаз\" чрез арбитраж.", "date": "2018.03.06", "title": "\"Нафтогаз\" претендират за неполучени 20 млрд. долара от \"Газпром\""}
{"url": "https://news.bg/crime/voevodite-imat-gotovi-tekstove-za-zakona-za-neizbezhnata-otbrana-v-nk.html", "text": "Нови текстове за закона за неизбежната отбрана в Наказателният кодекс ще предложат от ВМРО на партньорите си в \"Обединени патриоти\". Това заяви в позицията си председателят на ВМРО - Българско национално движение и заместник-председател на ПГ \"Обединени патриоти\" Искрен Веселинов в публикация в социалната мрежа Фейсбук.Кауза на ВМРО от години е разширяването на института неизбежна отбрана. Според воеводите това е приоритет и на другите две партии от коалицията.В официална позиция от ВМРО изтъкват, че случаят с д-р Димитров, който уби Жоро Плъха в опит да защити собствеността си, е пример, че моментът да се настоява за твърдост е настъпил.От ВМРО работили с експерти в областта на наказателното право. Има готови текстове, които при съгласие от страна на коалиционните партньори в ОП могат да бъдат внесени.Припомняме, на брифинг на пловдивската прокуратура стана ясно, че е от убийството. Той е бил сам в жилището, а кръдецът е влязл в гаража му. Лекарят го е наблюдавал около 30 мин. Д-р Димитров не се е обадил на полицията и е оппитал да изхвърли оръжието ид а прикрие всички следи.Припомняме, трупът на  на капака на автомобил пред сградата, където се намира кабинетът на областният управител на Пловдив Здравко Димитров. Д-р Иван Димитров, който е началник на рентгеновото отделение в болницата в Пловдив, беше задържан за . Арестът му предизвика бурни реакции и протести на различни места в страната. Стотици жители на  пред сградата на Второ РУ в знак на протест срещу ареста на доктор Иван Димитров. Впоследствие втори път . тя бяха подкрепени от съмишленици в Стара Загора и София.  в подкрепа на Иван Димитров. ", "date": "2018.03.06", "title": "Воеводите имат готови текстове за закона за неизбежната отбрана в НК"}
{"url": "https://news.bg/politics/simeonov-obsadi-s-reformatorite-promeni-v-zakona-za-energetikata.html", "text": "Вицепремиерът Валери Симеонов обсъди с представители на реформаторския блок промени в Закона за енергетиката, които разширяват и дават правомощия на  продажбата на дялове в ключови за българската енергетика предприятия. На срещата присъстваха председателят на СДС Божидар Лукарски, както и Петър Москов и Димитър Бъчваров от Националния съвет на РБ.Законопроектът за изменение и допълнение на Закона за енергетиката, които бяха предложени и обсъдени на срещата, са мотивирани от обществените очаквания относно .От своя страна Симеонов се ангажира да обсъди проекта на коалиционен съвет на ОП. Ако бъде постигнат консенсус, законопроектът ще бъде представен на коалиционния съвет на управляващата коалиция.", "date": "2018.03.06", "title": "Симеонов обсъди с реформаторите промени в закона за енергетиката"}
{"url": "https://news.bg/politics/bsp-atakuva-privatizatsiyata-na-chez-s-tri-signala.html", "text": "ОТ БСП настояват да се провери произходът на средствата, с които \"Инерком\" кандидатства за купуването на ЧЕЗ.Зам.-председателят на ПГ на \"БСП за България\" Крум Зарков внесе три сигнала за приватизацията на ЧЕЗ в прокуратурата.Да се провери и сделката по приватизацията на ЧЕЗ, която се е състояла в два етапа, през 2004 и 2012 г.Според Зарков продажбата на 33% от дружеството от правителството на Бойко Борисов се случва в нарушение на стратегически документи на държавата. \"Нарушени са два документа и основно Стратегията за приватизация на ЕРП, където ясно е записано, че страната ни трябва да запази поне 33% от тях, за да може да знае, какво се случва там\", коментира Зарков.Левицата настоява да се провери законосъобразността на двете сделки. \"Искаме отговор на въпроса - какво се е случило с досъдебно производство, което прокуратурата е образувала през 2013 г. срещу неизвестен извършител, служител на ЧЕЗ - България.Той е бил разследван за недостатъчно грижи при управлението и стопанисването на дружеството, което е довело до големи щети\", заяви още Крум Зарков.Припомняме, на 22 февруари 2018 г. стана ясно, че чешката ЧЕЗ е одобрила . Последва скандал, който предизвика министърът на енергетиката , защото познава собственикът на фирмата Гинка Върбакова.Още същия ден  по отношение на сделката и по-точно спрямо това дали купувачът има опит и може да осигури поддръжката на ЕРП на една трета от България. След това скандалът около продажбадата на ЧЕЗ доби не само вихрени в България размери, но и  Лично министър председателят се ангажира със случая и на среща с купувача на ЧЕЗ Гинка Върбакова в Министерски съвет премиерът . На брифинг след срещата Върбакова, обясни, че е склонна да допусне държавата в сделката за ЧЕЗ. Министърът на финансите .От БСП обявиха, че  за спиране на сделката и поискаха държавата да си върне контрола в енергетиката. Според социалистите зад  и поискаха намеса на контролните органи.От интервю на Гинка Върбакова обаче стана ясно, че  (КЕВР).  от шефа на Комисията Иван Иванов.Едновременно с това скандалът достигна и в Чехия, като изданието Lidové noviny започна собствено разследване. То излезе с информацията, че , въпреки че според предишна публикация половината от сделката  На извънредното заседание на комисиите в Народното събрание от , че банката възнамерява да финансира сделката.Лично премиерът на Чехия Бабиш се е ангажирал пред Борисов да предаде документите от проверката на ЧЕЗ. Самият чешки премиер обаче коментира пред родното издание, че . ", "date": "2018.03.06", "title": "БСП атакува приватизацията на ЧЕЗ с три сигнала"}
{"url": "https://news.bg/int-politics/velikobritaniya-otgovarya-reshitelno-na-rusiya-ako-e-otrovila-sergey-skripal.html", "text": "Великобритания ще отговори решително, ако се докаже, че Русия е замесена в инцидента, при който бивш руски двоен агент се намира в критично състояние в британска болница, като най-вероятно е бил отровен. Това се зарече външният министър на Великобритания Борис Джонсън, съобщава \"Ройтерс\".\"Има много спекулации за смущаващия инцидент в Солсбъри, където 66-годишен мъж, Сергей Скрипал, и 33-годишната му дъщеря Юлия бяха открити в безсъзнание\", изтъкна Борис Джонсън пред британския парламент.\"Въпреки че би било погрешно да отсъждаме преди заключението на разследването, мога да уверя парламента, че ако се появят доказателства, които предполагат отговорност на държава, тогава правителството на нейно величество ще отговори адекватно и решително\", зарече се британският първи дипломат.Борис Джонсън подчерта, че на Русия могат да бъдат наложи още санкции, ако подозренията, че е замесена в отравянето на бившия руски шпионин, се окажат верни.\"Принудени сме отново да се вгледаме в режима на санкции и другите мерки, които можем да предприемем\", изтъкна още Борис Джонсън.", "date": "2018.03.06", "title": "Великобритания отговаря решително на Русия, ако е отровила Сергей Скрипал"}
{"url": "https://news.bg/politics/pavlova-stanala-zhertva-na-falshivi-novini.html", "text": "В последните 3 дни министърът за Българското председателство на Съвета на ЕС Лиляна Павлова е станала жертва на фалшиви новини. По адрес на Павлова имало поредица от изфабрикувани твърдения и цитати, които тя не изричала, от места, на които тя не е била. За това информират в писмо до медиите от Министерството на Българското председателство на Съвета на ЕС.Павлова никога не казвала: \"Работят в чужбина, защото са алчни, заплатите в България не са лоши!\" Тези думи били сложени в устата на министъра от група сайтове с неясна собственост и без фактология и конкретика.По този повод Павлова излезе с официална позиция. По думите ѝ тя никога не е и не би направила „такова омерзително изказване, още по-малко по адрес на мои сънародници\". Павлова научила за изказванията си от социалните мрежи.\"Знам, че житейският избор на всеки един от българите да напуснат страната в името на по-доброто бъдеще на децата им е труден и е достоен за уважение. Историята на всеки един от тези българи е низ от перипетии и трудни решения. Убедена съм, че всеки един от тях заслужава добро заплащане, сигурност и уважение където и да се намира по света\", обяснява Павлова.Поради това и усилията на министъра били насочени към това да се подобрят условията на живот, труд и заплащане у нас, както и да се премахнат двойните стандарти и българите да имат правата и самочувствието на европейци. \"Искам българите да остават в родината си, а тези навън - да се завръщат у дома. Искам сигурно бъдеще за децата ни.\"От министерството обръщат внимание, че всички изказвания на Павлова са публични и в голяма степен анонсирани и отразявани чрез прессъобщения, чрез сайтовете на министерството, на председателството и в социалните мрежи.", "date": "2018.03.06", "title": "Павлова станала жертва на фалшиви новини"}
{"url": "https://news.bg/world/kyurdski-militsii-v-siriya-prehvarlyat-boytsi-ot-fronta-sreshtu-islyamska-darzhava-v-afrin.html", "text": "Кюрдски милиции в Сирия са прехвърлили 1 700 бойци от фронтовете срещу ДАЕШ (\"Ислямска държава\") в района на Африн, за да помогнат на останалите кюрди за спиране на турската офанзива в северозападния регион.Това съобщи пред \"Ройтерс\" Абу Омар ал Едилби, говорител на милициите, които се борят срещу ДАЕШ в Източна Сирия като част от подкрепяните от САЩ Сирийски демократични сили.Изпратихме 1 700 бойци за защита на Африн от тероризма, разкри говорителят.Той добави, че 700 бойци вече са разположени в Африн.", "date": "2018.03.06", "title": "Кюрдски милиции в Сирия прехвърлят бойци от фронта срещу „Ислямска държава” в Африн"}
{"url": "https://news.bg/world/v-avstraliya-otkriha-nay-staroto-pismo-v-butilka.html", "text": "Най-старото писмо в бутилка е открито на плаж в Западна Австралия от двойка, пише \"Гардиън\".Тоня Илман открила  в близост до остров Уедж през януари 2018 г.Съпругът й Ким Илман заявил пред австралийското издание на \"Гардиън\", че първоначално Тоня е смятала бутилката за боклук, но в крайна сметка я взела, защото е била различна и пасвала за лавицата с книгите в дома им. Впоследствие тя открила писмо на немски език с дата 12 юни 1886 г. Автентичността е потвърдена от Западния австралийски музей.Бутилката е била хвърлена от германския кораб \"Паула\" през 1886 г., който е прекосил Индийския океан, на 950 километра от австралийското крайбрежие, според Рос Андерсън, куратор в областта на морската археология към музея.В този период германските кораби провеждали 69-годишен експеримент, който е включвал хвърляне на хиляди бутилки в океана за проследяване на теченията. До момента са открити 662 съобщения. Последното откритие е 1934 г.На всяко съобщение има координатите на кораба, датата и името на кораба, което е помогнало на Андерсън да потвърди съобщението в бутилката.Предишният рекорд за най-старо писмо в бутилка е 108 г.", "date": "2018.03.06", "title": "В Австралия откриха най-старото писмо в бутилка"}
{"url": "https://news.bg/crime/borisov-iska-rumaniya-da-reshi-problemite-s-opashkite-na-dunav-most.html", "text": "Бърза намеса на Румъния в решаването на проблема с опашките на ГКПП-Русе, иска премиерът Бойко Борисов.В телефонен разговор между министър-председателя Борисов и румънския му колега Виорика Дънчила, премиерът на Румъния пое ангажимент лично да провери системата за вход и изход в страната. Ще бъдат проверени и възможностите за подобряване на организацията и състоянието на цялата инфраструктура, касаеща трафика от румънска страна. Дънчила обеща незабавни действия за облекчаване на трафика през граничния пункт.Сред темите на разговора беше й и развитието и изграждането на транспортните инфраструктурни проекти в региона. Сред тях са коридорите № 4 и № 9, пристанищната свързаност и Дунавската стратегия.В разговора на високо ниво беше подчертано, че подобни проекти ще доведат до преки бизнес контакти и повече работни места в държавите от тази част на континента. Единодушни бяха двамата премиери, че регионалните проекти са изключително важни и са в полза не само на Балканите, но и на целия ЕС.Покана за участие съвместно правителствено заседание получи премиерът Борисов от румънския си колега.Датата за провеждането на заседанието е в процес на обсъждане.Дънчила и Борисов отбелязаха положителните резултати от проведените четиристранни срещи на високо ниво между България, Румъния, Сърбия и Гърция. Виорика Дънчила поздрави българския министър-председател за успешното водене на председателството на Съвета на ЕС, като отличи приоритетната тема за приобщаване на страните от Западните Балкани.", "date": "2018.03.06", "title": "Борисов иска Румъния да реши проблемите с опашките на Дунав мост"}
{"url": "https://news.bg/disasters/ruski-samolet-an-26-se-razbi-v-siriya-39-zaginali.html", "text": "При кацане на сирийското военно летище Хмеймим се е разбил руски транспортен самолет Ан-26.По предварителни данни на борда на самолета са се намирали 33 руски военнослужещи и 6 членове на екипажа, като всички са загинали, съобщават от руското военно министерство, цитирани от руските медии.\"Около 15 часа московско време (14 часа българско) при заход за кацане на летището в Хмеймим се разби руски товарен самолет Ан-26. По предварителни данни, на борда на самолета са се намирали 33 пътници и 6 членове на екипажа. Всички са загинали\", се посочва в съобщението.Самолетът се е ударил в земята, като не успял да долети около 500 метра до пистата.От руското военно министерство са посочили, че причината за катастрофата вероятно е техническа неизправност, като по машината не е стреляно. Хмеймим е руска военновъздушна база на Русия, която се намира на средиземноморското крайбрежие. ", "date": "2018.03.06", "title": "Руски самолет Ан-26 се разби в Сирия, 39 загинали"}
{"url": "https://news.bg/crime/dvama-zaginaha-v-katastrofa-mezhdu-dzhip-i-uchilishten-avtobus.html", "text": "Тежка катастрофа е станала на пътя между Варна и Добрич. Джип и училищен автобус са се блъснали.Има две жертви. Според първоначалната информация 43-годишният водач на джип \"Шевролет\" от Добрич, по време на движението си, навлиза в лентата за насрещно движение и се блъска челно в автобуса, който към момента на катастрофата не е превозвал деца и е бил празен.Двама души от джипа са загинали при инцидента - водачът и неговата спътница (73 г. от силистренското с. Калипетрово). Временно е затворен за преминаване участъка между селата Любен Каравелово и Зорница.", "date": "2018.03.06", "title": "Двама загинаха в катастрофа между джип и училищен автобус"}
{"url": "https://news.bg/crime/zadarzhaha-chetirima-iznasilili-zhena-v-stolichna-krachma.html", "text": "Четиримата мъже бяха задържани от прокуратурата за изнасилване на жена в столицата. Под надзора на Софийска районна прокуратура се води производство срещу Йордан Иванов, Ивайло Ценов, Илиян Кръстанов и Атанас Мечев.Те са арестувани заради това, че призори на 4 март в обособено помещение на приземния етаж в механа \"Воеводска среща\" изнасилили жена. Те я принудили със сила и заплахи.Заради високата обществена опасност на деянието четиримата за арестувани с мярка за до 72 часа. Те ще бъдат приведени с сградата на СРС на 8 март.Предстои прокуратурата да поиска постоянния им арест.", "date": "2018.03.06", "title": "Задържаха четирима, изнасилили жена в столична кръчма"}
{"url": "https://news.bg/politics/petkova-posavetva-bsp-da-prochetat-strategiyata-za-privatizatsiya-na-erp-ta.html", "text": "Министърът на енергетиката в оставка Теменужка Петкова посъветва колегите си от БСП да видят стратегията за приватизация на ЕРП-та. Съветът беше отправен по отношение на темата с продажбата на 33% от ЧЕЗ по време на правителството на Бойко Борисов през 2012 г.Коментарът министър Петкова направи преди участието си в заседанието на ресорната комисия по енергетиката, която обсъжда промени в Закона с енергетиката. Малко преди това от  преди години.Министър Петкова попита колегите си от БСП защо 33%, а не 34%. Тя коментира, че в стратегията е записано, че държавата ще продаде 67%, а останалите 33% държавата се ангажира да ги продаде в кратък срок и попита защо точно 33%, а не 34%.Теменужка Петкова припомни, че компанията купувач публично е оповестила, че в средата на тази седмица тези разговори ще започнат и се надяват до края на седмицата да приключат. \"Г-жа Върбакова пое ангажимент да проведе разговор с продавача, тъй като сделката все още не е финализирана. От страна на българската компания беше изразена воля да се даде възможност държавата да влезе в тази сделка, така че тя да има контролно участие. Оттук нататък всичко зависи от самия продавач.\" На въпрос, свързан с опасенията, че ще платим за нещо повече отколкото струва, министър Петкова коментира: \"Не знам как е направена тази оценка. Както всяка една стока - нейната цена се определя от търсенето и предлагането. Ако има съответно купувач, който е склонен да даде цената, която продавачът иска, то тогава това е пазарната цена\".\"Много по-важно е да се върнем назад във времето - 2003 г. със специална стратегия на правителството, приета и от НС - как да се приватизират електроразпределителните предприятия\", коментира Петкова. Тя припомни, че съображенията тогава са, че присъствайки в тези предприятия - държавата възпрепятства инвестициите в тях.Иван Иванов, председател на КЕВР припомни, че комисията не може да проверява финансовото състояние на дружеството купувач преди едно дружество да е лицензиант.", "date": "2018.03.06", "title": "Петкова посъветва БСП да прочетат стратегията за приватизация на ЕРП-та"}
{"url": "https://news.bg/crime/doktor-dimitrov-izpraznil-tseliya-palnitel.html", "text": "В момента явно е удобно прокуратурата да е виновна за всичко, заяви окръжният прокурор на Пловдив Румен Попов.По думите му тиражираната по медиите информация и изказванията в последните дни не са факти. \"Твърдеше се, че крадецът е влязъл в дома на обвиняемия, че със него имало съучастник, че съпругата и децата били в жилището\", изтъкна Попов. Това обаче не било вярно.Жената и децата на доктор Димитров изобщо не живеели на адреса и в апартамента бил само докторът. Съпругата и децата живеели в село Крумово. \"Не е имало какъвто и да било съучастник на крадеца\", категорична е прокуратурата, позовавайки се на факти.Тази информация беше изнесена на брифинг в Пловдив от окръжния прокурор Румен Попов, заместниците му Галина Андреева - Минчева и Галин Гавраилов, както и от наблюдаващия прокурор Георги Пенев.За времето от сутринта на 2 март досега са извършени множество процесуално-следствени действия, огледи на местопроизшествие и разпити на свидетели, информира прокуратурата. Назначени са съдебно-медицински, биологична, химическа експертизи и ДНК експертиза.Опитът за кражба се е случил в гаража в двора на кооперацията.Поне около 30 мин. д-р Димитров е наблюдавал случващото се преди да излезе. \"Извършването на подготовката на кражбата е наблюдавана от доктора, без да съобщи на никой\", обясниха от прокуратурата. Впоследствие той с незаконния пистолет излиза. Произвел е един предупредителен изстрел, а след това е стреля по Жоро Плъха. Многократно била променяна версията от страна на доктора какво е хвърлял убитият по него.На три пъти е променена версията, уточниха от прокуратурата - един път метална тръба, после е казано, че е замерен с табела, а третата версия на доктора е, че е замерен с нож. Впоследствие е станало ясно, че ножът не е бил собственост на крадеца, а е взет от апартамента, той бил измит.Д-р Димитров е стрелял до \"изпразване на целия пълнител на Валтера\", обясни прокурор Попов. Изстрелът е произведен отгоре надолу и е попаднал напред, обясниха от прокуратурата. Една е огнестрелната рана в тялото на убития.След стрелбата д-р Иванов се обадил на свои приятел и го помолил за помощ. Той поискал от приятеля си да му помогне при заличаването дотолкова до колкото е възможно на следите на местопрестъпление. Събирали се гилзи и измиване на кръвта. Иван Димитров помолил друг свои приятел да укрие и изхвърли пистолета. Има видеозапис, на който се виждат действията на обвиняемия след стрелбата, казаха от прокуратурата. Когато лелята на обвиняемия слязла долу и разбрала за случилото се, тя заедно с приятеля на д-р Димитров изрично го молили да се обади на 112, но той категорично отказал.След намирането на трупа без каквото и да било съдействие се стига до доктора, информираха от прокуратурата. Окръжният прокурор на Пловдив е категоричен, че прокуратурата не е длъжна да дава мигновени брифинги. Докторът, които сега е национален герои, е опитал да се укрие. Това обясни прокурор Георги Пенев. Повдигнатите му обвинения са по Чл. 117 - защото превишил неизбежна отбрана и Чл. 339 - незаконно притежание на оръжие и патрони. На сутринта след убийството двама душени са били молени от д-р Димитров да изтрият наличните записи от видеокамери на притежавани от тях в близост обекти.Ще бъде изменена мярката от \"задържане под стражата\" в \"подписка\". Тези решения не са взети под натиск от протестите, отсече Пенев.Фактите сочат, че докторът и крадеца не са се познавали. Стрелбата е станала от упор. Експертизата може да каже дали се е самонаранил докторът. Жоро Плъха е починал заради кръвозагуба вследствие на огнестрелната рана. След като бил прострелян мъжът пробягал 110 м., за да се скрие зад колата, до която по-късно е издъхнал.Опитът за кражба е станал на вратата на гаража. Изстрелите и следите от биологичен материал сочат, че сблъсъкът е станал на улицата. По думите на прокурора апартаментът се намирал през улицата на втория етаж на сградата. Освен това д-р Иванов и приятелят му два часа са обикаляли района, за да търсят Плъха. От момента, в който му е повдигнато обвинение Иван Димитров е потвърдил тази фактология, обясниха от прокуратурата. Изстрелите са били 4 като само един е попаднал в тялото на загиналия.От соя страна след като беше освободен от ареста д-р Иванов каза пред bTV, че не е убиец.Не съм убиец, трябваше или аз, или той, така медикът коментира ситуацията. Д-р Димитров обясни, че е бил наръган на две места в крака.Припомняме, трупът на  на капака на автомобил пред сградата, където се намира кабинетът на областният управител на Пловдив Здравко Димитров. Д-р Иван Димитров, който е началник на рентгеновото отделение в болницата в Пловдив,  беше задържан за . Арестът му предизвика бурни реакции и протести на различни места в страната. Стотици жители на  пред сградата на Второ РУ в знак на протест срещу ареста на доктор Иван Димитров. Впоследствие втори път . тя бяха подкрепени от съмишленици в Стара Загора и София.  в подкрепа на Иван Димитров. ", "date": "2018.03.06", "title": "Доктор Димитров изпразнил целия пълнител"}
{"url": "https://news.bg/world/65-dushi-poluchiha-dozhivoten-zatvor-za-opita-za-prevrat-v-turtsiya.html", "text": "Турски съд в Анкара наложи доживотен затвор на 65 бивши военнослужещи за действията им в командването на ВМС на Турция по време на неуспешния опит за преврат през юли 2016 г., информира Анадолската агенция.Двама контраадмирали са сред осъдените за \"нарушаване на конституционния ред\". 47 от осъдените получиха утежнени доживотни присъди.При опита за преврат на 15 юли 2016 г. загинаха 250 души, а близо 2 200 пострадаха.", "date": "2018.03.06", "title": "65 души получиха доживотен затвор за опита за преврат в Турция"}
{"url": "https://news.bg/tech/spacex-izvedoha-v-orbita-nay-golemiya-si-satelit-dosega.html", "text": "От компанията SpaceX обявиха, че 50-тото изстрелване на тяхната ракета Falcon 9 е било успешно.Ракетата е отвела сателита Hispasat 30W-6 в геостационарна орбита. Сателитът е на испанска компания, в която испанското правителство има дял.SpaceX, чийто шеф е милиардерът иноватор Илън Мъск, осъществи най-големия си полезен товар в Космоса досега, който е в размер на шест тона, от космодрума Кейп Канаверал в американския щат Флорида.Размерът на сателита е сравним с градски автобус, посочи Мъск в \"Туитър\".Въпреки че първата фаза на Falcon 9 е повторно използваема, инженерите са решили да не я възстановяват заради лошото време в Атлантическия океан, където ще се приземи, изтъкват от компанията.", "date": "2018.03.06", "title": "SpaceX изведоха в орбита най-големия си сателит досега "}
{"url": "https://news.bg/society/dvama-postradali-sled-udar-na-gradski-avtobus-i-kola-vav-varna.html", "text": "Автобус от градския транспорт във Варна и лек автомобил се удариха снощи, съобщи bTV.Инцидентът станал около 20.30 часа на булевард \"Сливница\" в областния град.Вследствие на удара са пострадали двама души - кондукторът в рейса и пътник от лекия автомобил. Те са отведени в здравно заведение за преглед.По първоначална информация автобусът е предизвикал произшествието. Рейсът направил ляв завой, отнемайки предимството на леката кола. Версията обаче все още се уточнява.Работата по случая продължава.", "date": "2018.03.06", "title": "Двама пострадали след удар на градски автобус и кола във Варна"}
{"url": "https://news.bg/world/41-ot-makedontsite-razglezhdat-gartsiya-kato-priyatelska-strana.html", "text": "Мнозинството граждани на Македония подкрепят усилията на премиера Зоран Заев по отношение разрешаване на спора за името с Гърция. 63 на сто от респондентите подкрепят действията му.Информацията съобщава Македонската информационна агенция, която се позовава на социологическо изследване на Международния институт за Близкия изток и изследвания на Балканите в Любляна.11% от анкетираните не подкрепят разрешаване на спора за името, докато 26 на сто - нямат мнение.По-голямата част от македонците разглеждат Гърция като приятелска страна. Запитани дали възприемат Гърция като приятелска държава, 41 на сто отговорят положително, 33% - негативно, а 26 на сто нямат мнение.59% положително оценяват работата на правителството на Заев, 25 на сто не са доволни, а 16% нямат мнение.57 процента от анкетираните подкрепят закон за използването на албанския език, докато 24% споделят негативно мнение.66% от македонците са оптимисти за бъдещето, а 24% са с негативно виждане.Мнозинството (83%) подкрепят членство в ЕС. 71% от анкетираните подкрепят членство и в НАТО.Едва 14% говорят положително за работата на президента на страната Георге Иванов, а 70% са на противоположното мнение.Социологическото проучване е проведено в периода 19-28 февруари и в извадката са участвали 988 души.", "date": "2018.03.06", "title": "41% от македонците разглеждат Гърция като приятелска страна "}
{"url": "https://news.bg/world/preimenuvat-srabskata-pravoslavna-tsarkva.html", "text": "Официалното име на Сръбската православна църква ще бъде преименувано на Сръбска православна църква - Печка патриаршия, съобщава B92, позовавайки се на белградския всекидневник Vecernje Novosti.В материала на изданието се пояснява, че процедурата по избор на патриарх ще бъде опростена. Главата на църквата ще бъде избиран с тайно гласуване, като ще са необходими 2/3 от гласовете на епископите.Най-важната промяна е предложението за нов устав на църквата.Работата по промените започна през 2012 г. Специална комисия проучи устава.Промяната на името е свързана с желанието за укрепване на връзката с историческия център в Печка патриаршия, а също така с Косово и Метохия като важна част от юрисдикцията.", "date": "2018.03.06", "title": "Преименуват Сръбската православна църква"}
{"url": "https://news.bg/crime/velevi-prebili-do-smart-dyadoto-za-da-zapazyat-detsata-si.html", "text": "Софийският апелативен съд остави за постоянно в ареста Мария и Свилен Вълеви пребили до смърт 86-годишния баща на Мария, съобщи БНР. Съдът изгони Мария Велева след като тя прекъсна многократно съдията. Тя беше изведена от съдебната зала, за да не възпрепятства процеса.Мария защити мъжа си за извършеното. Достойна била постъпката на партньора й, спрял по този начин дядото. Не възрастния мъж, а семейството било жертвата, настоя Велева. Мъжът на Велева обясни пред съда, че жена му не е съпричастна към престъплението и трябва да бъде освободена. По думите му тя не знаела за убийството. Съдът обаче не прие това твърдение за вярно. Исках просто да го набия, заяви Свилен пред журналисти. Той ме обиди. И след това заплаши, че ще ни разпродаде децата, обясни Велев. \"Просто се сдърпахме и го ударих. Исках просто да го набия, ама стана фал. С арматурно желязо. Просто го извлачих на едно балконче... Първо ме обиди с думи, които сега не мога да ги кажа, и след това заплаши, че ще ми разпродаде децата. Точно това му бяха думите\", обясни Свилен Велев пред медии.Апелативният съд разкритикува и институциите допуснали въпреки многото сигнали ситуацията да ескалира.Припомняме, преди няколко седмици стана известен случай със семейство от столичния квартал \"Люлин\", което напълно изолирало трите си дъщери. Те са на 14, 15 и 19 години и са били държани под ключ, не са посещавали училища. Случаят стана известен покрай сигнала на дядото на децата - Стефан Янев, на 86 години, който обаче дни след това бе открит пребит до смърт. Трите момичетата са под закрила в социални институции.", "date": "2018.03.06", "title": "Велеви пребили до смърт дядото, за да запазят децата си"}
{"url": "https://news.bg/int-politics/severna-koreya-proizvezhda-plutoniy.html", "text": "Ядреният реактор на Северна Корея наскоро е показал признаци на експлоатация, съобщава сайтът 38 North, който наблюдава случващото се в Северна Корея.Възобновената активност около реактора в ядрения научноизследователски център Йонбьон показва, че Пхенян е възобновил производството на плутоний, който той използва за разработването на ядрени оръжия.Според 38 North наблюдаван е бил стълб от пара, излизаща от реактора, което е било заснето от търговски сателити и което показва, че реакторът работи.Обаче липсата на заустване на охлаждаща вода край реката може да означава, че стълбът дим не е свързан с работа на реактора, но експертите на 38 North смятат, че е по-вероятно отходната тръба да е била продължена до реката.\"Наличието на топене на леда в реката подкрепя заключението, че реакторът действително функционира и че отходната тръба е била удължена\", се изтъква в информацията.\"Ако реакторът отново работи, както сочат доказателствата, това означава, че Северна Корея е възобновила производството на плутоний, вероятно заради програмата си за ядрени оръжия\", заключават експертите на 38 North.", "date": "2018.03.06", "title": "Северна Корея произвежда плутоний"}
{"url": "https://news.bg/crime/zadignaha-okolo-18-hil-lv-i-70-grama-zlato-ot-baba-v-shumensko.html", "text": " Неизвестен извършител обра възрастна жена от село Кочово, община Велики Преслав, съобщи Областната дирекция на МВР в Шумен.В периода от 18 часа на 4 март до 8.30 часа на 5 март от дома на пенсионерката са задигнати 11 900 лева, 3 000 евро и около 70 грама златни накити. Крадецът или крадците задигнали и златна монета от дома на жената.След подаден сигнал на място са изпратени екипи на полицията, които извършили оглед на мястото на престъплението. Образувано е досъдебно производство, работата по случая продължава.", "date": "2018.03.06", "title": "Задигнаха около 18 хил. лв. и 70 грама злато от баба в Шуменско"}
{"url": "https://news.bg/your-voice/podmyanata-na-istoricheskata-stoynost-na-3-mart-razedinyava-naroda-ni.html", "text": "Като принос-глас в дискусията за честването на Националния презник 3 мрат, публикуваме позицията на столичния общински съветник Симеон Славчев. Текстът е без редакторска намеса.На тържествата и честването на 3 март - 140 години от Освобождението на България станахме свидетели на поредната политическа интрига и подмяна на историческата стойност на националния ни празник. Обидата на руския патриарх Кирил от риториката на управляващите, неуважението на политици, отсъствието на премиера на България и управляващите от официалните тържества показаха липса на политическа памет и са поредното доказателство за подмяна на ценности, и опит да се разедини нацията.Категорично се противопоставям на този опит да се подмени и пренапише българската история. Това е тотално разделяне на българското общество от така нареченият политически елит, който днес управлява България.3-ти март е денят, който трябва да обедини всички български граждани, така както са били обединени преди 140 години нашите предци, благодарение на които днес живеем в независима и свободна България. 3-ти март е една от най-важните ни исторически дати, защото подписването на Санстефанския мирен договор слага началото на Третата българска държава и то след пет века османско владичество в България.И тук трябва винаги да помним написаното с кървави букви в българската история, че до подписването на Санстефанския мирен договор не би се стигнало без героичния подвиг на българските опълченци и решителната помощ на Руската армия.Свободата на България не би била възможна, ако към усилията на българските опълченци в решителен момент не се бе присъединила Руската армия. Тук е добре да припомним, че по време на Априлското въстание и последвалата го Цариградска конференция в подкрепа на каузата на българския народ за политическа независимост излизат водещи общественици от почти всички европейски страни, подчертавам европейски.Общественото мнение и отзвук след Априлското въстание е най-силно и радикално вРусия, което дава повод на 24 април 1877 г. император Александър II да издаде манифест, с който на практика Русия е обявила война на Османската империя и слага началото на Руско-турската освободителна война.Българската свобода става възможна, защото революционната идея е била национална кауза на всеки един българин. Затова всеки опит да се подмени и пренапише българската история е опит да се подмени националната кауза на предци ни за свободна и независима България.България има много исторически дати и събития и категорично се противопоставям на опитите на политиците да разделят българското общество като ни внушават и налагат коя от тези дати и събития е по-важна от другите.Всички исторически дати и събития в история ни трябва да се почитат, защото няма как България да бъде свободна и независима без духа, волята, идеала, морала, ценностите и непримиримостта на нашите предци.Свободата на България не е подарена или откупена, както се правят днес опити за внушения и манипулации. Свободата на България е извоювана с кръвта на нашите предци, на които отдаваме почит по време на всяка една от историческите ни дати. Всеки опит на български политик или общественик да раздели българското общество трябва незабавно да бъде заклеймено, отхвърляно и да се счита за национално предателство.инж. Симеон Славчев", "date": "2018.03.06", "title": "Подмяната на историческата стойност на 3 март разединява народа ни"}
{"url": "https://news.bg/world/florida-zategna-kontrola-nad-pritezhanieto-na-orazhie.html", "text": "Местният Сенат в американския щат Флорида одобри мерки за контрол над оръжията в отговор на стрелбата в училище, при която загинаха 17 души, съобщава ДПА.В новия законопроект е заложено минималната възраст при закупуване на огнестрелно оръжие да бъде вдигната от 18 на 21 г. В съобщението на законодателния орган се допълва, че купувачите ще трябва да чакат три дни преди да се сдобият с оръжието, а също така се забранява продажбата на муниции, които позволят ускоряване на стрелбата с полуавтоматични оръжия.Законопроектът, прокаран от 20 местни сенатори срещу 18, също позволява на някои учители да носят оръжие в училищата.Републиканецът Бил Галвано коментира, че законопроектът показва, че политиците са чули оцелелите и семействата на жертвите при последната стрелба.Властите ще имат повече правомощия при изземването на оръжия и муниции от тези, които се смятат за психически нестабилни или са заплаха за обществото, докато в същото време ще се увеличи финансирането за програми за психическо здраве в училищата.Сега законопроектът отива в местната Камара на представителите, където ще бъде гласуван.", "date": "2018.03.06", "title": "Флорида затегна контрола над притежанието на оръжие"}
{"url": "https://news.bg/world/24-chasova-stachka-na-gratskite-zheleznichari.html", "text": "Железничарите в съседна Гърция са в 24-часов протест. Освен тях днес протестират и таксиметровите шофьори, които са обявили 9-часова стачка.Служителите на железниците протестират срещу приватизационната сделка на държавната компания по поддръжка на железопътния транспорт и срещу съкращаването на персонал в сектора. Таксиметровите шофьори настояват да се забрани услугата на компанията \"Uber\", съобщи БНТ.Синдикатът на железничарите вчера проведе 3-часов протест. Протести имаше и в неделя, 4 март. От Общогръцката федерация на железничарите настояват да не се приватизира компанията Rosco. В съобщение на синдиката се посочва, че със приватизационната сделка ще се влоши състоянието на железниците и ще има недостиг на персонал.За днес е отменено движението на влакове по маршрутите по цялата железопътна мрежа е южната ни съседка. Не работят дори влаковете от градския транспорт в Атина, Солун, Патра, както и метрото до международното летище в Атина \"Елефтериос Венизелос\".", "date": "2018.03.06", "title": "24-часова стачка на гръцките железничари"}
{"url": "https://news.bg/int-politics/rusiya-zakleymi-neosnovatelnite-tvardeniya-che-asad-izpolzva-himicheski-orazhiya.html", "text": "Кремъл осъди \"неоснователните\" твърдения за използването на химически оръжия от страна на сирийското правителство, настоявайки, че запасите от химически оръжия на страната са били унищожени под международен надзор, съобщава \"Франс прес\".\"Провокациите продължават, като предизвикват подобни инсинуации и неоснователни обвинения срещу сирийското държавно ръководство\", изтъкна говорителят на Кремъл Дмитрий Песков пред журналисти.Той коментира, след като вчера Съветът на ООН по правата на човека разпореди на разследващи да проучат последната вълна от насилие в Сирия.Съветът по правата на човека на ООН осъди \"безразборното използване на тежки оръжия и въздушни удари срещу цивилни и предполагаемото използване на химически оръжия в Източна Гута\".\"В Сирия химическите оръжия бяха унищожени. Това беше потвърдено не само от руската страна, но и от ОЗХО (Организацията за забрана на химическите оръжия)\", настоя Песков.Дамаск и неговият основен съюзник Москва са изправени пред нарастващ натиск след информациите през миналия месец за предполагаема употреба на хлор в опустошения бунтовнически анклав Източна Гута, където сирийската армия предприе наземно и въздушно нападение.Сирийският център за наблюдение на човешките права, чието седалище е във Великобритания, заяви, че едно дете се е задушило до смърт, а 13 други са се разболели от предполагаемата атака с хлор в района на атаката с хлор в Източна Гута на 25 февруари.Лекар, който е лекувал пострадалите, е заявил пред \"Франс прес\", че има съмнения за използването на химическо оръжие и най-вероятно става въпрос за атака с хлор, като 3-годишно дете е починало от задушаване.Руският външен министър Сергей Лавров веднага реагира, че информациите били \"фалшиви\".Песков коментира, че за Русия подобни обвинения трябва да се основават на \"заключенията на международна комисия, международна работна група, само след безпристрастно разследване\".\"При липса на такова разследване, всички обвинения не са нищо друго освен инсинуации\", подчерта говорителят на Кремъл.Сирийското правителство отрече да притежава химически оръжия и заяви, че използването им е неприемливо.Досега бомбардировките на силите на сирийския режим в Източна Гута са причинили смъртта на повече от 700 цивилни, твърдят от Сирийския център за наблюдение на човешките права. ", "date": "2018.03.06", "title": "Русия заклейми \"неоснователните\" твърдения, че Асад използва химически оръжия"}
{"url": "https://news.bg/world/kim-chen-un-iska-da-napishe-nova-istoriya-s-yuzhna-koreya.html", "text": "Лидерът на Северна Корея Ким Чен-ун обяви, че иска по-тесни контакти с Южна Корея, съобщава държавната медия на тоталитарната държава, цитирана от БиБиСи.Информацията е изнесена след рядка визита на високопоставени южнокорейски дипломати в Пхенян, които вечеряха с Ким Чен-ун. Те са първите дипломати от Сеул, които се срещнаха с Ким, откакто пое властта преди 7 г.Това е част от разведряването на отношенията между двете държави, започнало няколко седмици преди Зимните олимпийски игри в Южна Корея.Двете страни са постигнали \"задоволително споразумение\" разговорите да продължат и за в бъдеще.Делегацията се очаква да посети Вашингтон по-късно тази седмица, за да запознае американските представители как са преминали разговорите в КНДР.САЩ обявиха, че са \"предпазливо оптимистични\" относно перспективите за подобряване на контактите между Севера и Юга, но изключиха преговори с Пхенян, освен ако КНДР не изрази готовност да се откаже от ядрените оръжия.Ким Чен-ун се е срещал с много малко чуждестранни представители, откакто пое властта през 2011 г. През 2007 г. за последно представители на Южна Корея посетиха Пхенян.В делегацията на Южна Корея бяха шефът на разузнаването и съветникът по национална сигурност на държавния глава.Севернокорейската агенция KCNA съобщи, че Ким \"топло посрещна\" делегацията и проведе \"открити разговори\" с представителите. Той също така изразил надежда \"да напишат нова история на национално обединение\", пише \"Гардиън\".Според агенцията те са обсъдили въпросите, свързани с намаляване на военното напрежение на Корейския полуостров и активизиране на диалога, контактите, сътрудничеството и обмена.Южнокорейската делегация предала писмо от президента Мун Дже-ин, в което кани Ким да преговарят.Вечерята е продължила четири часа. Делегацията беше на двудневна визита в Пхенян.", "date": "2018.03.06", "title": "Ким Чен-ун иска да „напише нова история” с Южна Корея"}
{"url": "https://news.bg/world/do-avstraliya-otkriha-potanal-samoletonosach-na-sasht-po-vreme-na-vtorata-svetovna-voyna.html", "text": "До крайбрежието на Австралия откриха останките на потънал американски самолетоносач по време на Втората световна война, съобщава БиБиСи.USS Lexington е локализиран на дълбочина около 3 километра в Коралово море, на около 800 километра от източното крайбрежие на Австралия.Корабът е изгубен по време на Битката в Коралово море на 4-8 май 1942 г. Повече от 200 моряци загинаха при боевете.Военноморските сили на САЩ потвърдиха, че корабът е открит от изследователски екип, воден от съоснователя на \"Майкрософт\" Пол Алън.Снимките показват, че останките са добре запазени.Самолетоносачът е ударен от няколко торпеда и бомби на японците по време на битката. Загиват 216 моряци, а повече от 2000 са спасени.Останките няма да бъдат извадени, тъй като се разглеждат от ВМС на САЩ като военно гробище.Шест месеца планиране е било необходимо за откриването на кораба.", "date": "2018.03.06", "title": "До Австралия откриха потънал самолетоносач на САЩ по време на Втората световна война "}
{"url": "https://news.bg/world/neizvesten-se-opita-da-nahlue-v-pilotskata-kabina-na-samolet.html", "text": "Неизвестен нападател се е опитал да нахлуе в пилотската кабина на самолет на египетската авиокомпания EgyptAir, който е пътувал от Оман за египетската столица Кайро, съобщават световните осведомителни агенции.Според наличната информация опитът за нахлуване в кабината е бил извършен на 26-ата минута от полета. Един от пътниците е нападнал екипажа на самолета и се е опитал да проникне в пилотската кабина.Екипажът е успял да се справи със ситуацията и самолетът безопасно се е завърнал на летището в Оман.Тече разследване на случая.Според някои информации пътникът не се е опитал да нахлуе в пилотската кабина, а е буйствал и е бил предаден на властите в Оман след кацането.", "date": "2018.03.06", "title": "Неизвестен се опита да нахлуе в пилотската кабина на самолет "}
{"url": "https://news.bg/world/16-godishnite-veche-imat-pravo-da-glasuvat-v-malta.html", "text": "16-годишните вече имат право да гласуват на парламентарни избори в Малта. Това стана възможно, след като властите свалиха възрастта от 18 на 16 години, предаде The Times of Malta. Така Малта става втората в ЕС страна след Австрия, която въвежда тази промяна и една от 10-те страни в света, в които това е законно. Досега в страната това беше възможно само за местните избори от 2014 година насам. Премиерът Джоузеф Мускат оповести новината в \"Туитър\", като написа, че \"Отново създаваме история!\". Сред държавите, в които 16-годишните имат избирателни права, са Бразилия, Никарагуа и Куба. Съветът за младежта определи решението като \"стъпка в правилната посока\" и настоя след законодателните промени да се въведат и такива в образованието. Също така напомни и за други забрани, свързани с лицата под 18-годишна възраст, сред които сексуалните контакти и участието в организации. ", "date": "2018.03.06", "title": "16-годишните вече имат право да гласуват в Малта "}
{"url": "https://news.bg/world/tramp-mozhe-da-prisastva-na-otkrivaneto-na-posolstvoto-v-jerusalim.html", "text": "Американският президент Доналд Тръмп може да присъства на откриването на американското посолство в Йерусалим. Това потвърди и самият той, предаде BLOOMBERG. \"Ако мога, ще присъствам\", заяви той. Държавният глава направи изявлението по време на срещата си с израелския премиер Бенямин Нетаняху в Белия дом. Припомняме, че по-рано стана ясно, че САЩ планират официално да открият посолството си в Йерусалим на 14 май 2018 г., когато Израел отбелязва 70 г. от независимостта си, съобщават израелските медии Канал 10 и \"Хадашот\". Американски официални представители многократно заявиха, че преместването на посолството от Тел Авив в Йерусалим ще отнеме много месеци, дори и години.Това решение на Тръмп бе прието с въодушевление от израелските власти, но вбеси палестинците и мюсюлманите по света. То не срещна подкрепа от ЕС и ООН.  ", "date": "2018.03.06", "title": "Тръмп може да присъства на откриването на посолството в Йерусалим "}
{"url": "https://news.bg/crime/sadat-reshava-za-aresta-na-velevi.html", "text": "Софийският апелативен съд решава днес да остави ли за постоянно в ареста Мария и Свилен Велеви, предаде БНР.В края на февруари Софийски градски съд реши да ги остави в ареста, но мярката бе обжалвана. Мария поиска да бъде пусната на свобода. Тя заяви, че се занимавала с музика и искала да преподава на деца.Припомняме, че двамата са обвинени за това, че са пребили до смърт 86-годишния баща на Велева - Стефан Янев.Възрастният човек разкри в телевизионно предаване, че години наред семейството е държало в пълна изолация трите си дъщери, които никога не са ходили на училище. Вероятно това е и причината за убийството.Според съседи убитият е бил малтретиран редовно. Появиха се и слухове за намесена секта. Решението на Апелативния съд е окончателно.", "date": "2018.03.06", "title": "Съдът решава за ареста на Велеви "}
{"url": "https://news.bg/world/sasht-prizovavat-talibanite-da-pregovaryat-s-kabul-ne-s-vashington.html", "text": "САЩ призоваха талибаните да преговарят с Кабул, а не с Вашингтон, предаде The Wall Street Journal. Това се казва в изявление на помощник-държавния секретар за Южна и Централна Азия и спецпредставителя на САЩ за Афганистан и Пакистан Алис Уелс. По думите на топ дипломата от Държавния департамент, талибаните трябва да обмислят предложението на афганистанския президент Ашраф Гани. По думите й, предлага се един достоен процес, политическа рамка. Конференцията в Кабул тя определи като историческа. Според нея, властите са изслушали внимателно исканията на талибаните. Талибаните отговориха хладно на предложенията да започнат мирни преговори с афганистанското правителство в началото на месеца.Вчера президентът на Афганистан Ашраф Гани предложи екстремистите да бъдат признати като легитимен политически субект.Екстремисткото движение все още не излязло с официален отговор на поканата на Гани.Страната ни е окупирана, което доведе до налагането ни на афганистанско правителство по американски стил, отговориха талибаните и подчертаха, че преговори с Кабул и приемане на легитимността на афганистанското правителство означават същата формула, приета от САЩ за спечелване на войната.Според талибаните Кабулският процес просто има за цел да принуди талибаните да се \"предадат\".През последните седмици талибаните два пъти предложиха да преговарят със САЩ, но отхвърлиха ", "date": "2018.03.06", "title": "САЩ призовават талибаните да преговарят с Кабул, не с Вашингтон "}
{"url": "https://news.bg/world/maykal-blumbarg-e-noviyat-pratenik-na-oon-za-klimata.html", "text": "Бивият кмет на Ню Йорк и медиен магнат Майкъл Бумбърг е новият пратеник на ООН по въпросите на климата, предаде TIME. Това стана ясно след официална церемония, на която генералният секретар Антониу Гутериш обяви назначението му. Той заяви, че настоящият американски президент Домалд Тръмп ще се превърне в голям лидер, ако промени мнението си за климатичнитве промени и Парижкото споразумение. Блумбърг изрази надежда държавният глава да се вслушва в мнението на съветниците си.Блумбърг бе сред спряганите имена за кандидат-президенти от Републиканската партия, но обяви, че се отказва от надпреварата. ", "date": "2018.03.06", "title": "Майкъл Блумбърг е новият пратеник на ООН за климата "}
{"url": "https://news.bg/bulgaria/nadziratelite-iskat-sreshta-s-vlastta-predi-protesta.html", "text": "Пореден протест готви Синдикатът на служителите в затворите в България. Той ще се проведе е на 10 март 2018г. (събота) от 13:00 часа под надслов \"Европа и за нас\". Ще протече като митинг-шествие, което ще премине от площада пред Министерство на правосъдието през Министерство на финансите до сградата на Министерския съвет. Това съобщиха от Синдиката за медиите. В писмото им се иска среща с премиера  Бойко Борисов, министъра на финансите Владислав Горанов и министъра на правосъдието Цецка Цачева. Исканията са за среща в деня на протест - 10 март, за цивилизовани преговори и продуктивно решение, каквото до настоящият момент няма, за поетите и неизпълнени обещания, пише още. От Синдиката на служителите в затворите в България намират финансирането на Сектор \"Сигурност\" за скандално, а правата и интересите на служителите на ГД \"Изпълнение на наказанията\" и ГД \"Охрана\" за погазени.\", пишат организаторите. Те се заканват също така да информират страните от ЕС за извършваните у нас проформяа реформи. ", "date": "2018.03.06", "title": "Надзирателите искат среща с властта преди протеста "}
{"url": "https://news.bg/regions/razchistvat-zemnata-masa-ot-patya-sofiya-samokov.html", "text": "Започва разчистването на свлачището, което затвори пътя между София и Самоков, съобщи bTV. За премахването на скалите и земната маса ще се използва специализирана техника.Предвижда се пътят да остане затворен до обяд.Припомняме, вчера на пътя се стовариха тонове скали и земна маса. Свлачището се е активирало през тъмните часове на деня поради обилното снеготопене и валежите от предишните дни.От Агенция \"Пътна инфраструктура\" заявиха, че екип от алпинисти обрушва скалите, блокирали движението по пътя София - Самоков в района на Дяволския мост.На обекта се работи максимално мобилизирано, за да може движението да се възстанови колкото се може по-бързо през светлата част от деня, уверяват още от пътната агенция. Очаква се от ската да падне около 20 куб. метра скална маса.Трафикът преминава по следните обходни маршрути:", "date": "2018.03.06", "title": "Разчистват земната маса от пътя София-Самоков"}
{"url": "https://news.bg/world/hristiyansotsialniyat-sayuz-v-germaniya-poema-4-ministerstva.html", "text": "Християнсоциалният съюз в Германия обяви четирите министерства, които ще поеме в новото правителство на страната, съобщават местните медии.Председателят на Християнсоциалния съюз (ХСС) Хорст Зеехофер, който е и един от основните критици на миграционната политика на Ангела Меркел, ще бъде новият вътрешен министър на страната.Освен вътрешното министерство ХСС ще поеме още министерството на транспорта, икономическото сътрудничество и дигитализацията. Новият транспортен министър ще бъде бившият генерален секретар Андреас Шуеър, на икономическото сътрудничество - Герд Мюлер, на дигитализацията - Дороти Бар.Очаква се официално потвърждение по-късно днес.След като в неделя социалдемократическата партия на Мартин Шулц , вчера президентът на Германия Франк-Валтер Щайнмайер официално предложи Ангела Меркел за канцлерския пост в страната. Следва Меркел да бъде преизбрана за четвърти път на 14 март от Бундестага.От своя страна Меркел заяви, че в страната трябва възможно най-бързо да се състави правителство.", "date": "2018.03.06", "title": "Християнсоциалният съюз в Германия поема 4 министерства"}
{"url": "https://news.bg/bulgaria/manolova-iska-kevr-da-si-svarshi-rabotata-za-chez.html", "text": "КЕВР е единственият орган, които има право да вземе отношение по сделката за ЧЕЗ. Това заяви омбудсманът Мая Манолова в ефира на bTV. Тя добави, че КЕВР е заел обичайната си пасивна позиция и призова органа да се активизира. Има проблем за потребителите в резултат сделката със собствеността на ЧЕЗ, обясни Манолова и изтъкна, че основното между потребителите и доставчици е доверието. Това което мен ме притеснява и тревожи е, че утре всеки един проблем със сметката, с авария, с възникнала грешка може да предизвика изливането на това недоверие, посочи Манолова. Сделката беше извършена непрозрачно, категоричен е общественият защитник.\"Няма информация, че купувача има достатъчно опит\", посочи Манолова.\"Няма яснота, че кредите, които ще бъдат получени за осъществяване на сделката по какъв начин ще с се връщат\", изтъкна Мая Манолова и добави, че контролните органи трябва да си свършат работата.Нужни са законодателни промени, категорична е тя.Единственият орган, които има право да вземе отношение е КЕВР, обясни омбудсманът. Той обаче е заел обичайната си позиция на наблюдател, смята Мнолова.Манолова посочи, че спрямо законодателството КЕВР има право да реагира и да се произнесе за сделки при положение на свръх задлъжняване. Как ще бъдат връщани тези кредити и дали няма да доведат до свръх задлъжняване, пита омбудсманът.Най-малкото, което могат да направят е да се изисква информация, независимо какво твърди купувача. \"Ама тя твърди, но дали е така\", пита Манолова относно залагането на активите на дружеството. Сделката е ангажимент и отговорност на КЕВР. Вторият вариант за справяне със ситуацията според Манолова е държавата да влезе в сделката. Вариантът е връщане на държавата контрола върху енергоразпределителните дружествата. Това трябва да е по отношение и на другите две дружества, не само на ЧЕЗ, изтъкна тя.Оплакванията на потребителите и срещу трите дружества са сериозни и многобройни, съгласи се омбудсманът. Тя отново напомни, че КЕВР е независимият регулатор, който трябва да вземе отношение.Припомняме, на 22 февруари 2018 г. стана ясно, че чешката ЧЕЗ е одобрила . Последва скандал, който предизвика министърът на енергетиката , защото познава собственикът на фирмата Гинка Върбакова.  по отношение на сделката и по-точно спрямо това дали купувачът има опит и може да осигури поддръжката на ЕРП на една трета от България.От интервю на Гинка Върбакова стана ясно, че  (КЕВР).  от шефа на Комисията Иван Иванов.Едновременно с това скандалът достигна и в Чехия, като изданието Lidové noviny започна собствено разследване. То излезе с информацията, че , въпреки че според предишна публикация половината от сделката Лично премиерът на Чехия Бабиш се е ангажирал пред Борисов да предаде документите от проверката на ЧЕЗ. Самият чешки премиер обаче коментира пред родното издание, че . На среща между премиерът Борисов и купувача на ЧЕЗ Гинка Върбакова стана ясно, че . На брифинг след срещата Върбакова, обясни, че е склонна да допусне държавата в сделката за ЧЕЗ. Тя отказа да даде информация за банките, които финансират сделката, позовавайки се на конфиденциална информация. Министърът на финансите . България има и пари, и воля, за да се включи в купуването на ЕРП-то.", "date": "2018.03.06", "title": "Манолова иска КЕВР да си свърши работата за ЧЕЗ"}
{"url": "https://news.bg/weather/oblatsi-nad-tsyala-balgariya.html", "text": "Днес над почти всички части на страната ще бъде облачно.В югозападните райони ще има превалявания от дъжд, а в Северозападна България е вероятно да им снеговалежи. Ще духа слаб до умерен вятър от юг-югозапад, а в северните райони - от изток, съобщи Националния институт по метеорология и хидрология при БАН.Минималните температури тази сутрин са между 0 и 5 градуса. През деня максималните стойности ще достигнат до 15 - 16 градуса. За южните области стойностите ще бъдат предимно между 12 - 14 градуса. В Северна България ще бъде значително по-студено. Там максималните стойности се очаква да бъдат между 6-7 градуса.Над планините времето ще бъде облачно и с валежи.", "date": "2018.03.06", "title": "Облаци над цяла България"}
{"url": "https://news.bg/bulgaria/petar-stoyanov-vizhda-natsionalna-demoralizatsiya-v-sluchaya-s-d-r-dimitrov.html", "text": "Казусът в Пловдив е много чувствителен. Той се опира повече на юридическите параметри на това, което се нарича неизбежна самоотбрана. Така президентът на България (1997 - 2002) Петър Стоянов коментира в ефира на БНТ случая с пловдивския ренгенолог.По негово мнение извън частния случай става дума за най-голямото поражение върху България - националната деморализация.\"И корупцията, и недъзите в съдебната система, и битовата престъпност - всичко това са следствия от националната деморализация в България\", обясни Стоянов. Според него обществото не може само да вини и изисква от институциите. Забравихме за ролята на семейството, църквата и училището, отсече Стоянов.Припомняме, доктор Иван Димитров е началник на рентгеновото отделение в болницата в Пловдив. Той беше задържан за . Тялото на Джевизов беше открито върху капак на автомобил в близост до Областната администрация в Пловдив. До убийството на Джевизов се стига, след като той и още един мъж нахлуват посред нощ в дома на лекаря, докато той, съпругата му и двете им деца спят. След схватка циганинът успява да рани с нож Димитров и докторът го застрелва.Дни след националния празник на България 3 март Петър Стоянов, коментира, че е наш въпрос дали не дължим благодарност и на румънци, литовци, финландци и украинци. Колкото и малък да е бил техният принос, ние сме длъжни да изразим своята благодарност, обясни Стоянов.Започвам да се замислям за 3 март като национален празник. Какъв е този национален ден, ако ще разделя българското общество, заяви Стоянов.В отношението на българите към Русия Стоянов не вижда нищо лошо. То не може да бъде променено, смята Петър Стоянов. \"Отношенията между българския и руския народ са нещо различно от правенето на реална политика\", допълни той.", "date": "2018.03.06", "title": "Петър Стоянов вижда национална деморализация в случая с д-р Димитров"}
{"url": "https://news.bg/society/nad-8-yazovira-prelivat-kontrolirano.html", "text": "В страната има над 3 000 язовира. Заради обилното снеготопене и дъждовете от изминалите дни, нивото на водоемите у нас се е повишило значително.Вследствие на това само в рамките на 3 области - София-град, област София и област Перник - се е наложило контролирано преливане на 8 язовира, съобщи БНТ. В тези области няма язовири в аварийно състояние.Държавната агенция за метрологичен и технически надзор (ДАМТН) следи денонощно нивата на язовирите у нас. Бяха разпоредени .Иван Сяров от агенцията заяви, че язовир \"Суходол 2\" прелива с минимална приливна височина - 10 см. В същото време е отворен основният изпускател, който освобождава допълнителен обем с цел поемане на следващи високи вълни, вследствие на снеготопенето и засиления приток на вода.От ДАМТН припомнят на собствениците на язовири в страната да следят изправността и нивото на обемите на водоемите.Резултатите от проверките на ДАМТН показват, че големите водоеми са подготвени.\"Към този момент на територията на България няма проблем с язовирите.\" Това заяви пред bTV директорът на ГД \"Надзор на язовирните стени и съоръженията\" ген. Кирил Войнов.По думите на Войнов при обилно снеготопене най-критична е ситуацията при язовирите \"Елешница\" (област Варна), който и в момента прелива, язовир \"Бързина\" (община Криводол),  (област Бургас), язовир \"Камчия\" (област Бургас и Варна). Нещата обаче са нормални.Войнов обясни и че на територията на Пловдив, Хасково, Кърджали е имало малки язовири със земно-насипни стени, които са преливали. Кметовете на населените места обаче са организирали дежурства на стените и всички основни изпускватели са били отворени.След  в страната са проверявани язовирните стени в засегнатите области.", "date": "2018.03.06", "title": "Над 8 язовира преливат контролирано"}
{"url": "https://news.bg/society/opasnost-ot-lavini-v-planinite-1.html", "text": "Планинската спасителна служба (ПСС) към Българския червен кръст (БЧК) предупреждава, че в планинските райони има значителна опасност от образуването на лавини.Значителна степен за лавинна опасност има за Стара планина, Пирин, Рила и Витоша.Туристите в планините да се движат само по зимни маркировка, заяви пред БНТ Камен Якимов от ПСС. По думите на спасителя е препоръчително туристите да се информират за времето и да се съобразяват с метеорологичните условия.", "date": "2018.03.06", "title": "Опасност от лавини в планините"}
{"url": "https://news.bg/health/schetovodnata-politika-na-nzok-e-obarkana-prizna-zam-ministar.html", "text": "Проблемите на НЗОК с дълговете към чужди фондове не са от скоро. Това заяви пред БНТ заместник-министърът на здравеопазването Бойко Пенков.Според Пенков счетоводната политика на Националната здравоосигурителна каса (НЗОК) е объркана. \"При положение, че реално вече всички знаят колко са задълженията към чужди здравноосигурителни институции, в официалния годишен счетоводен отчет на НЗОК фигурираше числото 7.5 милиона, което е категорично невярно\", посочи Пенков.\"Тези вътрешни правила трябва да се коригират, така че абсолютно прозрачно всички да знаят какви са задълженията, а дали те са платими е друг въпрос\", допълни заместник министъра.Според него през тази година няма да има проблем с плащането на задълженията към чуждите институции, защото в бюджета на НЗОК са предвидени 73 милион лева. \"Това са парите, които институцията е предложила на сдружението на германската каса, на австрийската каса и на другите по-малки каси, да бъдат разплатени\". По думите на Пенков става въпрос за разсрочени плащания за 2018 година.Следващата стъпка ще бъде да се проведат поредица от срещи, за да може да се направи по-добро планиране с другите институции на плащанията, така че да се изчистят всички задължения на НЗОК.Пенков посочи още, че за първи път в последните години касата има такова нарастване на приходите. По думите му става въпрос за над 400 млн. лева, които ще дадат възможност след преговори с лекарския съюз да се променят някои цени на лекарства и услуги, които не са били променяни от десетилетие.", "date": "2018.03.06", "title": "Счетоводната политика на НЗОК е объркана, призна зам.-министър"}
{"url": "https://news.bg/world/otkradnaha-5-mln-dolara-ot-samolet-na-lufthanza-v-braziliya.html", "text": "Група крадци откраднаха 5 милиона долара в брой от багажното отделение на самолет на авиокомпанията \"Луфтханза\", съобщи АФП. Самолетът пътувал по разписание от Бразилия до Швейцария.Грандиозният обир станал в неделя вечерта. Бандитите действали експедитивно и обирът приключил за минути. Полицаите все още не могат да намерят извършителите и нямат заподозрени.По информация на федералната полиция крадците влезли в терминала за товарни превози на международното летище \"Викракос\", използвайки пикап, облепен със стикери, наподобяващи логото на фирмата за сигурност на пистата.Самолетът на \"Луфтханза\", пътувал от летище \"Гуарахолс\" в Сао Пауло и спрял в най-големия транспортен терминал в Бразилия преди да отпътува за Цюрих.Местни медии съобщиха, че парите са били превозвани под охрана. Първоначално летището не е установило признаци на пробив в системата за сигурност.", "date": "2018.03.06", "title": "Откраднаха 5 млн. долара от самолет на \"Луфтханза\" в Бразилия"}
{"url": "https://news.bg/regions/spasiha-izguben-turist-v-pirin-1.html", "text": "Планинските спасители са провели акция по спасяването на изгубен турист в Пирин, съобщи Фокус.Туристът се е изгубил в района на ски-зона \"Банско\". Инцидентът е станал вчера, като сигналът е подаден около 19 часа от изгубилия се мъж. В акцията по издирването на мъжа тръгнали и 4 моторни шейни от Банско.Изгубеният турист е намерен и спасителната акция е приключила около 21.15 часа. Мъжът е в добро състояние.", "date": "2018.03.06", "title": "Спасиха изгубен турист в Пирин"}
{"url": "https://news.bg/world/vanshno-iska-obyasneniya-za-otmenena-programa-za-3-mart-v-odrin.html", "text": "Министерството на външните работи проверява отмяната накултурната  програма за 3 март от консулството ни в Одрин. Това се казва в съобщение, публикувано в сайта на МВнР. Проверката се прави във връзка с медийни публикации относно отбелязването на Националния празник в Одрин.  От Министерството заявяват, че не са съгласували речта на генералния консул Васил Вълчев и отмяната на участието на танцовия състав.В посолството ни в Анкара беше проведен прием на 1 март с представителство на най-високо ниво от приемащата държава, начело с вицепремиера Фикри Ъшък. В Генералното консулство в Истанбул на 2 март близо 600 души уважиха тържествата по случай националния ни празник, които завършиха с голямо хоро, припомнят от МВнР.Изискано е  обяснение от генералния консул Васил Вълчев.  \", е заявил той. Всички обстоятелства ще бъдат изяснени в следващите дни в тясна комуникация с Вълчев, уверяват от Външно.", "date": "2018.03.06", "title": "Външно иска обяснения за отменена програма за 3 март в Одрин"}
{"url": "https://news.bg/press/v-telefonen-razgovor-borisov-i-putin-razmraziha-belene-dps-darzhavata-ne-tryabva-da-se-mesi-v-sdelkata-s-chez.html", "text": "\"Белене\".\"Сега\":В телефонен разговор Борисов и Путин размразиха \"Белене\"Президентът на Руската федерация Владимир Путин поздрави премиера Бойко Борисов по случай националния празник на България, съобщи правителствената информационна служба. В телефонен разговор, проведен днес, двамата обсъдиха енергийните проекти на територията на страната ни, а Борисов запозна Путин с развитието на темата за Западните Балкани, върху която акцентира Българското председателство на Съвета на Европейския съюз - изграждане на транспортна и дигитална свързаност в региона, както и развитие на електроенергийната и газопреносната инфраструктура. Коментирано беше и провеждането на среща между двамата по време на Българското председателство.Българският премиер представи идеята си за развитие на проекта за АЕЦ \"Белене\" като общобалкански и посочи, че тя е срещнала подкрепа от колегите му от страните от Западните Балкани. Президентът Путин изрази готовност страната му да се включи в обсъжданията при подновяване на работата по проекта.По време на разговора беше обсъдено развитието на газовия хъб \"Балкан\" и възможностите за директни доставки на газ за България при взаимоизгодни условия и пълни гаранции от страна на Европейската комисия. ЧЕЗ. \"Монитор\":ДПС: Държавата не трябва да се меси в сделката с ЧЕЗ ДПС се обяви против влизането на държавата в сделката за ЧЕЗ. Позицията на движението стана ясна от коментар на лидера му Мустафа Карадайъ след семинара на тема \"Отворено управление - нова възможност за либералните демокрации. Привличане на гражданите в процеса на вземане на решение\", който партията проведе вчера.\"Държавата да се меси в сделки, мисля, че не е либерален подход\", категоричен бе Карадайъ. Коментарът му бе по повод намерението на държавата да закупи контролен пакет от акции на дружеството, включително и ЧЕЗ. До него се стигна вследствие на скандала, който избухна, след като стана ясно, че активите на дружеството ще бъдат придобити от неизвестната фирма \"Инерком\" на Гинка Върбакова. \"Остатъчния пакет от ЕРП-тата съвсем скоро, преди няколко години, мисля, че първото правителство на Борисов го приватизира. Само в рамките на няколко години, ако властта и държавата има друго мнение, иска да развива друг процес, то според нас това не е либералният подход. Ако има такъв ход, само след няколко години пак ще ги приватизираме тези придобити от държавата акции\", посочи председателят на ДПС. Глоби. \"24 Часа\":186 млн. лв. от такси, глоби и разноски по дела не могат да бъдат събрани186,567 млн. лв. са дълговете към съдебната власт, които не могат да бъдат събрани от Националната агенция за приходите (НАП), съобщиха от Висшия съдебен съвет (ВСС) за \"24 часа\", позовавайки се на справка от данъчните. Те са натрупани от неплатени такси, глоби и разноски по дела.67,981 млн. лв. от тях са отписани, тъй като са задължения на дружества в процедура по несъстоятелност. Други 40,413 млн. лв. не могат да бъдат събрани с аргумента, че длъжници са фирми с прекратена регистрация.Трудносъбираемите дългове, с които от НАП няма да се занимават, са 57,030 млн. лв. Движение. \"Монитор\":Божидар Димитров учреди движение \"Кубрат\" Бившият директор на Националния исторически музей проф. Божидар Дититров учреди движение \"Кубрат\". Идеята на новата формацията е да се бори за смяна на формата на държавно управление - от парламентарна република в президентска. Димитров изрази надежда, че това ще стане скоро със свикването на Велико Народно събрание. \"След едно 3-годишно обсъждане в \"Боянския клуб\", който първоначално се събраха 20 професори, стигнахме до мнението, до което са достигали много светли умове в световната история, че парламентарната република има свойството да се изчерпва. И както президентът Радев казва - да атрофира. Последното доказателство е от вчера. Погледнете Италия. Кандидатите за министър- председател са: един продавач на пици, един комик и един чистач. Това е положението с парламентарната република. Тя има свойството да се нацепва\", заяви Димитров.Сред учредителите са арх. Миломир Богданов, Христо Бойчев, певецът Константин Георгиев - Коцето Калки и др.", "date": "2018.03.06", "title": "В телефонен разговор Борисов и Путин размразиха \"Белене\"; ДПС: Държавата не трябва да се меси в сделката с ЧЕЗ"}
{"url": "https://news.bg/politics/atalay-vidya-protestite-pred-ms-sled-vrashtaneto-na-darzhavata-v-chez.html", "text": "Ако се върнем обратно и , тогава ще видите, че протестите ще са пред сградата на Министерския съвет.Това прогнозира Рамадан Аталай от ДПС в студиото на Нова телевизия.Според него нито едно управление няма да издържи на такъв натиск, защото когато контролът е изнесен извън държавното управление, обществото е спокойно и знае, че то се контролира от един независим политически орган\". В този смисъл Рамадан Аталай защити приватизацията на ЧЕЗ и другите ЕРП-та, като припомни, че по време на приватизацията на ЧЕЗ от коалиционното правителство на НДСВ и ДПС загубите на дружеството са били над 30 %, докато сега са под 10. \"Една от основните причини за приватизацията беше, че държавата не може и няма как постоянно да определя цените на доставката на електроенергия\", обясни Аталай.Рамадан Аталай припомни и че Народното събрание има мораториум върху строителството на АЕЦ \"Белене\", което означава, че при едно  премиерът Борисов трябва да внесе в Народното събрание решение какво ще се прави с \"Белене\" и енергетиката в България въобще.Възгледите на ДПС са, че ако нямаме енергийна стратегия, която да определи каква енергия и от какви източници ни трябват, ще изпаднем пак в онази ситуация дали да построим \"Белене\" или не, обясни Рамадан Аталай и заяви, че Движението винаги е имало ясна позиция за ядрената енергетиката и подкрепя въвеждането на нови технологии.Депутатът от ДПС се противопостави на израза \"сараите\" като определяне на мястото, където Движението прави редовните си сбирки. Според него от израза в последните години се прави \"голяма политика\". Той обясни, че на последното събиране на ДПС, Ахмед Доган е изразил загриженост за сигурността на държавата, както и за това как партията да стигне до гражданите.Аталай потвърди позицията на . Според него управляващите изпитват страх и паника от това, което \"може да им се случи, което се е случило и през 2013-та година\". Оценката на ДПС за ситуацията в държавата е твърдо, че има нестабилност, която произтича от управляващата коалиция и особено от \"Обединени патриоти\".\"Движението за права и свободи няма да смени курса да поддържа стабилността и сигурността в държавата. Това, че управляващите не могат да предложат сигурност и стабилност, не означава, че Движението за права и свободи е тръгнало да създава напрежение\", каза Аталай.На въпрос дали  Рамадан Аталай обясни, че ДПС смята стабилността на държавата за по-важна отколкото каквито и да е избори.\"Дали ще има избори не е решение на Движението за права и свободи, а самата обстановка подсказва\", посочи Аталай за плановете на ДПС.Припомняме, на среща с купувача на ЧЕЗ Гинка Върбакова в Министерски съвет премиерът . На брифинг след срещата Върбакова, обясни, че е склонна да допусне държавата в сделката за ЧЕЗ. Министърът на финансите .На 22 февруари 2018 г. стана ясно, че чешката ЧЕЗ е одобрила . Последва скандал, който предизвика министърът на енергетиката , защото познава собственикът на фирмата Гинка Върбакова.  по отношение на сделката и по-точно спрямо това дали купувачът има опит и може да осигури поддръжката на ЕРП на една трета от България. ", "date": "2018.03.06", "title": "Аталай видя протестите пред МС след връщането на държавата в ЧЕЗ "}
{"url": "https://news.bg/crime/piyan-udari-politsay-v-razgrad.html", "text": "Полицаите в Разград задържаха пиян мъж, след като нападна униформен, съобщиха от Областната дирекция на МВР в града.Инцидентът станал вчера, 5 март, около 21.30 часа. Тогава на телефон 112 постъпил сигнал за пиян мъж, който се опитва да влезе в чужд дом.Към мястото е изпратен екип, който установява самоличността на 63-годишния мъж. Той бил в явно нетрезво състояние и притеснявал живущите в апартамента.Полицаите наредили на мъжа да се съвземе и да си тръгне, но мъжът отказал да се подчини и нанесъл удар по главата на един от полицаите.Мъжът е задържан за срок до 24 часа. По случая е образувано бързо производство.", "date": "2018.03.06", "title": "Пиян удари полицай в Разград"}
{"url": "https://news.bg/society/virtualen-pensionen-fond-kato-alternativa-za-mladite-raboteshti-predlagat-ot-ekip.html", "text": "Пенсиите на младите хора са тема табу за всички политици. Това отчете на пресконференция Георги Вулджев, главен редактор на Експертен клуб за икономика и политика. Заради липсата на реформи Експертен клуб за икономика и политика и Българско либертарианско общество предлага Виртуален пенсионен фонд на сайта си, в който всеки може да се регистрира, да обяви бруто заплатата си и да проследи движението на вноските си, за да разбере как да инвестира сам за достойното си пенсиониране докато е млад.Като изключително порочни бяха определени опитите за ликвидиране на Втория пенсионен стълб през 2014 г., което е било най-лесното решение за попълване на дефицита в пенсионната система през последните години. Вместо временни и палиативни решения на проблемите с пенсионната система се предлага напълно пазарна пенсионна система. Вулджев представи доклад за състоянието на пенсионната система, който за 2018 г. достига 3,94 млрд. лв. От 2010 г. до 2017 г. приходите от осигуровки покриват по-малко от 50% от разходите за пенсии. Според анализа всеки работещ български гражданин плаща за държавния стълб на пенсионната система два пъти - през осигуровки и през данъци, заради извършваните държавни трансфери за покриване на дефицита в НОИ.Осигуровките на практика не са осигуровки, а парите на работещите българи, които попадат в държавния пенсионен фонд не се натрупват или спестяват, а се използват за изплащането на пенсиите на настоящите пенсионери. Разходите за пенсии са най-голямото разходно перо в държавния бюджет.През 2016 г. разходите за пенсии формират 26.8% от всички разходи в бюджета, което се равнява на 9,4% от БВП. Така за дефицита анализът отчита, че комбинация от увеличението на осигурителните вноски и по-високата заетост е довело до временното подобряване състоянието на дефицита. Едностранното прехвърляне на осигурителни вноски и източването на втория частен стълб, който е все още платежоспособен в полза на държавния, който е неработоспособен води само до влошаване на ситуацията. Това води до дългосрочен конфликт на интереси между работещи и пенсионери - парите на едните се използват за да се платят пенсиите на другите.\"Нашето население застарява и проблемите на първия държавен стълб ще се влошат\", заяви Вулджев. По думите му, когато коефициентът на възрастова зависимост, който представлява съотношението между хората на пенсионна възраст към хората в трудоспособна възраст, се удвои и прескочи 50% за всяко лице в пенсионна възраст в страната ще има само две лица в трудоспособна възраст. По данни на НСИ през 2015 г. 100 работещи са издържали 78 пенсионери. Предлага се съкращаване на вноската към първия държавен стълб на пенсионната система с 4% и увеличаване на вноската към втория пенсионен стълб - частен стълб със същия размер. Настоява се за отмяна на реформата от 2015 г., която позволи еднопосочното прехвърляне на вноски от втори към първи стълб и въвеждане на опция осигуряващите се лица да могат да прехвърлят своите вноски от втори стълб в алтернативни осигурителни програми по своя преценка, но не и в първи стълб.", "date": "2018.03.06", "title": "Виртуален пенсионен фонд като алтернатива за младите работещи предлагат от ЕКИП"}
{"url": "https://news.bg/crime/za-den-v-tarnovsko-hvanaha-5-shofyori-upotrebili-droga.html", "text": "Само в рамките на 24 часа полицаите в област Велико Търново установиха 5 водача, употребили наркотични вещества, съобщиха от Областната дирекция на МВР в града.Първият случай - хванат е 24-годишен водач от Долна Оряховица. Той е бил заловен вчера, 5 март. При проверка на водача за употреба на наркотични вещества апаратът е дал положителна реакция на канабис. Водачът е дал и кръвна проба за химичен анализ. 24-годишният е задържан за срок до 24 часа.Вторият случай - около 14 часа вчера в Горна Оряховица полицаите спират за проверка лек автомобил, управляван от 44-годишен мъж от същия град. При проверка на водача за употреба на наркотични вещества апаратът е отчел положителна реакция на канабис. Мъжът е отказал кръвна проба и е задържан за срок до 24 часа.Третият случай - около 7.30 часа вчера полицаите в Свищов извършват проверка на лек автомобил, управляван от 22-годишен мъж от град Върбица. При проверката е установено, че същият шофира след употребата на канабис. 22-годишният също отказал кръвна проба. Той е задържан за срок до 24 часа.Четвъртият случай - около 5.45 часа в Павликени униформените спират за проверка лека кола, управлявана от 29-годишен мъж от същия град. При проверка водачът дава положителна проба за употреба на амфетамин. Той отказва кръвна проба и е арестуван за срок до 24 часа.Петият случай - в 1.20 часа през нощта на 5 срещу 6 март полицаите в Стражица проверяват кола, управлявана от 30-годишен мъж. Мъжът също дава положителна проба за употреба на канабис. Той отказал кръвна проба.По всички случаи са образувани бързи производства.", "date": "2018.03.06", "title": "За ден в Търновско хванаха 5 шофьори, употребили дрога"}
{"url": "https://news.bg/bulgaria/pochina-nikolay-nikolaev-bate-nikolay.html", "text": "Почина актьорът Николай Николаев - Бате Николай. Тъжната вест съобщи синът на актьора - Стефан Николаев.Бате Николай беше на 77 години. Преди няколко дни артистът получил инсулт и бил приет в интензивното отделение на Първа градска болница.За българската публика той е най-познат като Бате Николай от детското телевизионно предаване \"Сладкарница Захарно петле\".", "date": "2018.03.06", "title": "Почина Николай Николаев - Бате Николай"}
{"url": "https://news.bg/world/kndr-obyavi-uslovieto-pri-koeto-se-otkazva-ot-yadrenite-orazhiya.html", "text": "Северна Корея е готова да се откаже от ядрените си оръжия, ако управлението на лидера Ким Чен-ун бъде гарантирано, съобщават световни агенции, позовавайки се на Сеул.Представители от делегацията на Южна Корея, която бе на двудневна визита в КНДР, потвърдиха, че Пхенян е обявил, че няма причина да притежава ядрени оръжия, ако сигурността на държавата бъде гарантирана.\"\", обявиха от прессекретариата на държавния глава на Южна Корея.КНДР е открита за провеждане на преговори за ядрено разоръжаване на Корейския полуостров. Страната също така е изразила готовност за откровени разговори със САЩ по казуса.Тоталитарната държава е обещала да не използва ядрени оръжия срещу Южна Корея. Пхенян ще прекрати ракетните и ядрени изпитания, както и други провокации, по време на преговорите.Северна Корея се съгласи да прекрати ядрените и ракетни изпитания, докато се водят преговори. Обещава да не използва ядрени или конвенционални оръжия срещу Южна Корея, допълниха от Синия дом.Южна Корея и Северна Корея са се договорили да проведат среща в края на април. Разговорите ще се проведат в граничното селище Панмунджом в демилитаризираната зона - на 53 километра северно от Сеул. На тях ще участват лидерите и на двете държави.Подобни срещи между лидерите на двете държави бяха проведени през 2000 и 2007 г. в Пхенян.Представител на Сеул разкри още, че двете държави са се съгласили да открият \"гореща линия\" между лидерите, за да се позволят по-тесни консултации и намаляване на напрежението на полуостров. Ким Чен-ун и Мун Дже-ин ще проведат първия си телефонен разговор преди третата среща на върха в края на април.\"\", подчертават от Синия дом.Северна Корея е изразила надежда въпросът за съвместните военни учения между Южна Корея и САЩ да бъде разрешен щом ситуацията на Корейския полуостров се стабилизира.Южна Корея ще предаде на САЩ посланието на КНДР.", "date": "2018.03.06", "title": "КНДР обяви условието, при което се отказва от ядрените оръжия"}
{"url": "https://news.bg/int-politics/koy-e-ruskiyat-dvoen-agent-otkrit-otroven-vav-velikobritaniya.html", "text": "Бивш руски двоен агент, осъден за държавна измяна в Русия, е в критично състояние в британска болница след излагане на неизвестно вещество, като от полицията заявиха, че са наясно с \"факта за държавни заплахи\".В първата си реакция Кремъл обяви, че е готов да сътрудничи, ако Великобритания поиска помощ при разследването на \"трагичната ситуация\".Сергей Скрипал, който някога е бил полковник от руското военно разузнаване (ГРУ), е получил убежище във Великобритания, след като е бил разменен през 2010 г. за руски шпиони, заловени на Запад като част от размяна на шпиони в стил Студената война на пистата на летището във Виена.Ала 66-годишният бивш шпионин и 33-годишна жена, която впоследствие се оказа дъщеря му, бяха намерени в безсъзнание на пейка в търговски център в неделя в английския град Солсбъри след излагане, както посочиха от полицията, на неизвестно вещество.И двамата са в критично състояние в интензивното отделение на лечебно заведение. \"Това е много необичаен случай и критично важно е да се стигне до дъното на това, което е причинило тези болестни състояния колкото е възможно по-бързо\", изтъкна Марк Роули, който е директор на британското контраразузнаване.Скрипал е бил арестуван през 2004 г. от Федералната служба за сигурност (ФСБ) на Русия по подозрение, че е предал десетки руски шпиони на британското разузнаване. Той е бил осъден на 13 години затвор през 2006 г. след закрит съдебен процес.Скрипал е признал, че е предал руските агенти на МИ-6 срещу пари, някои от които са били изплатени в испанска банкова сметка.Но той е бил помилван през 2010 г. от тогавашния руски президент Дмитрий Медведев като част от размяна за връщането на 10 руски шпиони, задържани в САЩ, обратно на Москва.Размяната, една от най-големите от края на Студената война насам, беше извършена на пистата на летището във Виена, където руски и американски самолет бяха паркирани един до друг, преди агентите да бъдат разменени.Един от руските шпиони, разменен за Скрипал, беше Анна Чапман. Тя беше един от десетимата руски шпиони, които са се опитвали да се внедрят в американското общество в очевиден опит да се доберат до кръговете на властта и да се сдобият със секретна информация. Те бяха арестувани от ФБР през 2010 г.Завърналите се руски шпиони бяха посрещнати като герои в Москва. Руският президент Владимир Путин, сам бивш агент на КГБ, който е работил в ГДР през 1980-те години, пееше патриотични песни с тях.Скрипал обаче беше нарочен за предател от Москва. Смята се, че е причинил сериозни щети на руските шпионски мрежи във Великобритания и Европа.Тайната служба ГРУ, създадена през 1918 г. от комунистическия революционер Лев Троцки, се контролира от военния генщаб на Русия и се отчита директно на президента. ГРУ има шпионска мрежа по целия свят.След като получи убежище в Обединеното кралство, Скрипал е живял уединено в Солсбъри и се е държал далеч от светлините на прожекторите, докато не беше намерен в безсъзнание в неделя.25-годишна жена, която първа е забелязала нещо нередно в състоянието на Сергей Скрипал и дъщеря му Юлия, разказа, че първоначално ги е помислила за мъртви.Друг руснак, Александър Перепиличний, който помагаше на разследване на Швейцария на руска схема за пране на пари, беше открит мъртъв през 2012 г. във Великобритания. Разследващите все още не са излезли с окончателно заключение за причината за смъртта, като има съмнения, че е бил убит с рядка отрова.", "date": "2018.03.06", "title": "Кой е руският двоен агент, открит отровен във Великобритания?"}
{"url": "https://news.bg/politics/reshimost-za-borba-s-koruptsiyata-zayavyavat-i-dvamata-kandidati.html", "text": "В случай, че бъде избран за председател на новия антикорупционен орган, Николай Николов ще предложи законопроекти. Това е една от тезите, които изложи кандидатът за председател на Комисията за противодействие на корупцията и за отнемане на незаконно придобитото имущество, издигнат от БСП, Николай Николов по време на изслушването си в Комисията за борба с корупцията, конфликт на интереси и парламентарна етика.Другият кандидат - Пламен Георгиев, издигнат от ГЕРБ и \"Обединени патриоти\", обаче смята, че на този етап антикорупционното законодателство е достатъчно, новият закон дава достатъчно големи правомощия и ако се прилага както трябва, съвсем скоро ще дойдат и резултатите. Той предложи обаче периодично на шест месеца или година да се правят анализи на цялото прието законодателство.Пред комисията и двамата кандидати заявиха своята решимост и готовност да превърнат борбата с корупцията в своя кауза. Николов бе представен от депутата от БСП Крум Зарков, а Пламен Георгиев - от гербаджиите Красимир Вълчев и Данаил Кирилов. Явявам се като кандидат за председател на Антикорупционния орган не защото си търся работа, а защото разглеждам тази отговорност като кауза, увери Николай Николов.\"По-важно е заедно да спрем корупцията. Не сме нито слаби, нито глупави. Можем да се справим с това предизвикателство с общи усилия\", каза още Николай Николов.Николай Николов постави акцент върху обществените поръчки като начинът, по който се разходват голяма част от публичните средства. Според него е важно външните експерти, които участват в обществените поръчки и които сега се избират от възложителя на обществени поръчки, да се определят от Комисията.Николов заяви, че Законът за борба с корупцията, както е приет, е ориентиран към превенцията на корупцията. За него е най-важното в сферата на борбата с корупцията е превантивна, обществена и институционална среда, която да запушва всички канали за корупцията. Според Николов трябва да се създаде \"такава обществена среда на нетърпимост към корупцията\", която да пресича явлението в зародиш.Ще използвам целия си административен опит, за да направя Антикорупционния орган ефективно функциониращ, каза от своя страна кандидатът за председател на ГЕРБ и \"Обединени патриоти\" Пламен Георгиев. Той смята, че със своята дейност до момент е доказал, че когато има желание и воля, резултати може да се постигнат.Твърдото му убеждение е, че този нов антикорупционен орган има възможност ефективно да се бори с корупцията. Далеч съм от мисълта, че борбата с корупцията ще бъде лесна, това е една сложна задача.Той подчерта, че концентрацията на повече правомощия води до множество организационни и правни казуси.Един от въпросите към кандидатите беше дали ако бъдат избрани за ръководители на бюрото, ще предложат своя конкурент за свой заместник, каквато практика има в много семократични и западни страни, Николов веднага изяви готовност да направи това. Георгиев обаче допълни, че има намерение да се върне в прокуратурата, каквато е и неговата първа професия. Едва на второ запитване, Пламен Георгиев посочи, че ще разгледа възможността да предложи като свой заместник конкурента си Николай Николов. Както Николай Николов, така и Пламен Георгиев заявиха в края на изслушването си, че не се привърженици на работата с анонимни сигнали. Припомняме, споровете около антикорупционен закон продължаваха месеци наред, като имаше и два законопроекта -  и на . Основната разлика обаче между тях е кой да назначава шефа на новия орган - парламентът или президентът. По темата корупцията и борбата с нея през октомври месец се състояха и два Консултативни съвета по национална сигурност при президента Румен Радев, които също . Правителството имаше , но още в средата на декември президентът предупреди, че ще наложи вето. Това можеше да провали амбицията на управляващите, но законът беше приет на 20 декември.  над приетите текстове, което ", "date": "2018.03.06", "title": "Решимост за борба с корупцията заявяват и двамата кандидати"}
{"url": "https://news.bg/world/rusiya-iztegli-su-57-ot-siriya.html", "text": "Въздушно-космическите сили на Русия изтеглиха от Сирия всички изтребители пето поколение Су-57, разположени в арабската страна преди няколко седмици, съобщават израелски медии.Израелският вестник Maariv пише, позовавайки се на източници, че разполагането на самолетите в Сирия е имало за цел да покаже на Вашингтон решимостта на Москва на фона на покачващото се напрежение между двете световни сили заради политически различия.Според официалната информация Русия е разгърнала самолетите в Сирия, за да ги изпита.По непотвърдена информация Москва е изпратила в арабската държава общо четири изтребителя пето поколение.Руски медии съобщават, че изтеглянето е по нареждане на президента Владимир Путин.", "date": "2018.03.06", "title": "Русия изтегли Су-57 от Сирия"}
{"url": "https://news.bg/crime/spetssadat-otchete-97-5-svarshena-rabota-no-iska-udvoyavane-na-shtata.html", "text": "Специализираният съд отчита, че 97,53 % от разглежданите 6957 дела през 2017 г. са приключени, едва 157 не са приключили поради обясними причини. Това обяви Георги Ушев, председател на Специализирания наказателен съд по време на пресконференция за дейността на Специализирания наказателен съд.За сравнение делата през 2016 г- са били 6 580 или увеличението е близо 6%.Ушев отчете, че делата се насрочват сравнително бързо, като 99% от тях са разгледани до три месеца. Изключение правят делата с голяма сложност, подсъдни за дела, извършени не само в България, но и извършени и в чужбина, използване на инструменти.385 броя дела е получил средно всеки съдия от спецсъда. Най-много са делата срещу организирани престъпна група.Ушев отчете още, че продължава постъпление на дела с множество подсъдими - 18, 14,12, както и с множество свидетели 414. Прекратените дела са 27. За сравнение за миналата година прекратените дела са 33.Съдът се намира на първо място по натовареност по съдебни дела в страната. Това е обяснимо предвид разглеждането на дела за организирани престъпни групи, тероризъм, дела, извършени на територията на други държави, дела за корупция по високите етажи на властта. Въпреки големият обем дела, които попадат в подсъдността на Специализирания наказателен съд щатът продължава да е от 19 съдии. Ушев посочи, че той е крайно недостатъчен.Той е отправил искане за увеличение на щата пред Висшия съдебен съвет, което е било отхвърлено. Ушев алармира и за недостиг на съдебни зали, тъй като въпросните 19 състава разполагат с четири съдебни зали. Липсват и помещения за съхранение на веществените доказателства. Деловодствата са малки и неудобни за функциониране. Продължават опитите за разрешаване на сградния проблем на съда. Папките се складират в коридорите. \"Увеличаването на различните компетентности на съда прибавянето на дела налага увеличаване на щата\", коментира Ушев.Той посочи, че само за три месеца са дошли девет дела по новата подсъдност за корупция по високите етажи на властта, а същевременно разследването отнема години. Председателят на Спецсъда бе категоричен, че щатът на съда трябва да бъде удвоен. \"19 съдии не биха могли да разглеждат всички дела за организирани престъпни групи, корупция, тероризъм. Това са едни от най-важните дела\", коментира Ушев и изтъкна, че увеличаването на щата е в интерес на обществото, на бързината и на качеството на разглеждане на тези процеси.Специализираният наказателен съд отчита 306 осъдени лица за миналата година лица, оправданите са 67.Най-често налаганото наказание за 263 от осъдените лица е лишаване от свобода до три години, 40 лица са с наказание лишаване от свобода от 3 до 10 години. Над 10 години затвор са получили трима от осъдените.Стана ясно още, че Стоян Тонев, заместник-председател на Специализирания съд, е подал искане за освобождаване от поста. На негово място Ушев предлага да бъде назначена Мариета Райкова. Той уточни, че само председателят и заместник-председателите имат възможност да назначават специални разузнавателни средства.Броят на специалните разузнавателни средства през 2017 е 2 146 броя разрешения, за сравнение за 2016 те са били 2271, постановен е отказ по една трета от постъпилите искания или 898.Девет са делата, образувани за корупция до днес. Три от делата са срещу бивши министри - Симеон Дянков, Трайчо Трайков и Иво Прокопиев. Второто срещу Даниел Митов, третото срещу Мирослав Николов, фонд \"Земеделие\", четвъртото срещу лица от община Неделино Стоян Беширов общо 9, петото срещу Румяна Ченалова, шестото срещу изпълнителния директор - ИА \"Рибарство и аквакултури\" - Майдън Сакаджиев, седмото срещу кмета на Павел Баня - Станимир Радевски, срещу кмета на община Пловдив, и последното срещу Заместник-министър на външните работи - Христо Ангелички.", "date": "2018.03.06", "title": "Спецсъдът отчете 97.5% свършена работа, но иска удвояване на щата"}
{"url": "https://news.bg/world/izvanredno-polozhenie-v-shri-lanka-zaradi-nasilie-mezhdu-myusyulmanite-i-budistite.html", "text": "Шри Ланка въведе извънредно положение в цялата страна за първи път от гражданската война в отговор на възникналото през последните дни насилие между мюсюлманите и синхалите, съобщава \"Ройтерс\".Специалните мерки позволяват разполагане на армията в граждански райони. Те ще се прилагат за период от 10 дни, след което парламентът трябва да вземе решение.През последните седмици бяха регистрирани сблъсъци между двете религиозни групи.Островната държава в Индийския океан се опитва да възстанови туристическия сектор след унищожителната 28-годишна гражданска война между правителството и тамилските сепаратисти в северната част. За последно извънредно положение имаше до ноември 2011 г.Около 10% от населението е мюсюлманско, а мнозинството - синхалските будисти.", "date": "2018.03.06", "title": "Извънредно положение в Шри Ланка заради насилие между мюсюлманите и будистите"}
{"url": "https://news.bg/crime/zadarzhaha-albanets-na-dunav-most-s-heroin-za-1-mln-i-polovina-lv.html", "text": "Митничари задържаха близо 40 килограма хероин на Дунав мост 1. Наркотиците са открити в лек автомобил с италианска регистрация. Колата била управлявана от албански гражданин, който постоянно пребивавал в Италия. Автомобилът бил спрян на трасе \"Изход\" на граничния пункт.На ГКПП - Дунав мост 1 на 5 март рано сутринта митнически инспектори от отдел \"Борба с наркотрафика\" на Митница Русе насочили автомобилът за щателна проверка, въпреки че шофьорът, който пътувал сам, декларирал, че пренася само лични вещи.При огледа митничарите забелязали странни и нехарактерни изменения в конструкцията на пода на автомобила. В тайници те намерили 68 пакета, пълни с бежово прахообразно вещество, което впоследствие реагирало на хероин. Всеки от пакетите е с приблизително тегло 550 грама. Общото тегло на наркотиците било над 37 кг.За случая е уведомен разследващ митнически инспектор и дежурен прокурор от Окръжна прокуратура-Русе. Образувано е дознание. Албанският гражданин, уличен в наркотрафик, е задържан с прокурорска мярка за 72 часа в русенския следствен арест.По предварителни данни стойността на задържания наркотик по цени на съдопроизводството е за над 1 500 000 лева. Взети са проби за лабораторен анализ.", "date": "2018.03.06", "title": "Задържаха албанец на Дунав мост с хероин за 1 млн. и половина лв."}
{"url": "https://news.bg/politics/tokat-nyama-da-skacha-zashto-shte-protestirat-gnevyat-se-ot-gerb.html", "text": "Категорично няма да има вдигане на цената на тока. Това увери депутатът от ГЕРБ Валентин Николов на извънреден брифинг в парламента. Николов увери, че няма да се разреши самоволно вдигане на цената и припомни функциите и правомощията на КЕВР.\"Искам да уверя хората, че държавата с всички законни възможни средства ще се противопостави на всяко самоволно искане за вдигане на цената\", каза още Николов.Той констатира, че с изненада открива, че утре ще се организира протест. Според народния представител става въпрос за организиран сценарий за сваляне на правителството на Бойко Борисов.Малко по-рано през деня от БСП обявиха, че ще участва в национален протест срещу сделката с ЧЕЗ, който ще се проведе утре, 7.03.2018 г., от 11 ч. пред сградата на Министерския съвет. Организаторите на протеста не се посочват.Николов посочи, че от БСП се опитват да вменят отговорности и да яхнат един проблем, както и да внушат, че ще има повишаване на цената на тока и припомни изказването на лидера си и министър-председател  за свалянето на правителството.Николов бе категоричен, че е очевидно кои са тези, които искат да свалят правителството и припомни факти от близкото минало. Така например в надзорните съвети на ЧЕЗ е участвал народният представител от БСП Антон Кутев, а в този на ЕОН, което впоследствие бе продадено на ЕНЕРГО-ПРО, депутатът Валери Жаблянов. Други червени са участвали в кабинета на Симеон Сакскобургготски по чието време е изготвена Стратегията за приватизацията на енергоразпределителните дружества в страната - Димитър Калчев, Меглена Плугчиева и Костадин Паскалев.\"Това за мен е организиран начин да се свали правителството и то незаконно\", коментира още депутатът.Александър Иванов от ГЕРБ попита защо продължават да се заиграват със страха на хората. Той успокои, че искането от 28 февруари за увеличаване цената на електроенергията, каквото има входирано в Комисията по енергийно и водно регулиране, отправят всички дружества, не само ЧЕЗ и то регулярно на всеки шест месеца. \"Те спестиха да кажат истината, че и другите две електроразпределителни дружества EVN и ЕНЕРГО-ПРО също са входирали такива искания\", заяви Иванов.Относно обвинението на левицата, че правителството на Борисов през 2012 г. е , Иванов обясни, че това е дял, който няма възпираща квота и не влияе при продажба и препродажба на активи на електроразпределителните дружества. Той попита защо непосредствено след смяната на кабинета Саскобургготски с този на Станишев от левицата не са направили необходимото, за да получат такъв контролен пакет.Припомняме, на 22 февруари 2018 г. стана ясно, че чешката ЧЕЗ е одобрила . Последва скандал, който предизвика министърът на енергетиката , защото познава собственикът на фирмата Гинка Върбакова.Още същия ден  по отношение на сделката и по-точно спрямо това дали купувачът има опит и може да осигури поддръжката на ЕРП на една трета от България. След това скандалът около продажбадата на ЧЕЗ доби не само вихрени в България размери, но и Лично министър председателят се ангажира със случая и на среща с купувача на ЧЕЗ Гинка Върбакова в Министерски съвет премиерът . На брифинг след срещата Върбакова, обясни, че е склонна да допусне държавата в сделката за ЧЕЗ. Министърът на финансите .От БСП обявиха, че  за спиране на сделката и поискаха държавата да си върне контрола в енергетиката. Според социалистите зад и поискаха намеса на контролните органи.От интервю на Гинка Върбакова обаче стана ясно, че  (КЕВР).  от шефа на Комисията Иван Иванов.Едновременно с това скандалът достигна и в Чехия, като изданието Lidové noviny започна собствено разследване. То излезе с информацията, че , въпреки че според предишна публикация половината от сделката  На извънредното заседание на комисиите в Народното събрание от , че банката възнамерява да финансира сделката.Лично премиерът на Чехия Бабиш се е ангажирал пред Борисов да предаде документите от проверката на ЧЕЗ. Самият чешки премиер обаче коментира пред родното издание, че .", "date": "2018.03.06", "title": "Токът няма да скача, защо ще протестират, гневят се от ГЕРБ"}
{"url": "https://news.bg/world/25-darzhavi-ot-es-odobriha-parvite-savmestni-orazheyni-proekti.html", "text": "Група държави от ЕС постигнаха съгласие да разработят първите си съвместни проекти в областта на отбраната, в които Великобритания няма да участва, съобщава \"Ройтерс\".Агенцията коментира, че Лондон ще вкуси какво е да си извън външнополитическите решения на ЕС.Подписалите се под пакта 25 държави също отложиха за края на годината решение дали да се допуснат държави извън ЕС да се присъединят към проектите, с което се удължава несигурността около бъдещата роля на Обединеното кралство след напускането на съюза през 2019 г. Решението трябваше да бъде взето до юни тази година.Великобритания отдавна блокира опитите за интеграция в областта на отбраната, страхувайки се от създаване на армия на ЕС.Въпреки това сега Лондон се безпокои, че може да остане извън новото сътрудничество и да не участва в оръжейните проекти. Премиерът на Обединеното кралство Тереза Мей иска да се сключи договор в областта на сигурността с ЕС до 2019 г.Военните министри на 25-те държави се подписаха под 17 съвместни проекта в Брюксел. Сред тях са европейска бронирана машина на пехотата, подводни противоминни сензори и европейско медицинско командване.Участието в Постоянното структурно сътрудничество в сферата на отбраната - Permanent Structured Cooperation (PESCO), е доброволно за страните членки. Дания, Малта и Великобритания остават извън проекта за европейска отбрана.", "date": "2018.03.06", "title": "25 държави от ЕС одобриха първите съвместни оръжейни проекти"}
{"url": "https://news.bg/int-politics/velikobritaniya-plashi-da-ne-uchastva-na-svetovnoto-parvenstvo-po-futbol-v-rusiya.html", "text": "Великобритания заплаши да се оттегли от Световното първенство по футбол в Русия, ако се окаже, че Москва стои зад мистериозното заболяване, което повали бивш руски двоен агент, осъден в Москва за предаване на десетки шпиони на британското разузнаване, съобщава \"Ройтерс\".Британският външен министър Борис Джонсън спомена по име Сергей Скрипал, който някога е бил полковник от ГРУ (руското военно разузнаване), и дъщеря му Юлия, като двамата, които бяха открити в безсъзнание в неделя на пейка пред търговски център в Южна Англия.66-годишният Скрипал и 33-годишната му дъщеря са били изложени на неизвестно засега вещество в английския град Солсбъри. И двамата са в критично състояние в интензивното отделение на местната болница.\"Не знаем какво точно се е случило в Солсбъри, но ако е нещо лошо, както изглежда, това е още едно престъпление от поредицата престъпления, за които е отговорна Русия\", изтъкна Джонсън пред британския парламент.\"Ясно е, че Русия, опасявам се, сега е в много отношения зловредна и разрушителна сила, а Обединеното кралство е водещата сила по света, опитваща се да противодейства на тази дейност\", подчерта още първият британски дипломат.Ако се окаже, че Москва стои зад болестта на Скрипал, Джонсън посочи, че ще бъде трудно да се види как Великобритания би могла да участва на Световното първенство в Русия през юни и юли.Предишно британско разследване обяви, че руският президент вероятно е одобрил през 2006 г. убийството на бившия агент на КГБ Александър Литвиненко с радиоактивен полоний-210 в Лондон. Кремъл многократно е отричал каквото и да е участие в убийството на Литвиненко.43-годишният Литвиненко, който беше отявлен критик на Путин и който избяга във Великобритания 6 години преди да бъде отровен, почина, след като изпи зелен чай, в който е бил сипан редкия и много мощен радиоактивен изотоп в хотел \"Милениум\" в Лондон.На британските лекари им отне доста време да разберат причината за болестта на Литвиненко.Посолството на Русия в Лондон коментира, че инцидентът със Сергей Скрипал се използвал за демонизирането на Русия и че Русия била сериозно разтревожена от информациите в британските медии във връзка с инцидента със Скрипал.", "date": "2018.03.06", "title": "Великобритания плаши да не участва на Световното първенство по футбол в Русия "}
