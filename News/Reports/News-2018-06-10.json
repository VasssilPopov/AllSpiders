{"url": "https://news.bg/world/irak-predade-na-germaniya-ubiets-na-momiche.html", "text": "Полицията на Иракски Кюрдистан предаде на германските власти заподозрян за убийство.Това стана с полет от Ербил до Франкфурт на Майн.20-годишният кюрд Али Башар е бил заловен и разпитан в родината си Ирак, където се е опитал да се укрие. Негов роднина е дал информация за местонахождението му.Лично началникът на федералната полицейска служба на Германия е поел задържания в самолета до Франкфурт. Екстрадираният е обвинен в убийството на 14-годишно момиче Сузана Мария Фелдман. Нейният труп беше открит до железопътната линия на Висбаден в провинция Хесе.Това стана две седмици, след като момичето беше обявено за изчезнало.Случаят изостри водения в Германия дебат за предоставяне на убежище. Убиецът Али Башар е живял е Германия от 2015 г. На него му е било отказано убежище.Канцлерът Ангела Меркел похвали експедитивността на службите за сигурност в Северен Ирак. Те заловиха извършителя само за дни.След кацането си във Франкфурт Али Башар беше прехвърлен с хеликоптер в местен затвор.", "date": "2018.06.10", "title": "Ирак предаде на Германия убиец на момиче"}
{"url": "https://news.bg/bulgaria/sinodat-gotov-da-pomaga-na-tsarkvata-na-makedoniya.html", "text": "Ние сме готови и днес да сторим всичко, което е по силите ни и което е в съгласие със свещените канони на светата Църква, за да подпомогнем нашите православни братя в днешна Македония. Това се казва в Патриаршеско и Синодално послание по повод 1000-годишнината от учредяването на Охридската архиепископия.Документът е отговор на критиките, че църквата ни отказала да прати делегация в Охрид.Част от големия проблем за статута на Православната църква в днешна Република Македония е въпросът за историческата съдба на съществувалата в миналото Българска Охридска архиепископия, от чието учредяване през настоящата 2018 година се изпълват хиляда години. Проведени бяха и предстоят чествания на тази важна годишнина, които са поредно свидетелство за дълбочината на разделението сред братските Православни църкви по този въпрос. Същевременно, във връзка с отказа на Българската Православна Църква да участва в тържествата, проведени на 27 и 28 май в историческия храм на Божията Премъдрост в град Охрид, към Свещеноначалието на светата Българска Патриаршия бяха отправени незаслужени упреци, достигащи до обвинения в предателство - тежки упреци, които, независимо дали са били плод на неразбиране или на недоброжелателство, донесоха ненужна горчивина на цялата ни Църква, се казва в Патриаршеското и синодално послание, което е подписано от Патриарх Неофит и всички и митрополити.Ето и позицията на Синода.Възлюбени в Господа чеда на светата ни Църква,През последната повече от половин година църковното и обществено внимание у нас е насочено с особена сила върху съседна Република Македония и по-конкретно върху темата за статута на Православната църква в тази страна, която за жалост в продължение на десетилетия пребивава вън от общение със семейството на поместните Православни църкви. Тази тема и този проблем придобиха острота във връзка с официално заявеното от ръководството на тази Църква желание Българската Православна Църква - Българска Патриаршия да приеме ролята на нейна майка-Църква, и така най-сетне да бъде уреден каноничният статут на Църквата в днешна Македония. Желание, което беше възприето с внимание и чувство за отговорност от българска църковна страна, но същевременно и недвусмислено отрицателно от някои братски Поместни църкви, които открито заявиха своето несъгласие с подобно развитие на македонския църковен въпрос.Част от големия проблем за статута на Православната църква в днешна Република Македония е въпросът за историческата съдба на съществувалата в миналото Българска Охридска архиепископия, от чието учредяване през настоящата 2018 година се изпълват хиляда години. Проведени бяха и предстоят чествания на тази важна годишнина, които са поредно свидетелство за дълбочината на разделението сред братските Православни църкви по този въпрос.Същевременно, във връзка с отказа на Българската Православна Църква да участва в тържествата, проведени на 27 и 28 май в историческия храм на Божията Премъдрост в град Охрид, към Свещеноначалието на светата Българска Патриаршия бяха отправени незаслужени упреци, достигащи до обвинения в предателство - тежки упреци, които, независимо дали са били плод на неразбиране или на недоброжелателство, донесоха ненужна горчивина на цялата ни Църква. Във връзка с всичко това, с архипастирска загриженост по повод създалата се ситуация и с чувство за отговорност към богозаповяданото единство на цялата света Православна църква, но и с църковна и народностна памет и вярност към историческата истина за древния Охридски престол, се обръщаме към всички вас с настоящето си послание, в което отговорно заявяваме и припомняме:\"Самоуправляващата се Българска православна църква - Българска Патриаршия е правоприемник на Плисковската архиепископия, Преславската патриаршия, Охридската архиепископия, Търновската патриаршия и Българската екзархия. Тя е единна и неделима\".\"Постановяваме, - четем във втората от тези грамоти - щото сегашният светейши архиепископ да притежава и управлява всичките български епископства, както и всички други градове, които под властта на цар Петър и на Самуил се притежаваха и се владееха от тогавашните архиепископи... Защото, дори и да станахме владетел на тази страна (т. е. на България), ние запазихме непокътнати нейните права, като ги потвърдихме с наши хрисовули и сигилии\".Братя и сестри,Историческите съдбини на земите, в които по Божия воля всички ние живеем, и на християните, обитавали и обитаващи и днес този регион са сложни и превратни. Днес на Балканите съществуват съвсем различни в сравнение с далечното минало държавни и църковни реалности. Вследствие от различни обществено-политически процеси в този регион през годините са утвърдени нови държави и нови поместни Православни църкви - приемници на една или друга, съществувала в миналото църковна юрисдикция. Онова обаче, което продължава и днес да обединява всички нас - без изключение - е нашата от Христа Иисуса поверена ни спасителна православна християнска вяра. Онова, което и днес продължава да ни сплотява в едно, е единството ни в богочовешкото Тяло на светата и мъченическа Православна църква.Това беше и причината и главната наша подбуда Светият Синод на Православната ни църква да приеме предложената му от македонска страна роля на посредник, който да предприеме необходимите и възможни стъпки и действия пред останалите братски Православни църкви за уреждането на каноническия църковен статут на Православната църква в Република Македония, която повече от половин столетие страда от наложената ѝ църковна изолация. С този мотив и с това намерение възприехме в края на ноември 2017 г. и пристигналото от Република Македония желание и предложението да поемем върху си бремето на посредничеството за уреждане статута на Православната църква в тази страна. Което намерение обаче по никакъв начин не може да предполага каквото и да било нарушаване на вековните правила в Църквата.Като поставени от Господа епископи в Неговата Църква ние сме готови и днес да сторим всичко, което е по силите ни и което е в съгласие със свещените канони на светата Църква, за да подпомогнем нашите православни братя в днешна Македония - в съгласие с изричната и ясно изразена воля и на останалите братски Православни църкви. При все това обаче имаме и задължението да пазим вярно не само истините и свещените канони на светото Православие, но също и паметта на тази света Църква, за която Господ Бог ни е поверил да се грижим духовно днес - за нейната история, за нейната приемственост и за нейното настояще и бъдеще. Защото това изисква от нас паметта ни за всички наши, родили ни в Господа, приснопаметни, славни и достохвални предци - предстоятели на Българската православна църква и благоверни наши владетели от миналото, духовници и книжовници, и на всички онези, които през вековете са отдали живота си, за да я има България - заедно с нейната държава и с нейната автокефална Православна църква.Затова в този ден, когато Църквата ни чества паметта на всички от века просияли светци от българския род, се обръщаме към всички наши верни чеда - в Родината ни и далеч от нейните предели, с архипастирско послание за мир и радост в Светия Дух, като призоваваме всички към вярност на светото Православие и на светата Христова Църква - на нейните божествени догмати и нейните, изковани със съизволението на Светия Дух свещени канони, но вярност още и към изкованата с толкова много труд и кръв Църква и държава, които нашите предци ни завещаха и с чиято историческа памет ни повелиха да не правим никакви компромиси, но да я пазим за поколенията - за да го има народът ни и занапред, за да пребъде България.Бог на мира и любовта, общението в Светия Дух и молитвите на всички светци от българския род да бъдат неизменно с нас: с нашия православен народ, с неговата вековна държава и с неговата от Бога дарувана му света Православна църква!", "date": "2018.06.10", "title": "Синодът готов да помага на църквата на Македония"}
{"url": "https://news.bg/world/povedenieto-na-tramp-na-g-7-bilo-katastrofa.html", "text": "Ръководителят на Социалдемократическата партия на Германия Андреа Налес нарече поведението на президента на САЩ Доналд Тръмп на срещата на върха на Г-7 катастрофа. Това съобщи в. Frankfurter Rundschau.Според Налес е невъзможно да се провежда \"разумна и надеждна политика\".\"Тръмп предизвика катастрофа на срещата на върха на Г-7 и си взе \"довиждане\" с помощта на туит\", отбеляза Андреа Налес.Тя добави, че Европейският съюз, заедно с Япония и Канада, трябва да се погрижи сътрудничеството по важни международни въпроси да не изчезне.По-рано от германското външно министерство коментира отказа на Тръмп да подпише комюникето след срещата на Г-7.", "date": "2018.06.10", "title": "Поведението на Тръмп на Г-7 било катастрофа"}
{"url": "https://news.bg/world/kyurdite-v-siriya-sa-gotovi-na-pregovori-s-damask.html", "text": "Сирийските кюрди официално обявиха своето съгласие \"да започнат преговори с Дамаск без предварителни условия\".Това съобщи агенция \"Фират\". Медията се позовава на \"Силите на демократична Сирия\", които контролират една трета от територията на страната.\"Ние сме готови да изпратим делегация в Дамаск, за да започне диалог със сирийското правителство за разрешаване на кризата\", се казва в документа. Той оценява положително изявлението, направено от президента Башар Асад на 31 май \"за откритост на сирийските власти в преговорите с кюрдите\".Делегация от опозиционния Демократически фронт на Сирия посети град Камишли в североизточната част на страната с цел установяване на диалог между самообявилата се автономна кюрдска администрация и Дамаск.", "date": "2018.06.10", "title": "Кюрдите в Сирия са готови на преговори с Дамаск"}
{"url": "https://news.bg/regions/ogromno-zadrastvane-na-am-trakiya-5-km-se-vzimat-za-chas.html", "text": "Огромно задръстване се образува тази вечер на магистрала \"Тракия\" в посока София към 160-ия километър, съобщиха за bTV потърпевши.Пет километра в този район се изминават за час и десет минути, разказват хора, попаднали в тапата.Причините са стеснение заради ремонт, аварирала кола и интензивен трафик.Поради натоварения трафик АПИ напомня на шофьорите, пътуващи по АМ \"Тракия\", че в участъка от км 133 до км 156 се извършва ремонт и могат да използват обходни маршрути. Движението на МПС до 12 т в този участък се извършва двупосочно в платното за Бургас, а тежкотоварните МПС над 12 т се пренасочват по обходни маршрути, които могат да се ползват и от шофьорите на леките автомобили с цел облекчаване на трафика, предупреждават от АПИ.От Пътната агенция препоръчва:- В посока Бургас трафикът на МПС над 12 т се отклонява при пътен възел \"Пловдив - изток\" на км 133, по път II-56, път I-8, път II-66 - Мирово - Плодовитово - път III-666 - пътен възел Оризово /Плодовитово/ и включване обратно в АМ \"Тракия\" при км 165, или по маршрут пътен възел \"Чирпан\" на км 174, път II-66 Обходен път Чирпан - Плодовитово - Мирово, път I-8, път II-56 и включване на АМ \"Тракия\" при пътен възел \"Пловдив - изток\" при км 133.- В посока София трафикът на МПС над 12 т се отклонява при пътен възел \"Чирпан\" на км 184, път II-66 Обходен път Чирпан - Плодовитово - Мирово, път I-8, път II-56 и включване на АМ \"Тракия\" при пътен възел \"Пловдив - изток\" при км 133, или по маршрут пътен възел \"Оризово\" /Плодовитово/ на км 165, път III-666, път II-66 Плодовитово - Мирово, път I-8, път II-56 и включване на АМ \"Тракия\" при пътен възел \"Пловдив - изток\" при км 133.По рано днес временно беше спряно движението по магистрала \"Тракия\" и в двете посоки заради задимяване от пожар в района на Карнобат.", "date": "2018.06.10", "title": "Огромно задръстване на АМ \"Тракия\" - 5 км се взимат за час"}
{"url": "https://news.bg/world/erdogan-zaplashi-avstriya-sas-sveshtena-voyna.html", "text": "Турският президент Реджеп Ердоган заплаши Австрия със свещена война.Ердоган остро разкритикува решението на Австрия да затвори джамии и да изгони финансирани от Турция имами, определяйки решението като антиислямско, информира АФП.Държавният глава на Турция обеща да предприеме действия.\"Тези мерки, предприети от канцлерът на Австрия, страхувам се, че водят света към война между кръста и полумесеца\", каза Ердоган по време на реч в Истанбул.По-рано тази седмица австрийското правителство съобщи, че може да изгони до 60 финансирани от Турция имами и техните семейства, а също така ще затвори седем джамии заради разпространение на \"политически ислям\".Решението разгневи Анкара.В предизборната си реч Ердоган заяви още: \"Те съобщиха, че ще изритат нашите религиозни хора от Австрия. Мислите ли, че няма да реагираме, ако направите такова нещо\".\"Това означава, че ние ще трябва да направим нещо\", добави той, но не обясни.В Австрия живеят около 360 000 граждани от турски произход, от които 117 000 са с турски паспорти.", "date": "2018.06.10", "title": "Ердоган заплаши Австрия със свещена война"}
{"url": "https://news.bg/crime/rabotodatelite-ne-iskat-zakonoproekta-za-balgarskata-avtomobilna-kamara.html", "text": "Асоциацията на индустриалния капитал в България, Българската стопанска камара и Българската търговско-промишлена палата изпратиха официалното си становище против проектозакона за Българската автомобилна камара.Те настояват за отхвърляне на законопроекта и отправят покана за провеждане на срещи с парламентарните групи и ресорната парламентарна комисияПозицията им е изпратена до председателя на НС Цвета Караянчеа, председателите на парламентарните групи, Халил Летифов, Петър Кънев и Хасан Адемов.Организациите настояват за незабавно изтегляне на законопроекта. Законопроектът се отхвърля и от всички представителни браншови организации в сектора на автобусните и товарните превози. Аргументите за отхвърлянето са:Според организациите предложеният законопроект влиза в драстични противоречия с Конституцията, Закона за защита на конкуренцията, Закона за предотвратяване и установяване на конфликт на интереси, Закона за юридическите лица с нестопанска цел и други принципи и норми на националното и международното законодателство.Освен това от АИКБ, БСК и БТПП смятат, че чрез новия закон се създават предпоставки за нелоялна конкуренция, картелиране на пазара. Законът по тяхно мнение възпроизвежда основните слабости на съществуващи модели на \"квази саморегулиране\", срещу които не действат ефективни механизми за противодействие - нито от страна на държавата, нито от страна на членската маса.Трите организации са категорични, че зад текстовете на законопроекта прозират очевидни партикуларни корпоративни лобистки интереси.", "date": "2018.06.10", "title": "Работодателите не искат законопроекта за Българската автомобилна камара"}
{"url": "https://news.bg/world/shveytsartsite-othvarliha-initsiativata-za-suverenni-pari-i-zategnaha-reklamiraneto-na-hazarta.html", "text": "Швейцарските избиратели решително отхвърлиха радикални предложения, които целяха да направят финансовата система по-безопасна чрез промяна на начина, по който банките предоставят заеми на икономиката, пише \"Файненшъл таймс\".Гражданите отхвърлиха инициативата за суверенни пари - драстично ограничаване правата на търговските банки да отпускат кредит, като централната банка остане единствена с право да емитира пари.На референдума днес само 26% подкрепиха плановете да се отнеме правото на търговските банки да \"създават\" пари, основно чрез отпускане на кредити на потребителите и на бизнеса, показват първите резултати. 74% от швейцарците се обявиха против инициативата за суверенни пари.Резултатът е облекчение за финансовия сектор на Швейцария и Швейцарската национална банка. В петък гуверньора на банката предупреди преди вота, че инициативата Vollgeld (суверенни пари) е ненужен и опасен експеримент, който може сериозно да навреди на икономиката на страната.Социологическите проучвания показваха силна подкрепа за инициативата. Според швейцарската система на пряка демокрация за организиране на референдум са необходими 100 000 подписа.Планът Vollgeld предвиждаше отмяна на банкиране с частичен резерв - основата на финансовите системи по света, чрез която търговските банки участват в процеса на парично предлагане посредством кредита, който създават.В същото време на друг референдум 72% от швейцарците подкрепиха блокиране на достъпа на държавата до чуждестранни сайтове за хазартни игри и разрешаването само на такива, които са регистрирани в Швейцария. Новият закон е в полза на швейцарските казина и лотарии.", "date": "2018.06.10", "title": "Швейцарците отхвърлиха инициативата за суверенни пари и затегнаха рекламирането на хазарта"}
{"url": "https://news.bg/world/tramp-katsna-v-singapur.html", "text": "Президентът на САЩ Доналд Тръмп пристигна в Сингапур, съобщава местният вестник \"Стрейт таймс\".Американският лидер кацна във военновъздушната база \"Пая Лебар\" около 20,20 часа местно време.По-рано днес лидерът на КНДР Ким Чен-ун пристигна в Сингапур и разговаря с премиера на града-държава.Лидерите на КНДР и САЩ ще проведат историческа среща на 12 юни.", "date": "2018.06.10", "title": "Тръмп кацна в Сингапур"}
{"url": "https://news.bg/world/frantsiya-zakleymi-pristapite-na-gnyav-na-tramp.html", "text": "Дипломацията не може да бъде ръководена от \"пристъпи на гняв\".Това предупреди президентът на Франция Еманюел Макрон, след като срещата на върха Г-7 завърши с напрежение и разкол между западните съюзници, съобщават БиБиСи и други медии.След пресконференцията на канадския премиер Джъстин Трюдо в края на двудневния форум в Квебек, президентът на САЩ Доналд Тръмп описа домакина като \"нечестен и слаб\" със съобщение в \"Туитър\" на път за Сингапур и изненадващо обяви, че изтегля подписа на САЩ от заключителното комюнике.От Елисейския дворец обявиха, че Франция и другите държави от ЕС ще запазят подкрепата си за заключителната декларация от срещата на Г-7.\"\", се казва в съобщението на френския лидер, цитирано от АФП.\"Международното сътрудничество не може да бъде ръководено от пристъпи на гняв и лекомислени изказвания\", се допълва още.Германия също обяви, че ще остави подписа си под комюникето. Берлин не е изненадан от поведението на Тръмп.Приетата в събота декларация имаше за цел да намали напрежението чрез защита на \"базираната на правила търговска система\".На пресконференция след срещата на върха канадският лидер потвърди позицията си срещу наложените от САЩ мита и се закани Канада да реагира с реципрочни мерки от 1 юли.Тръмп отговори с поредица от съобщения в \"Туитър\", че е инструктирал администрацията си да не одобрява комюникето. Той подчерта, че решението му се основава на \"лъжите\" на Трюдо и на \"факта, че Канада налага огромни мита, засягащи нашите фермери, работници и компании\".От пресцентъра на канадския премиер отговориха, че всичко изразено от Трюдо е изложено по време на разговорите му с Тръмп.В декларацията се заявява, че Канада, САЩ, Великобритания, Франция, Италия, Япония и Германия са съгласни, че е необходима \"свободна, справедлива и взаимноизгодна търговия\", като се подчертава важността да се борят срещу протекционизма.Те също така поискаха Москва да прекрати дестабилизиращото си поведение и да оттегли подкрепата си за Сирия.По въпроса за Иран Г-7 обещава \"постоянно\" да гарантира, че ядрената програма на Техеран е мирна.За климата държавите не са договориха. САЩ отказаха да се подпишат под обещанието да се изпълнява Парижкото споразумение.", "date": "2018.06.10", "title": "Франция заклейми „пристъпите на гняв” на Тръмп"}
{"url": "https://news.bg/bulgaria/bsp-paketat-mobilnost-e-izvaden-ot-obhvata-na-direktivata-za-rabotnitsite.html", "text": "Пакетът \"Мобилност\" е изваден от обхвата на директивата за командированите работници.Това съобщи евродепутатът от БСП Петър Курумбашев по време на брифинг в централата на партията.Евродепутатът обясни, че положителните промени, приети в Европейския парламент, касаещи така наречения пакет \"Мобилност\", са, че международният транспорт е изваден от обхвата на директивата за командировани работници.Освен това шофьорите не трябва да се връщат в България на всеки три седмици или на друго посочено от тях място, но от друга страна се прие, че превозните средства трябва да бъдат връщани на всеки три седмици. Основният аргумент е, че това се прави за борба с така наречените пощенски кутии, защото голяма част от камионите не са собственост на българските граждани.По отношение на престоя в кабината, Курумбашев отбеляза, че може да се спи в нея, ако на паркинга са изпълнени едни десет условия.Според Курумбашев другото решение на Европейския парламент, което не е в полза на партията, е, че дигиталните тахографи на камионите ще бъдат въведени около 2022-2024 г., а според него те трябва да бъдат въведени около 2028 г., а не на този етап.Евродепутатът изтъкна, че на днешното заседание на партията е приета декларация, която е адресирана до председателя на социалистите и демократите в Европейския парламент Удо Булман и до председателя на ПЕС Сергей Станишев.По думите му в момента има гласуван мандат на транспортната комисия, но също така съществува и парламентарна процедура този мандат да бъде атакуван и да се поиска прегласуване в пленарна зала.\"\", отсече той и допълни, че БСП трябва да представи своята позиция пред ПЕС именно чрез приетата на днешното заседание декларация.Червеният депутат Атанас Зафиров от своя страна благодари на всички медии за отделеното внимание и посочи, че на днешното заседание се е изготвил проект за позицията на ПЕС по отношение на модернизацията на армията.Социалистът изтъкна, че от БСП дават политическа си подкрепа, която е под условие, че запазят правото си да наблюдават евентуални корупционни практики или отстъпления по заложени параметри. Той се закани, че ако са налице корупционни практики и механизми, то партията ще оттегли подкрепата си за модернизация на българската армия и за ратифицирането на документите.\"\", отсече Зафиров и допълни, че в целия се период на управление на партията Корнелия Нинова е големият победител и именно тя е върнала морала в политиката.Социалистът Крум Зарков на свой ред коментира, че различията с ПЕС по отношение на Истанбулската конвенция би трябвало да бъдат приети без особени проблеми. ", "date": "2018.06.10", "title": "БСП: Пакетът \"Мобилност\" е изваден от обхвата на директивата за работниците"}
{"url": "https://news.bg/world/germaniya-na-tramp-ne-mozhe-da-mu-se-vyarva-toy-razrushi-doverieto.html", "text": "Решението на президента на САЩ Доналд Тръмп да оттегли подкрепата си за заключителното комюнике от Г-7 чрез съобщение в \"Туитър\" разруши доверието. Отговорът на Европа трябва да бъде по-голямо обединение.Това заяви външният министър на Германия Хайко Маас, който коментира възникналото напрежение в края на срещата на Г-7 в Квебек, информира \"Ройтерс\".\"\", отговори Маас на въпрос да коментира решението на Тръмп да изтегли подписа си от декларацията, договорена на форума в Канада.\", подчерта той и добави, че сега ще отнеме много повече време да се възстанови изгубеното доверие.", "date": "2018.06.10", "title": "Германия: На Тръмп не може да му се вярва, той разруши доверието"}
{"url": "https://news.bg/world/zapadat-podklazhda-voynata-v-siriya-za-da-me-svali-pritesnen-asad.html", "text": "Президентът на Сирия Башар Асад заяви, че Западът подклажда унищожителната война в страната му вече осма година с цел да бъде свален от власт, информира АП.Асад заяви в интервю за \"Мейл он съндей\", че западните държави лъжат за химическите атаки в Сирия и поддържат терористични групировки в арабската държава, докато Русия е подкрепила правителството му срещу чужда \"инвазия\".Сирийският лидер повтори дълго поддържаната от него позиция, че въстанието срещу управлението му е част от конспирация да бъде отстранен от власт, тъй като не подкрепя западните политики в региона.\"Целият подход на Запада към Сирия е: \"\", обясни Асад.Те говорят лъжи, те говорят за химически оръжия, те говорят за лошия президент, който избива добрите хора, продължи сирийският лидер.Асад отхвърли разпространявана информация, че Израел е извършил бомбардировки в Сирия с мълчаливото съгласие и помощта на Русия.\"\", зачуди се той.Асад сподели, че е останал на власт през тези години заради получаваната обществена подкрепа.Ние се борим срещи терористите и тези терористи са подкрепяни от британското правителство, от френското правителство, американците и техните марионетки в Европа и нашия регион, каза той.\"Борим се срещу тях, в Сирия обществото ни подкрепя да се борим срещу тези терористи. Заради това настъпваме. Не можем да постигнем това настъпление само заради това, че сме подкрепяни от руснаците и иранците\", обясни президентът на арабската държава.", "date": "2018.06.10", "title": "Западът подклажда войната в Сирия, за да ме свали, притеснен Асад"}
{"url": "https://news.bg/world/kanadskiyat-premier-ni-nanese-udar-v-garba-provali-g-7-obviniha-sasht.html", "text": "Лари Кудлоу, главният икономически съветник на президента на САЩ Доналд Тръмп, обвини Канада в \"поляризиращи\" изказвания за търговската политика на САЩ. Той подчерта, че президентът е решил да изтегли страната от заключителната декларация на срещата на Г-7, защото канадският премиер \"\".\"\", подчерта Кудлоу пред СиЕнЕн.\"Той нанесе голяма вреда на цялото Г-7\", добави съветникът.На пресконференция в края на Г-7 канадският премиер Джъстин Трюдо заяви, че Канада ще наложи ответни мита на САЩ. В отговор Тръмп атакува Трюдо в \"Туитър\", че е \"нечестен и слабак\".Според него Тръмп е реагирал така, за да \"не покаже слабост\" преди срещата с лидера на КНДР Ким Чен-ун.Кудлоу обвини Трюдо в \"предателство\" и че е провалил срещата на Г-7.", "date": "2018.06.10", "title": "Канадският премиер ни нанесе удар в гърба, провали Г-7, обвиниха САЩ"}
{"url": "https://news.bg/world/mediite-v-kndr-malchat-za-vizitata-na-kim-chen-un-v-singapur.html", "text": "Държавните медии в КНДР мълчат за пристигането на лидера на страната Ким Чен-ун в Сингапур за историческата среща с президента на САЩ Доналд Тръмп във вторник, информира сингапурският вестник \"Стрейт таймс\".Последната информация за Ким на Корейската централна новинарска агенция и официалния вестник на управляващата Корейска работническа партия \"Родон синмун\" е, че 34-годишният лидер е посетил нов ресторант за морска храна в Пхенян в събота.По подобен начин медиите в тоталитарната държава мълчаха през март, когато стана ясно, че Ким ще се срещне с Тръмп, а също така и обсъжданията на лидера на КНДР с южнокорейския президент Мун Дже-ин за бъдещото на ядрената и ракетна програма на КНДР.Наблюдатели коментираха пред \"Ройтерс\", че този път севернокорейското ръководство може да е поискало да не се публикува информация, \"докато не научат със сигурност дали срещата ще се състои\".", "date": "2018.06.10", "title": "Медиите в КНДР мълчат за визитата на Ким Чен-ун в Сингапур"}
{"url": "https://news.bg/bulgaria/za-kratko-pozhar-zatvori-chast-ot-am-trakiya.html", "text": "За кратко част от АМ \"Тракия\" беше затворена заради пожар, съобщават от Агенция \"Пътна инфраструктура\" (АПИ) и bTV.От АПИ поясниха, че временно е ограничено движението в двете посоки по АМ \"Тракия\" в района на Камено при км 334 поради задимен участък следствие на пожар близо до магистралата., допълва се в съобщението на агенцията.От телевизията уточняват, че причината за намалената видимост е голям пожар в съседна на магистралата нива.В съобщение на пресцентъра на МВР се казва, че поради задимяване временно е ограничено движението по АМ \"Тракия\" в района на Камено.Сигнал за задимяването в района е получен днес към 16.30 часа. Пристигналите на място пожарни екипи са установили, че задимяването е в следствие от пожар, възникнал в обработвана в близост до пътя нива.Пожарът е локализиран, няма пострадали при инцидента.Малко по-късно от АПИ съобщиха, че е възстановено движението в двете посоки по АМ \"Тракия\" в района на Камено при км 334.", "date": "2018.06.10", "title": "За кратко пожар затвори част от АМ „Тракия”"}
{"url": "https://news.bg/world/baskite-v-ispaniya-s-202-kilometrova-zhiva-veriga-s-iskane-za-referendum.html", "text": "Десетки хиляди хора от Баската автономна област образуваха 202-километрова жива верига, за да призоват за референдум за независимост, съобщава \"Ройтерс\".Конституцията на Испания, създадена през 1978 г. след края на режима на Франсиско Франко, гласи, че страната е неделима. През миналата година Мадрид попречи на Каталуния да се отцепи от Испания.Като Каталуния Баската автономна област има собствен език и култура. Мнозина баски вярват, че трябва да получат право на референдум.Протестната жива верига беше организирана от баската група Gure Esku Dago (\"В нашите ръцете\"). Тя беше образувана от град Доностия (също известен като Сан Себастиан) до баския парламент в Гастейз (Витория).Испанското правителство, подкрепяно от Конституционния съд, е категорично, че всеки референдум за регионална независимост е незаконен.", "date": "2018.06.10", "title": "Баските в Испания с 202- километрова жива верига с искане за референдум"}
{"url": "https://news.bg/world/izrael-za-parvi-pat-unishtozhi-podvoden-tunel-na-hamas.html", "text": "Израелската армия съобщи, че за първи път е унищожила подводен тунел на Хамас при въздушен удар в Ивицата Газа, информира АП.Говорител на армията уточни пред журналисти, че тунелът, първият по рода си, открит от израелското разузнаване, е бил бомбардиран на 3 юни в северната част на Ивицата Газа, след като израелските ВВС са нанесли удари по дузина цели на Хамас.Представителят поясни, че вероятно може да има още такива тунели, но все още не са открити от Израел.Нанесените през миналата седмица удари са в отговор на ракетна атака на палестинци в Газа към еврейската държава.Говорителят на въоръжените сили добави, че тунелът е тръгвал от военен обект на екстремистко движение към Средиземно море, където е продължавал \"на няколко метра от брега\" на дълбочина 2-3 метра. Изходът на подводния тунел е бил на около три километра от границата на Израел. Говорителят разкри още, че тунелът е използван от Хамас за обучение и е бил в \"експлоатация\".", "date": "2018.06.10", "title": "Израел за първи път унищожи подводен тунел на Хамас"}
{"url": "https://news.bg/bulgaria/14-pati-e-bil-nakazvan-piyaniyat-shofyor-na-uchilishten-avtobus.html", "text": "14 пъти е бил наказван задържаният по-рано днес шофьор на училищен автобус, съобщава bTV.Полицията във Варна арестува шофьор на автобус, превозващ ученици. При проверка станало ясно, че мъжът е употребил алкохол и наркотици.41-годишният мъж е задържан, след като около 8:30 часа сутринта на 10 юни при задължителна проверка на автобуса, който потеглял за ученическа екскурзия, е установено, че мъжът е употребил алкохол.Проба с дрегер показала 1,27 промила алкохол в издишания въздух. По-късно при направените допълнителни тестове е констатирано, че освен алкохол мъжът е употребил и дрога.От МВР съобщиха, че срещу задържания има издадени 14 постановления за нарушения на Закона за движение по пътищата.Две от тях - през 1999 и 2006 г., касаят именно шофиране в нетрезво състояние, като водачът е бил лишен от правоспособност за управление на моторно превозно средство. Той е осъждан и за тези две нарушения.", "date": "2018.06.10", "title": "14 пъти е бил наказван пияният шофьор на училищен автобус"}
{"url": "https://news.bg/energy/ekspert-po-yadrena-energetika-ima-seriozen-seizmichen-risk-za-ploshtadkata-na-aets-belene.html", "text": "Има сериозен сеизмичен риск за площадката на АЕЦ \"Белене\" и това не бива да се пренебрегва.Тази позиция изрази пред bTV проф. Георги Касчиев, експерт по ядрена енергетик, който е дългогодишен критик на проекта.Според Касчиев има няколко сеизмични огнища, от които най-опасното е Вранча в Румъния.По-рано тази седмица след няколкочасови дебати Народното събрание гласува предложението на управляващите за падане на мораториума върху строежа на АЕЦ \"Белене\".Професорът е на мнение, че няма инвеститор, който да не поиска държавни гаранции от България, за да се включи в изграждането на АЕЦ \"Белене\". Той цитира доклада на БАН, че България няма нужда от такава мощност поне до 2040 г.По думите му между професионалистите в енергетиката има ясен консенсус, че такава централа не е нужна.Професорът вярва, че размразяването на проекта е финалният етап от създаването на съюз ГЕРБ-БСП и завой от европейско към евразийско развитие.", "date": "2018.06.10", "title": "Експерт по ядрена енергетика: Има сериозен сеизмичен риск за площадката на АЕЦ „Белене”"}
{"url": "https://news.bg/regions/protest-sreshtu-skapite-goriva-zatvori-pat-za-gartsiya.html", "text": "Протест срещу скъпите горива в Гоце Делчев затвори за кратко един от натоварените пътища за Гърция, съобщи бТВ.Местните жители организират серия от протести заради по-високите цени на горивата спрямо други градове в страната.По обяд стотина автомобила се събраха на кръговото кръстовище в началото на града и бавно потеглиха в посока Гърция.Организаторите твърдят, че след протеста преди седмица, цените бавно започнали да се изравняват, но в ущърб на потребителите от други градове.", "date": "2018.06.10", "title": "Протест срещу скъпите горива затвори път за Гърция"}
{"url": "https://news.bg/press/mario-panchev-koyto-zastrelya-pelov-e-pochinal-edin-i-sasht-izmamil-dyado-s-600-hil-evro-i-baba-s-420-hil-leva.html", "text": "Развитие. \"Сега\":Марио Панчев, който застреля Пелов, е починалМарио Панчев, който във вторник вечерта застреля избягалия от Софийския затвор Владимир Пелов в Ботевград, е починал. Това съобщи БГНЕС. Информацията е потвърдена от Пирогов, където бе настанен Панчев. Той бе с две огнестрелни рани, нанесени му от Пелов.\"Можем само да потвърдим, че пациентът, приет в \"Пирогов\" след стрелба в Ботевград, е починал тази сутрин, въпреки усилията на екипа да спаси живота му\", заявили са от Пирогов. Телефонни измамници. \"24 Часа\":Един и същ измамил дядо с 600 хил. евро и баба с 420 хил. леваЕдин и същи телефонен измамник е звънял на софиянката Жасмин Куртева, на 65 г., дала 420 хил. лв. и злато, и на 76-годишния дядо, който в продължение на 6 месеца е оставил над 600 хил. евро, научи \"24 часа\".И двамата обяснили пред разследващите, че по телефона им звънял \"Стоян Кръстев от полицията\". Той ги помолил \"за съдействие при акция за залавяне на престъпници\".Измамникът карал възрастните хора да оставят парите до кофи за боклук. Обяснявал, че ще ги съхранява в сейф, след като бандитите бъдат арестувани. София прайд 2018. \"Сега\":Четирима задържани на \"София Прайд\"Четирима души са задържани от полицията при сблъсък на двете шествия тази вечер в столицата - \"София Прайд\" и контрашествието \"Да запазим децата от разврата\", съобщи БТВ информация от МВР.До сблъсък между двете шествия се е стигнало в Борисовата градина. Мъже в черни тениски са плюли по две момичета на не повече от 18 г., едно от които е било с флага на ЛБГТИ движението. Полицията задържа и момичетата, и двама мъже, информира \"Дневник\". Според присъстващите момичетата са ги провокирали като са дошли на алтернативната на \"София прайд\" проява. Те скандираха \"Не искаме парад в нашия град\". Проверки. \"24 Часа\":Инспектори от ДНСК погват плажните дискотеки в Слънчев бряг\"На \"Какаовия плаж\" в Слънчев бряг са се заградили абсолютно незаконно, в разрез с разрешенията им като преместваеми обекти. Те имат над 800 кв.м. допълнителна площ - скари, но са затворили всичко и са направили огромен бункер.Тези мутри-тарикати са си затворил заведенията, за да могат да минат в една друга процедура при меренето на шума. Но дори и така те са с озвучаване над нормите и вътре и вън.В понеделник ще бъдат сезирани министерството на туризма, РДНСК и община Несебър за премахване на незаконните заграждения. Като цяло тече процедурата по премахването на самите обекти, тъй като са в разрез със ЗУТ\", съобщи вицепремиерът Валери Симеонов в Поморие днес. Изпит. \"Монитор\":416 кандидат-журналисти писаха за пътяВ аудитория 272-ра на Софийския университет \"Св. Климент Охридски\" започна кандидатстудентският писмен изпит по журналистика, за който 416 кандидати са подали заявление за явяване. Кандидат-студент изтегли темата \"Пътят\", по която пишат всички, явили се днес на изпита. Бяха изтеглени и две контролни теми - \"Промяната във вашите ръце\" и \"Капани на комуникацията\", съобщи пресцентърът на висшето училище.Заместник-ректорът на СУ проф. Ренета Божанкова е приветствала бъдещите студенти на Софийския университет и е изразила увереност, че ще се представят отлично на изпита. Пожелала им е да подредят добре думите и мислите си и да организират така времето си, че да успеят да напишат всичко, което им подскажат знанието, умението да си служат със словото и разбирането им за днешния свят.В балообразуването на бакалавърските програми по \"Журналистика\" и \"Връзки с обществеността\" влизат оценките от писмения и от устния изпит по журналистика. ", "date": "2018.06.10", "title": "Марио Панчев, който застреля Пелов, е починал; Един и същ измамил дядо с 600 хил. евро и баба с 420 хил. лева"}
{"url": "https://news.bg/world/tereza-mey-podcherta-dobrite-otnosheniya-sas-sasht.html", "text": "Спорното посещение на американския президент Доналд Тръмп в Обединеното кралство през следващия месец все още изглежда, че ще се състои, предаде \"Гардиън\".Това стана ясно на провелата се през последните дни среща на Г-7 в Канада.Британският премиер Тереза ​​Мей настоява, че имаме много добри отношения с президента Тръмп.\"Работим в тясно сътрудничество с президента Тръмп и Великобритания има много добри отношения със Съединените щати\", каза тя, защитавайки решението му да напусне рано Квебек, за да се подготви за срещата си с Ким Чен-ун.\"Мей каза, че фактът, че Г-7 е успяла да постигне 11-часово споразумение по всички основни разглеждани теми, включително да не приеме Русия и да формулира думи за търговията, бе победа за международното сътрудничество.\", каза тя в края на два дни на пламенен аргумент ярко заловен в образа на шестима от лидерите на Г7, изправени пред един изолиран Тръмп. Американският президент се бе изправил пред тях, тъй като те се споразумяха за заключителното комюнике на импровизирана сесия на закуска в събота сутрин.", "date": "2018.06.10", "title": "Тереза Мей подчерта добрите отношения със САЩ"}
{"url": "https://news.bg/world/g-7-se-obyavi-sreshtu-protektsionizma.html", "text": "Японският премиер Шиндзо Абе каза в събота, че нито една страна не се ползва от протекционизъм и че всички мерки трябва да са в съответствие с правилата на Световната търговска организация, предадоха световните информационни агенции.Така приключи спорната среща на върха на седемте лидери в Канада, предаде \"Ройтерс\".Лидерите на Г7 в събота се натъкнаха на пукнатини в съюза си на срещата на върха в Канада, тъй като президентът на САЩ Доналд Тръмп ги предизвика със своят политика \"Америка на първо място\".Абе също каза, че Г-7 е изразила подкрепата си за Тръмп преди историческата му среща със севернокорейския лидер Ким Чен Ун в Сингапур във вторник.", "date": "2018.06.10", "title": "Г-7 се обяви срещу протекционизма"}
{"url": "https://news.bg/health/bls-iska-da-ne-se-namalyavat-bolnichnite-legla.html", "text": "Българският лекарски съюз поиска в декларация да не се намаляват болничните легла, предаде БНР. Отчетно-изборният събор настоява Министерството на здравеопазването и Надзорния съвет на Националната здравноосигурителна каса \"да спрат неправомерните опити за сключване на анекси към договорите с лечебните заведения за болнична помощ, на базата на редукция на легла, в новоприетата Национална здравна карта\". \"Позоваването на този оспорван от съсловието нормативен акт, при влязъл в сила Национален рамков договор за медицински дейности за 2018 г., въвеждането на нови рестрикции и свръхрегулации, ще доведат до нарушение на достъпа на пациентите до медицинска помощ и работата на лечебните заведения.От друга страна, в условията на лимитирани бюджети, това е напълно безсмислен акт, който ще предизвика политическо и обществено напрежение\", предупреждават от БЛС.", "date": "2018.06.10", "title": "БЛС иска да не се намаляват болничните легла "}
{"url": "https://news.bg/regions/remonti-i-ogranicheniya-prechat-na-dvizhenieto-po-patishtata-3.html", "text": "Остават в сила някои ограничения по пътищата. Това съобщават от АПИ.Забранява се движението на моторни превозни средства, предназначени за превоз на товари с техническа допустима максимална са над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника, както следва:1) за периода от 01 юни до 15 септември 2018 г. за дните петък - неделя: Ограниченията важат  за следните участъците от републиканската пътна мрежа:АМ \"Тракия\" ограничението в движението на МПС над 12 т ще бъде както следва:в петък от 18 ч. до 20 ч. в посока София - Пловдив;в неделя от 16 ч. до 20 ч. в посока Бургас - София.АМ \"Струма\":в събота от 10 ч. до 14 ч. в посока п. в. \"Даскалово\" - ГКПП \"Кулата\".АМ \"Марица\":в неделя от 16 ч. до 20 ч. в посока Свиленград - АМ \"Тракия\". и за дните петък - от 17:00 часа до 20:00 часа и неделя - от 14:00 часа до 20:00 часа:• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-5 Русе-Велико Търново;• път I-9 Варна-Бургас;• път II-99 Бургас-Царево. 2) целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Забраната се отнася за всички периоди, в които е определен повече от един почивен или празничен ден.Ограниченията важат само за участъците от републиканската пътна мрежа, както следва: • Всички автомагистрали;• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-4 п. в. \"Коритна\"-Велико Търново-Шумен;• път I-5 Русе-Велико Търново;• път I-8 ГКПП \"Калотина\"-София;• път I-9 Варна-Бургас;• път II-18 Околовръстен път София;• път II-99 Бургас-Царево.Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим. ІІ. СЪСТОЯНИЕ НА АВТОМАГИСТРАЛИТЕ: АМ \"Тракия\":Област София:- Ограничено е движението по пътната връзка София - Костенец на пътен възел \"Мухово\" на АМ \"Тракия\" при км 46 в посока гр. Костенец и гр. Ихтиман поради ремонтни дейности.Обходни маршрути:- за направлението София - Костенец през пътен възел \"Ихтиман\" при км 34+000.- за направленията Ихтиман - Пловдив и Костенец - Пловдив през пътен възел \"Церово\" при км 69+167. Движението по АМ \"Тракия\" в посоките София - Бургас и обратно е без ограничения. През пътния възел може да се минава идвайки от Бургас в посока гр. Костенец и гр. Ихтиман. Срок до 20.12.2018 г.Движението по АМ \"Тракия\" в района на Ихтиман от км 35+700 до км 37+200 се осъществява с повишено внимание поради чести случаи на падаща мъгла или задимяване по пътя. Срок 30.06.2019 г.Област Пловдив: Временно движението по АМ \"Тракия\" от км 134 до км 156+960 в участъка от Пловдив до Стара Загора се извършва с максимална скорост до 90 км/ч и повишено внимание поради извършване на ремонтни дейности. Движението на МПС до 12 тона в участъка се осъществява двупосочно в платното посока Бургас. Срок до 30.06.2018 г.Движението на МПС над 12 тона по АМ \"Тракия\" в участъка от км 133 до км 156 в двете посоки е ограничено поради ремонтни дейности на настилката по платното в посока София.Обходни маршрути:В посока София - Бургас се отклонява при пътен възел \"Пловдив - изток\" на км 133, по път II-56, път I-8, път II-66 - Мирово - Плодовитово - път III-666 - пътен възел Оризово /Плодовитово/ и включване на АМ \"Тракия\" при км 165, или по маршрут пътен възел Чирпан на км 174, път II-66 Обходен път Чирпан - Плодовитово - Мирово, път I-8, път II-56 и включване на АМ \"Тракия\" при пътен възел \"Пловдив - изток\" при км 133+2.В посока Бургас - София се отклонява при пътен възел Чирпан на км 184, път II-66 Обходен път Чирпан - Плодовитово - Мирово, път I-8, път II-56 и включване на АМ \"Тракия\" при пътен възел \"Пловдив - изток\" при км 133, или по маршрут пътен възел Оризово /Плодовитово/ на км 165, път III-666, път II-66 Плодовитово - Мирово, път I-8, път II-56 и включване на АМ \"Тракия\" при пътен възел \"Пловдив - изток\" при км 133. Срок до 30.06.2018 г.Временно движението на леки МПС до 12 тона по АМ Тракия от км 133 до км 156 се осъществява двупосочно в едно платно в посока София - Бургас поради затваряне на платното Бургас - София за ремонтни дейности. Срок до 30.06.2018 г.Област Бургас: Движението от км 308+107 до км 359+475 се осъществява с повишено внимание поради косене на тревни площи. Организацията на движение е сигнализирана с пътни знаци и конуси. Срок до 22.06.2018 г.; Движението от км 325+000 до км 359+475 в участъка п.в. Карнобат до п.в. Ветрен - ремонтни дейности, възстановяване на мантинели деформирани от ПТП в двете посоки. Организацията на движение е сигнализирана с пътни знаци и конуси. Срок до 12.06.2018 г. АМ \"Хемус\":Област София:Движението по от км 29+860 до км 35+150 в посока София е ограничено поради ремонтни дейности на виадукт при км 33+600 и тунел \"Витиня\". Движението се осъществява двупосочно в платното посока Варна. Срок 20.12.2018 г.Движението по АМ \"Хемус\" от км 30+260 до км 47+060 /от п.в. \"Витинска река\" до п.в. Ботевград/ е ограничено за МПС над 12 тона в двете посоки поради ремонтно-възстановителни дейности по виадукт \"Коренишки дол\" при км 36+450. Движението се осъществява по обходен маршрут: п.в. \"Витинска река\" - път I-1 /София - Ботевград/ - път II-17 /Ботевград - АМ \"Хемус\"/ - п.в. Ботевград. Срок 20.12.2018 г.Движението по АМ \"Хемус\" от км 36+170 до км 36+710 в посока София е ограничено поради аварийно - възстановителни дейности по виадукт \"Коренишки дол\" при км 36+450. Движението се извършва двупосочно в платното посока Варна. Срок до 20.12.2018 г.Движението по от км 36+770 до км 38+150 в посока Варна е ограничено поради аварийно-възстановителни дейности на виадукт при км 37+920. Движението се осъществява двупосочно в платното посока София. Срок 20.12.2018 г.Област Варна:Движението в участъка п.в. Невша - п.в. Млада Гвардия от км 375+800 до км 381+500 посока Варна се осъществява двупосочно в платното посока София поради ремонтни дейности на асфалтовата настилка. Срок до 30.06.2018 г.Движението в участъка п.в. Ветрино - п.в. Неофит Рилски от км 389+717 до км 393+600 посока Варна се осъществява двупосочно в лявото платно /посока София/ поради ремонтни дейности на асфалтовата настилка. Затваря се п.в. Неофит Рилски, като МПС се пренасочват по път I-2 Русе - Варна. Слизането от AM \"Хемус\" посока с. Габърница и с. Неофит Рилски се осъществява на п.в. Ветрино. Затваря се връзката при п.в. Неофит Рилски в посока Варна. Движението се пренасочва по път I-2 Русе - Варна, като качването на AM \"Хемус\" се осъществява при п.в. Девня. Срок до 30.06.2018 г. АМ \"Струма\":Област Кюстендил: Движението в участъка Долна Диканя - Тунел \"Блатино\" се осъществява с повишено внимание поради косене на тревни площи. Сигнализирано е с пътни знаци. Срок до 15.06.2018 г. АМ \"Марица\":Област Пловдив:Движението на МПС над 12 тона по АМ \"Марица\" в участъка от км 0 до км 2 в посока София е ограничено поради ремонтни дейности.Обходен маршрут: в посока Свиленград - София движението се отклонява при пътен възел Оризово /Плодовитово/ по път II-66 Плодовитово - Поповица, по път I-8 до гр. Пловдив, по път II-56 и включване на АМ \"Тракия\" при пътен възел \"Пловдив - изток\" на км 133. Срок до 30.06.2018 г. АМ\"Черно море\":Движението по АМ \"Черно море\" Варна - Бургас от км 2+329 до км 3+238 се осъществява при пълно затваряне на платното посока Бургас и пренасочване на движението в платното посока Варна поради ремонт на виадукт \"Звездица\". Срок до 15.10.2018 г. АМ \"Люлин\":Област София: Движението по АМ \"Люлин\" София - Перник е ограничено за леки МПС до 12 тона от км 7+100 до км 12+860 поради обрушване на ската при км 9+600. Движението се осъществява по обходен маршрут: в посока Перник се отклонява на п.в. \"Мало Бучино\" по път II-1801 /Околовръстен път София - кв. Суходол - Мало Бучино - Големо Бучино - Перник/. Срок от 10:00 до 18:00 часа до 15.06.2018 г. Неделя 10.06.2018 г. ограничения няма да има.Движението по АМ \"Люлин\" е затруднено за МПС над 12 т от км 7+100 до км 12+860 поради обрушване на ската при км 9+600. Движението се осъществява с поетапно пропускане в интервал от 2 часа, както следва: от 10:00 до 12:00 часа; от 13:00 до 15:00 часа и от 16:00 до 18:00 часа автомобилите изчакват на определените места. В часовете от 12:00 до 13:00 часа; от 15:00 до 16:00 часа и след 18:00 движението се възстановява. Срок от 10:00 до 18:00 часа на 15.06.2018 г. Неделя 10.06.2018 г. ограничения няма да има.Движението по АМ \"Люлин\" в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\", където движението на всички МПС се осъществява двупосочно в платното посока София - Перник.Алтернативни маршрути:- за автомобили до 12 тона по път I-1 от пътен възел Драгичево - Владая - София и обратно.- само за леки автомобили по път 1801 Перник - Мало Бучино - Суходол и обратно. Срок до 30.06.2018 г.Област Перник:- Временно движението по АМ Люлин в участъка от п. в. Даскалово до граница с област София е ограничено поради обрушване на скатове при 9 километър. Движението за тежкотоварните МПС над 12 тона се спира поетапно с изчакване на място с продължителност от два часа за периода от 10:00 до 18:00 часа. Леките автомобили се пренасочват по обходен маршрут по път I-1 през Владая и през път III-1801 Големо Бучино - Перник. Срок до 15.06.2018 г. Събота 09.06.2018 г. ограничението ще е само от 13:00 до 18:00 ч. Неделя 10.06.2018 г. ограничения няма да има.- Движението по АМ \"Люлин\" при км 16+460 в платно в посока София - Благоевград е ограничено в аварийната лента поради аварийно-възстановителни дейности на свлекли се земни маси. Движението се осъществява в активната и изпреварваща лента в посока Благоевград. Участъка е сигнализиран с пътни знаци. Водачите да се движат с повишено внимание. Срок до 31.07.2018 г.  ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ: 1. Проходи:- \"Върбишки\" - затворен за всички МПС. Срок: целогодишно;- \"Златишки\" - затворен за всички МПС. Срок: целогодишно; - \"Айтоски\" - отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Превала\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Троянски\" - отворен за всички МПС; - \"Вратник\" - забранен за МПС над 10 т. Срок: целогодишно;- \"Дюлински\" - забранен за МПС над 3,5 т. Срок: целогодишно;- \"Пампорово\" - забранен за МПС над 3,5 т. Срок: целогодишно;- \"Петрохан\" - забранен за МПС над 12 т. както и тегленето на ремаркета и полуремаркета. Срок целогодишно;- \"Твърдишки\" - забранен за МПС над 10 т. Срок: целогодишно;- \"Шипка\" - забранено е движението на МПС, предназначени за превоз на товари с технически допустима максимална маса над 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4. Срок: целогодишно.", "date": "2018.06.10", "title": "Ремонти и ограничения пречат на движението по пътищата"}
{"url": "https://news.bg/world/oshte-zhertvi-na-razmiritsite-v-nikaragua.html", "text": "Най-малко двама души загинаха по време на поредните сблъсъци на протести в продължение в Никарагуа, са съобщили правозащитни организации, предаде АФП.Според тях, въоръжени лица, свързани с властта, са стреляли по протестиращите.Демонстрациите са се провели в различни градове на страната, включително и в столицата Манагуа.Протестната вълна срещу президента Даниел Ортега доведе до 137 смъртни случаи от средата на април.Влиятелните католически епископи в страната се срещнаха в четвъртък с Ортега, за да обсъдят план за рестартиране на преговорите, за да потушат кризата.", "date": "2018.06.10", "title": "Още жертви на размириците в Никарагуа "}
{"url": "https://news.bg/bulgaria/chestvame-vsichki-balgarski-svetii.html", "text": "Втората неделя след петдесятница честваме деня на всички светии. Празникът е нов за православния календар. В неделя църквата отбелязва един от най-новите празници в православието.Отдаваме почит на канонизираните историческите личности, живели по нашите земи.Повече от 100 са канонизирани те у нас светци. Включително четирима князе и царе, патриарси, епископи и войни.По повод празника сутринта се провежда тържествена литургия в Патриаршеската катедрала \"Свети Александър Невски\".", "date": "2018.06.10", "title": "Честваме всички български светии"}
{"url": "https://news.bg/bulgaria/otkriha-tyaloto-na-izcheznaloto-v-r-struma-dete.html", "text": "Спасителите откриха тялото на изчезналото в река Струма дете, предаде bTV. Акцията бе възобновена рано сутринта на 10 юни. Малко след началото на издирването по брега на реката спасителите откриват трупа на детето.На 9 юни вечерта 11-годишното момче влязло във водата на нерегламентирания плаж.Момченцето било на плаж заедно с две момичета. Те също били в реката. Децата разказали как видели момчето да потъва.БНТ информира, че тялото е открито на 2,5 метра дълбочина.Момчето е от село Микрево и е било на гости на свои роднини. Припомняме, издирването на детето започна на 9 юни. Издирването продължи до късно вечерта, а в него участие взеха екипи на противопожарна безопасност, екипи от Национален екип за действия при наводнения. В търсенето на детето участваха и от Българския червен кръст и доброволци от община Кресна.", "date": "2018.06.10", "title": "Откриха тялото на изчезналото в р. Струма дете"}
{"url": "https://news.bg/world/putin-dialogat-s-tramp-mozhe-da-bade-konstruktiven.html", "text": "Руският президент Владимир Путин заяви, че диалог с американския му колега Доналд Тръмп може да бъде \"конструктивен\", предаде Daily pioneer.Путин заяви това в коментари, след като американският президент призова Русия да бъде отново приета в Г-7.Тръмп е \"сериозно мислещ човек, който знае как да слуша хората и да отговаря на техните аргументи\", заяви Путин в руско телевизионно интервю.\"Това ме кара да вярвам, че диалогът може да се окаже конструктивен\", добави руският лидер.", "date": "2018.06.10", "title": "Путин: Диалогът с Тръмп може да бъде конструктивен"}
{"url": "https://news.bg/crime/rumen-petkov-mazhat-ubil-pelov-e-agent-na-mvr.html", "text": "Мъжът, който уби избягалия от софийския затвор Владимир Пелов, Марио Панчев е бил агент на МВР. Това заяви бившият вътрешен министър и лидер на АБВ Румен Петков в ефира на bTV.МВР е в катастрофално положение, смята Петков. Настоящият МВР-шеф Валентин Радев трябва да бъде сменен, отсече Петков.Анализът на убийството на Владимир Пелов не трябва да се прави от Валентин Радев, посочи лидерът на АБВ.\"Анализът трябва да го прави друг министър. Да кажеш \"Малшанс, ние тамън да го хванем и нашият агент го гръмна - защото починалият в \"Пирогов\" е агент на МВР\", ядоса се Петков.\"Той е в основата на свидетелските показания срещу застреляния престъпник Пелов, той е човекът, информирал МВР за редица неща\", обясни за Марио Панчев бившият силов министър.Съсипана е мрежата от информатори на МВР, изтъкна Петков. Той акцентира, че именно това е причината полицаите от Ботевград да не са научили, че в един апартамент на свързан с избягалия затворник се купува 3 пъти повече храна и сметките скачат драстично без видим повод.\"Деморализирана е системата и обществото не желае да работи със системата в този й вид. Изводът от тази саморазправа е, че няма държава, престъпниците решават своите проблеми помежду си\", категоричен е Петков. Още в началото на деветдесетте са започнали ударите по Министерство на вътрешните работи. Петков вижда безпринципната кадрова политика във ведомството.\"Хора бяха изхвърлени на улицата и някои от тях бяха длъжни да оцелеят по не най-добрия за държавата начин\", обясни Петков.Щета нанесли и постоянните преструктурирания и ваденето на досиета извън кръга на \"политическите доносници\". Това е унищожило агентурния апарат, посочи Петков.Мъжът, който застреля Пелов - Марио Пенчев също пострада, той получи две огнестрелни рани и Припомняме, застреляният . Тогава с него избяга и съучастникът му Радослав Колев, като двамата излязоха от затвора през централния вход, след като стреляха с пистолет по охраната.МВР веднага предприе действия по издирването на двамата бегълци, но без успех. Граждани подаваха  за това, че са забелязали затворниците на различни места в София, но те не бяха установени от властите.Според един от последните сигнали до полицията Владимир Пелов е бил забелязан в Ботевград. Заради сигнала на 2 юни в града беше проведена полицейска акция по издирването на затворника.На 17 май . В осем страници Пелов описал мотивите си да избяга от затвора. Твърдял, че е осъден несправедливо, получил е тежко наказание, което е равносилно на смъртна присъда и това предизвикало бягството.", "date": "2018.06.10", "title": "Румен Петков: Мъжът, убил Пелов, е агент на МВР"}
{"url": "https://news.bg/world/kim-chen-un-pristigna-v-singapur.html", "text": "Севернокорейският лидер Ким Чен-ун пристигна в Сингапур за историческата среща на върха с американския президент Доналд Тръм.Тов съобщи в Туйтър министърът на външните работи на Сингапур. Според снимките, публикувани от правителството на Сингапур, Ким пристигнал в самолет на \"Еър Китай\". Придружавал го Ким Йон-Чол, който по-рано този месец се срещна с президента Тръмп, за да предаде лично писмо от Ким.Севернокорейският лидер трябва да се срещне със сингапурския премиер Ли Сян Лун по-късно на 10 юни. Лий ще има отделна среща и с Тръмп на 11 юни.Американският президент коментира по-скоро позитивно предстоящата среща, но заяви, че Северна Корея ще има само една възможност за разговори.Севернокорейският лидер бе придружен от делегация и множество охранители.  ", "date": "2018.06.10", "title": "Ким Чен-ун пристигна в Сингапур"}
{"url": "https://news.bg/crime/izdirvan-s-chervena-byuletina-se-predade-na-gdbop.html", "text": "Мартин Георгиев-Джито, който беше издирван с червена бюлетина от Интерпол, се предаде сам на ГДБОП.На 7 юни той се е предал в присъствието на адвокат.Георгиев е обвинен от Специализираната прокуратура за ръководство на организирана престъпна група за разпространение на наркотици.Към момента той е задържан за до 72 часа. Първоначално арестът на мъжа бил 24 часа, но спецпрокуратурата удължи задържането.На 10 юни в Специализирания наказателен съд бе внесено искане за налагане на мярка за неотклонение \"Задържане под стража\" на Георгиев. Разследването срещу обвинения е възобновено.", "date": "2018.06.10", "title": "Издирван с червена бюлетина се предаде на ГДБОП"}
{"url": "https://news.bg/politics/v-bsp-nyama-vatreshna-opozitsiya-za-modernizatsiyata-na-armiyata.html", "text": "От БСП обявиха, че подкрепят идеята за модернизация и превъоръжаване на българската армия. Това обяви пред журналисти Атанас Зафиров, член на Националния съвет на БСП преди началото на пленума на партията.Той е категоричен, че в партията няма вътрешна опозиция по тази тема. Плурализъм има в левицата, сега щели да се изслушват различните мнения.Зафиров не смята за проблем усилията на партията да бъдат насочени към модернизация и превъоръжаване на българската армия. Той посочи, че задължение на всяко едно правителство, което управлява държавата е да направи така, че гражданите да бъдат добре образовани, да бъдат здрав и да получават необходимата доза сигурност.\"В това моментно състояние, в което се намира българската армия и въоръжените сили, те не могат да изпълняват конституционните си задължения\", констатира той и допълни, че БСП трябва да бъде на висотата на тази позиция.Зафиров каза още, че левицата не трябва да бъде винена за това, че слага прът в колелото на модернизацията на българската армия и въоръжените сили, защото партията подкрепя тази идея. \"От БСП подкрепяме тази идея, но си запазваме правото да следим за наличието на корупционни практики и механизми\", предупреди той.Социалистът отбеляза още, че няма песимистични настроения в партията, а това, което се цели по думите му е БСП да бъде очернена и да се разиграе един сценарии, който да постави партията в неблагоприятна позиция.\"Няма вътрешна опозиция, а има различни мнения и тук е мястото, където тези мнения ще бъдат чути\", подчерта Зафиров.Зафиров изрази съжаление, че другите области в държавата, които са недофинансирани, са в областта на здравеопазването, образованието и социалните дейности. Той нападна правителството на ГЕРБ и посочи, че те са хората, които трябва да осигурят пари за всичко. Ако те не могат да се справят с тези задачи, трябва да си подадат оставката и да дойдат други на тяхно място.Славчо Велков, който не е член на Националния съвет на БСП от своя страна коментира, че ще вземе отношение по военнополитическите аспекти и по конкретно инвестиционните проекти за модернизация на армията и въоръжените сили.Велков обясни, че за себе си винаги е считал, че е конструктивна опозиция, защото мисли толкова за националната сигурност на България, колкото всички останали. \"Националната сигурност е политика на защита на националните интереси и няма държава, която да не е изградила съвременна армия\", констатира той.На въпрос за какво ще се следи при по-нататъшните проекти на БСП, той заяви, че няма да оставят никого без непрекъснат диалог по отношение на придобиване на техника във връзка с проектите. Велков се закани, че всеки, който се опита да загърби националния интерес във връзка с личния, груповия или партийния във всички случай ще има много сериозни проблеми.На свой ред депутатът от БСП Георги Божинов сподели, че сме свидетели на едно единство и борба на шума и тишината. Социалистът посочи, че един вицепремиер се бори срещу шума по морските курорти, а парламентарната опозиция се ангажира с шума в парламента. Други осигуряват тишината и спокойствието на управляващите, а ГЕРБ се занимава с шума около Българското председателство на Съвета на ЕС. \"Това статукво не ражда борба с противоречията, които дават развитие\", констатира червеният депутат.На въпрос как ще коментира работата на лидера на БСП Корнелия Нинова в последните две години, той заяви, че това ражда тишината в партията и  не дава резултати засега. Георги Гергов от своя страна заяви, че не подкрепя модернизацията на българската армия и въоръжените сили, защото групата на БСП е гласувала без официално партийно решение. Той призова управляващите да се оправят с тези неща. Гергов се закани, че по време на заседанието ще попита и защо се осигуряват лични срещи с американския посланик.На въпрос как оценява управлението на лидера на БСП Корнелия Нинова, той заяви, че този въпрос е субективен и по принцип не трябва да се задава. \"Партията не е в кондиция и трябва да се вземат много мерки, с които по-малко да се приказва, а повече да се работи\", призова Гергов и добави, че партийните структури са заспали.По-късно Националният съвет на БСП прие позиция в подкрепа модернизацията на българската армия.Със 72 гласа \"за\", 2 \"против\" и 1 \"въздържал се\" Националният съвет на БСП прие на днешното си заседание по принцип позицията за подкрепа на модернизацията на българската армия и възложи на Съвета по външна политика и отбрана да я допълни с направите от членовете на Пленума предложения. Те ще бъдат включени в окончателния вариант.Предложената позиция подкрепя проектите за модернизация на българската армия при условие, че разходите за отбрана не надвишават 2 % от БВП, и реализирането й се осъществява посредством офсетни програми и индустриално сътрудничество.БСП ще настоява инвестираните средства за закупуване на ново въоръжение и техника да се върнат в България по примера на страни като Полша и Румъния.От БСП считат, че българската отбранителна промишленост трябва да заеме мястото си в процеса на изграждането, развитието и поддържането на отбранителните способности. В документа се подчертава, че български фирми трябва да се включат в процеса на придобиване на въоръжение и техника и в поддържането на платформите през пълния им жизнен цикъл. Изтъква се и все по-голямата необходимост да се търси трансфер на технологии, което ще осигури развитие на националната индустрия.Документът още гласи, че процесът на придобиване на нови способности и модернизиране на българските въоръжени сили трябва да бъде осъществяван прозрачно, при пълен контрол и отчетност. В същото време увеличените разходи за отбрана не трябва да отнемат от парите за здравеопазване, образование, социални дейности и всички други, системно недофинансирани сектори на българското общество. Според позицията това може да стане само с икономически растеж, борба с паралелната държава, независимо правосъдие и силни правоохранителни органи.", "date": "2018.06.10", "title": "В БСП няма вътрешна опозиция за модернизацията на армията"}
{"url": "https://news.bg/politics/sotsialistite-otdelyat-2-mln-lv-za-televiziya.html", "text": "Близо 2 млн. лв. е бюджет на БСП за създаването на партийна телевизия. Това заяви пред журналисти депутатът от БСП Филип Попов преди началото на националното заседание на партията.На него членовете на левицата обсъждат възможността за създаване на медията. Обективна телевизия, искат социалистите.Бюджетът за стартирането на телевизията на БСП е около 2 млн. лева и това е един дългосрочен проект.Попов сподели, че темите, които се обсъждат по време на заседанието са в областта на пълната политическа обстановка, проекта за модернизацията на българската армия и въоръжените сили и създаването на партийната телевизия.Той посочи, че политиката на левицата е последователна по отношение на модернизация на българската армия и това право на мнение няма да се промени. По отношение на вътрешните референдуми, Попов отбеляза, че по време на пленума на партията ще се обсъдят правилата за участие в референдуми, начинът на гласуване и процедурите.На въпрос как оценява резултатите от политика на лидера на БСП Корнелия Нинов, Попов заяви, че откакто тя е начело на БСП, партията е реанимирана, тя е опозицията, удвоени са народните представилите и с кандидатура, издигната от партията, се избра президентът на България. \"Това е огромен успех, като се има предвид предишното състояние на БСП\", констатира социалистът.", "date": "2018.06.10", "title": "Социалистите отделят 2 млн. лв. за телевизия"}
{"url": "https://news.bg/world/rusiya-i-kitay-rabotyat-varhu-proekt-za-po-golyam-evraziyski-sayuz.html", "text": "Русия и Китай работят върху проект за Евразийско икономическо партньорство, който ще е отворен за всички държави от Шанхайнската организация за сътрудничество (ШОС).Това заяви президентът на Русия Владимир Путин пред журналисти в края на посещението си в Китай, информира ТАСС.Путин спомена икономическото сътрудничество с Китай и възможността за по-широко споразумение за евразийско партньорство.\", каза Путин, допълвайки, че съответства на Евразийския икономически съюз, който се развива и на инициативата на Китай \"Пътят на коприната\".Според Путин развитието на двустранните отношения между Москва и Пекин е важно не само за двете държави, но и за целия свят.\"\", изтъкна руският лидер.Путин добави, че двамата с президента Си Дзинпин са подписали декларация за засилване на политическото сътрудничество и борбата срещу различни заплахи.", "date": "2018.06.10", "title": "Русия и Китай работят върху проект за по-голям евразийски съюз"}
{"url": "https://news.bg/world/shos-se-angazhira-da-zasili-borbata-s-terorizma-ekstremizma-koruptsiyata-i-narkotrafika.html", "text": "Държавите от Шанхайнската организация за сътрудничество се ангажират да засилят сътрудничеството в борбата срещу тероризма, екстремизма, корупцията и наркотрафика.Това става ясно от заключителната декларация след двудневната среща на регионалната организация в китайския град Циндао, информира ТАСС.\"\", се казва в документа.В декларацията се споменава, че световната общност трябва да обедини усилията си, за да попречи на привличането на млади хора към тероризъм, екстремизъм и сепаратистки организации. Страните членки изразяват тревога от заплахите, произлизащи от разрастващото се производство, търговия и употреба на наркотици, както от разпространението на наркотици за финансиране на тероризъм.В документа се алармира, че корупцията във всичките й проявления представлява заплаха за националната и регионалната сигурност, намалява ефективността на държавното управление, негативно засяга привличането на инвестиции и възпрепятства социалното и икономическо развитие.\"Държавите членки призовават за засилване на международното сътрудничество в борбата срещу корупцията\", се допълва още.Срещата на върха на Шанхайнската организация за сътрудничество се проведе в Циндао на 9 и 10 юни. Лидерите на Русия, Китай, Казахстан, Узбекистан, Киргизстан, Таджикистан, Индия и Пакистан обсъдиха регионалната сигурност и икономическото сътрудничество, като в края се подписаха под около 20 документа.Според руския лидер Владимир Путин ШОС в момента е възможно най-добрата структура и е твърде рано да се говори за разширяването й.", "date": "2018.06.10", "title": "ШОС се ангажира да засили борбата с тероризма, екстремизма, корупцията и наркотрафика"}
{"url": "https://news.bg/world/si-dzinpin-prizova-za-svobodna-svetovna-targoviya-sled-haosa-v-kraya-na-g-7.html", "text": "Президентът на Китай Си Дзинпин възхвали свободната търговия и разкритикува \"егоистичните, късогледите\" политики в края на срещата на върха на Шанхайнската организация за сътрудничество (ШОС), съобщава АП.Осведомителната агенция коментира, че краят на срещата на регионалната организация е в ярък контраст със завършека на Г-7 в Квебек, където лидерите на най-развитите държави в света се разделиха с големи разногласия в областта на търговията.\"\", призова Дзинпин.Макар че в изказването си той не спомена президента на САЩ Доналд Тръмп, Пекин се опитва да се представя като защитник на свободната търговия в отговор на подкрепата на американския лидер за контрол над вноса. Китай иска свободни пазари, въпреки че страната е със статут на най-затворената голяма икономика в света.Си също приветства новите членки в Шанхайнската организация за сътрудничество, определяйки присъствието на премиера на Индия и президента на Пакистан като голям исторически момент. Двете държави се присъединиха към блока като пълноправни членки през 2017 г.Докато лидерите на страните членки на ШОС показаха единство, разриват между водещите индустриализирани държави в света от Г-7 се задълбочи, след като САЩ и останалите шест държави (Франция, Великобритания, Германия, Италия, Япония и Канада) ескалираха възникналото през последните месеци търговско напрежение.След като в края на Г-7 в събота канадският премиер Джъстин Трюдо разкритикува търговските политики на САЩ на пресконференция, Доналд Тръмп на път за Сингапур за историческата среща с лидера на КНДР Ким Чен-ун нападна Трюдо с поредица от съобщения в \"Туитър\". Той нарече канадския лидер \"нечестен и слабак\" и оттегли подписа на САЩ под заключителното комюнике от ежегодната среща на върха на Г-7.Според експерти Шанхайнската организация за сътрудничество оспорва установения от Запада световен ред. Основана през 2001 г., регионалната организация е инструмент за разрешаване на гранични спорове, борба с тероризма и противопоставяне на американско влияние в Централна Азия след инвазията в Афганистан.Срещата се проведе, след като Русия и Китай засилиха отношенията си в отговор на стратегията за национална сигурност на САЩ, която определя двете държави като основни съперници на Вашингтон.\"\", призова Си Дзинпин и добави, че държавите трябва да се противопоставят на практики, които са стремеж към абсолютна сигурност за сметка сигурността на други държави.Китайският вестник Global Times коментира, че за разлика от западни организации като НАТО и Г-7, които се опитват да консолидират глобалния икономически ред в полза на западния свят, Шанхайнската организация за сътрудничество не е инструмент за геополитически игри, за стремеж към хегемония или влизане в международен сблъсък.", "date": "2018.06.10", "title": "Си Дзинпин призова за свободна световна търговия след хаоса в края на Г-7"}
{"url": "https://news.bg/politics/ninova-vizhda-borisov-provalen.html", "text": "Министър-председателят Бойко Борисов се е провалил и в трите си мандата. Тази позиция заяви соцлидерът Корнелия Нинова по време на заседание на Националния съвет на БСП.Нинова скочи, че Борисов не е успял нито в мисията си да залови престъпниците, нито при строежа на магистралите, нито в обединението.\"През първия си мандат Борисов бе отмъстителят, който обещаваше да вкара в затвора всички престъпници и виновници за кражбите на прехода. Нищо такова не се случи. През втория си мандат бе строителят на магистрали и пътища. От доклада на Световния икономически форум за качеството на инфраструктурата става ясно, че , Алжир и Мали. В проучването страната ни е поставена на 93 място по качество на пътищата. И тази мисия на Борисов не е изпълнена\", ядоса се лидерът на червените.По думите й настоящата роля на премиера като обединител на Западните Балкани и Европа и Русия също не се реализира.\"Днес той е в ролята на обединител - обединява Западните Балкани, обединява Европа с Русия, а не може да си обедини министрите в собствения си кабинет -  и сезира главния прокурор, а българският народ е по-разединен от всякога\", акцентира Корнелия Нинова.БСП обаче са готови с алтернатива - \"Визия за България\". Социалистите ще представят визията си на 21 юли на национално съвещание. По проекта работили и експерти, които не са част от партията. Визията включвала и предложения на учените от БАН.Измамите на митниците също тревожат соцлидера. И в тях тя вижда неуспеха на министър-председателя.\"Времето показва истината\", отсече Нинова и добави, че по време на вота на недоверие към управляващите проблемите със системата БАЦИС бяха акцент на левицата. Те получили критики за липса на аргументация.\"Сега, няколко месеца по-късно, доклад на ОЛАФ установява точно това - подправени данни и фиктивно преминаване на товари\", обясни Нинова.", "date": "2018.06.10", "title": "Нинова вижда Борисов провален"}
{"url": "https://news.bg/world/svetat-ni-gleda-obyavi-kim-chen-un-v-singapur.html", "text": "Лидерът на Северна Корея Ким Чен-ун се срещна с премиера на Сингапур малко след пристигането си на островния град-държава, съобщава \"Стрейт таймс\".Срещата между Ким Чен-ун и премиера Ли Сян Лун се проведе около 18,30 часа местното време.Вождът на тоталитарната държава благодари на домакина и на Сингапур за организирането на предстоящата на 12 юни среща с американския лидер Доналд Тръмп.\"\", обяви Ким Чен-ун.Ким Чен-ун вярва, че ролята на Сингапур ще влезе в историята при успех на срещата с Тръмп.Преди това с широки усмивки и солидно ръкостискане двамата позираха за снимки пред журналисти.В съобщение на външното министерство на Сингапур се казва, че двамата лидери са обсъдили двустранните отношения и последното положително развитие на Корейския полуостров.Уточнява се, че това е първата среща между тях.Сингапур се надява срещата Тръмп-Ким да установи нещата по конструктивен път, но разрешаването на конфликта на Корейския полуостров ще бъде дълъг процес, каза малко по-късно премиерът на Сингапур.Той разкри, че срещата ще струва около 15 милиона долара. Около половината от тях са за мерки за сигурност. Премиерът добави, че страната ще ги поеме като част от приноса на Сингапур към международното събитие.Лун също ще разговаря с Тръмп в понеделник. Американският лидер се очаква да пристигне тази вечер.", "date": "2018.06.10", "title": "Светът ни гледа, обяви Ким Чен-ун в Сингапур"}
{"url": "https://news.bg/crime/zadarzhaha-piyan-i-nadrusan-shofyor-na-uchenicheski-avtobus.html", "text": "Полицията във Варна арестува шофьор на автобус, превозващ ученици. При проверка станало ясно, че мъжът е употребил алкохол и наркотици.41-годишният мъж е задържан след като около 8:30 часа сутринта на 10 юни при задължителна проверка на автобуса, които потеглял за ученическа екскурзия, е установено, че мъжът е употребил алкохол.Проба с дрегер показала 1,27 промила алкохол в издишания въздух.По-късно, при направените допълнителни тестове, е констатирано, че освен алкохол мъжът е употребил и дрога.Автобусът бил собственост на частна компания, наета за превоза на учениците по време на екскурзията.41-годишният водач на автобуса е задържан за срок до 24 часа. По случая е образувано досъдебно производство.", "date": "2018.06.10", "title": "Задържаха пиян и надрусан шофьор на ученически автобус"}
