{"url": "https://news.bg/int-politics/bundestagat-e-po-sledite-na-sekreten-plan-na-kremal-za-nalagane-na-vliyanie.html", "text": "Очаква се германският Бундестаг да проучи данни за връзка на депутата от \"Алтернатива за Германия\" Маркус Фронмайер с Кремъл, предаде Дойче веле.В събота седмичното издание \"Der Spiegel\" излезе с публикация, в която се казва, че в програмен документ, рапространяван в администрацията на Путин, са изложени планове за дестабилизиране на страните от ЕС.Те включват, освен вербуване на политици, организиране на митинги и протестни акции, и прокарване през националните парламенти на резолюции срещу санкциите, наложени на Русия, както и за признаване на Крим за руски.Документът е засечен при препращането му до електронната поща на високопоставен служител на Кремъл на 3 април 2017 г.В него Фронмайер се споменава поименно като бъдещ депутат, \"който ще се намира под абсолютен контрол\".Заместник председателят на германския парламент Томас Оперман коментира, че Фронмайер е разглеждан не просто като проводник на руско влияние в \"Алтернатива за Германия\", но и в институцията на Бундестага.Депутатът от своя страна отрича да е търсил и получавал от Русия финансова или медийна помощ.Плановете на Кремъл са разкрити в резултат на съвместно разследване на \"Der Spiegel\", ZDF, BBC и \"La Repubblica\".Бивш високопоставен служител на германското разузнаване определя пред \"Der Spiegel\" и ZDF цитирания програмен документ като достоверен. Той посочва, че е виждал и други подобни документи, насочени към отслабване на ЕС.", "date": "2019.04.07", "title": "Бундестагът е по следите на секретен план на Кремъл за налагане на влияние"}
{"url": "https://news.bg/regions/avtobus-se-zabi-v-kashta-vav-varna.html", "text": "Автобус се вряза в къща в близост до светофара на Дом Младост във Варна, информира БНР.По последна информация жертви няма, но има пострадали.Движението по булевард \"Сливница\", улица \"Вяра\" и улица \" Вярност\" не е спряно.Малко по-късно от пресцентъра на ОДМВР-Варна уточниха, че е катастрофирал автобус от градския транспорт по линия 7. Инцидентът е станал непосредствено след кръстовището на бул. \"Сливница\" и ул. \"Вярност\" в 13:40 часа.По първоначални данни до 14:30 ч. в болница са откарани водачът на автобуса, контрольорът и още петима граждани, включително две деца на 7 и 14 г. Всички пострадали са били контактни, но към момента все още няма точна информация за състоянието им.", "date": "2019.04.07", "title": "Автобус се заби в къща във Варна"}
{"url": "https://news.bg/world/zhertva-na-napadenieto-s-novichok-se-sreshtnala-s-ruskiya-poslanik-v-london.html", "text": "Британец, жертва на атаката с новичок, се е срещнал с посланика на Русия във Великобритания, съобщава АФП, позовавайки се на таблоида \"Сънди мирър\".45-годишният Чарли Роули, чиито партньор Доун Стърджис почина вследствие на отравяне с нервнопаралитичния агент, е провел 90-минутна среща с посланика на Русия в Лондон Александър Яковенко, пише британското издание.\"Отидох, за да ги попитам \"защо страната ви уби приятелката ми?\", казал Роули пред вестника.\"Но не получих отговори. Получих само руска пропаганда\", добавил той и пояснил, че обяснението на посланика за руската невинност е \"нелепо\".\"Посланикът продължава да твърди, че веществото определено не е новичок, защото всички щяха да умрат\", казал още Роули пред вестника.Според жертвата Яковенко е продължил да заявява, че британците не искат да разговарят с него и не може да съобщи нещо, което да не е научил от медиите.Роули и Стърджис, 44-годишна майка на три деца, които живееха близо до английския град Солсбъри, се разболяха на 30 юни 2018 г. Властите установиха, че двамата са били изложени на новичок - химически агент, разработен от СССР в последните години на Студената война.Отровата е била съхранявана във флакон за парфюм, който Роули е открил в Солсбъри и е дал на Стърджис. Тя , а Роули беше изписан, след като прекара две седмици в изкуствена кома.Отровата беше използвана срещу бившия три месеца по-рано. Според британските власти и двамата са оцелели и са скрити на тайно място от британските служби.Западните държави обвиняват руския президент Владимир Путин за атаката. Те експулсираха десетки руски дипломати.През септември британската прокуратура издаде заповеди за арест на двама агенти от руското военно разузнаване. Но Кремъл многократно отхвърля обвиненията като \"недопустими\".", "date": "2019.04.07", "title": "Жертва на нападението с новичок се срещнала с руския посланик в Лондон"}
{"url": "https://news.bg/bulgaria/gardian-homofobski-skandal-udari-plovdiv-evropeyskata-stolitsa-na-kulturata.html", "text": "Хомофобски скандал удари Пловдив - Европейската столица на културата, пише \"Гардиън\".Изданието oотбелязва, че Пловдив, една от Европейските столици на културата през 2019 г., е засегната от хомофобски скандал след опит на местни официални представители да премахнат ръководителя на организационния комитет заради фотографска изложба с теми ЛГБТ общността.Представители в българския град, който съвместно с италианския град Матера са Европейска столица на културата през 2019 г., са обявили, че изложбата \"Балкан прайд\" през юли трябва да бъде отменена.Не искаме да се прави. И ние ще ги спрем, използвайки всички правни и, ако се налага, незаконни инструменти, казал Александър Сиди, депутат от ВМРО.В понеделник Общинският съвет ще гласува дали да препоръча да се уволни артистичният директор на фондация \"Пловдив 2019\" Светлана Куюмджиева.Изложбата ще включва снимки от проведени гей паради на Балканите, а също така ще бъдат организирани концерт и дискусионен форум. Те са организирани от Фондация GLAS.\"Това е същото като да проведеш гей парад в Пловдив. Много съм любопитен какво би се случило, ако учител направи грешката и изпрати ученици на изложбата. Какво ще видят? Как ще им обясни?\", коментира Борислав Инчев от ВМРО.Куюмджиева обяви, че намесата на общината е \"грозна провокация\" и подчерта, че проектът Европейска столица на културата изисква да се гарантира, че няма да има политическа намеса.Това сериозно ще навреди на репутацията и имиджа, които ние изграждаме през последните пет години. Подобна намеса в програмата може да бъде възприемана само като дискриминация и цензура, поясни тя пред британското издание.\"Гардиън\" цитира проучване на GLAS от март, което показва, че всеки един на трима българи смята, че няма проблем съседът му да е гей.\"Пловдив е малко или много консервативен град. Други проекти трябва да са приоритет\", смята Евелин Парасков, зам.-председател на Общинския съвет от групата на Съюз за Пловдив. Той подкрепя отстраняването на Куюмджиева. Според него основният проблем е липсата на прозрачност при харченето на общински средства за Пловдив 2019, а не толкова ЛГБТ съдържанието.", "date": "2019.04.07", "title": "„Гардиън”: Хомофобски скандал удари Пловдив - Европейската столица на културата"}
{"url": "https://news.bg/world/netanyahu-nyama-da-bade-sazdadena-palestinska-darzhava.html", "text": "Премиерът на Израел Бенямин Нетаняху обяви, че няма да бъде създадена палестинска държава, пише \"Джерусалим пост\".\"Няма да бъде създадена палестинска държава, не и такава, за каквато хората говорят. Няма да се случи\", съобщи той в интервю за сайта Arutz 7.Когато израелският лидер пое властта в страната през 2009 г., той даде външнополитическа реч в Bar Ilan University. Тогава той подкрепи израелска и палестинска държава. Той не очерта границите й и внимателно обясни, че визията му за палестинска държава е демилитаризирана страна.Нетаняху не вярва, че ще бъде създадена палестинска държава по време на следващото му правителство.В събота израелският лидер обяви пред Канал 12, че по време на следващия му мандат Израел ще наложи суверенитета си над еврейските селища на Западния бряг.", "date": "2019.04.07", "title": "Нетаняху: Няма да бъде създадена палестинска държава"}
{"url": "https://news.bg/bulgaria/sinat-na-galabin-boevski-ostava-v-aresta.html", "text": "Синът на Гълъбин Боевски остава в ареста, реши Софийски градски съд, информира .26-годишният Пол е обвинен в разпространение на наркотици. На 4 април той е бил заловен с 2,31 грама коноп, 17,44 грама амфетамин и 4,42 грама кокаин.Част от дрогата била скрита в колата му, а останала - в неговия дом и в апартамента на приятелката му.Решението на съда не е окончателно. Ако Боевски обжалва, делото е насрочено за 11 април пред Софийски апелативен съд.Гълъбин Боевски беше осъден през 2012 година на  за трафик на кокаин, скрит в куфар. Тогава той се защити, като заяви, че така го е купил.Според оперативната информация Боевски и партньорът му пласирали дрогата в заведения.Името на Пол Боевски нашумя преди 11 години, когато беше приет в болница, след като  Баща му, тогава общински съветник от ГЕРБ, подаде оставка, а три години по-късно го  с 9 кг кокаин, докато придружава дъщеря си Сара на участия в тенис турнири.", "date": "2019.04.07", "title": "Синът на Гълъбин Боевски остава в ареста"}
{"url": "https://news.bg/world/zelenski-otvyal-poroshenko-s-blizo-1-7-mln-glasa.html", "text": "Централната избирателна комисия (ЦИК) на Украйна обяви официалните резултати от първия тур на изборите за президент на страната, съобщава 112 Украина.На изборите са гласували 18 893 864 граждани от имащите право на глас 30 047 302 украинци.Кандидатът за президент на страната Владимир Зеленски е получил 5 714 340 гласа (30,24%), а действащият украински лидер е бил подкрепен от 3 014 609 украинци (15,95%). Трети е Юлия Тимошенко с 2 532 452 гласа (13,40%).Вторият тур на президентския вот ще се състои на 21 април.Социологическите проучвания показват, че Зеленски ще спечели изборите.", "date": "2019.04.07", "title": "Зеленски отвял Порошенко с близо 1,7 млн. гласа"}
{"url": "https://news.bg/world/izvesten-polski-general-ot-amerikanskata-revolyutsiya-se-okaza-zhena-ili-hermafrodit.html", "text": "Известен полски генерал от Американската революция се оказа жена или хермафродит.Нов документален филм на Smithsonian Channel изследва историята на Казимир (Кажимеж) Пуласки - полски кавалерист, който е бил протеже на Джордж Вашингтон по време на войната за независимост (1775 - 1783) срещу британците, пише \"Гардиън\".Изследването е започнало след решение да се премахне паметник на генерала в град Савана, Джорджия. Костите на Пуласки са били в метална кутия под паметника, който е издигнат през 1854 г. Чарлз Мърбс, съдебен антрополог от държавния университет в Аризона, който е работил на място, разкри, че са им позволили да проучат скелета за изследване.От изследването станало ясно, че скелетът е на жена.Основният въпрос без отговор е бил дали скелетът наистина е на полския генерал. Предишни проучвания не са успели да идентифицират костите, тъй като не е имало ДНК, за да се съпостави.Но този път изследователите са успели да потвърдят скелета чрез митохондриална ДНК от роднини на генерала. Проучването е било финансирано от Smithsonian Institute.Пуласки е отгледан като мъж в аристократично полско католическо семейство. Полякът се е учил да се бие и да язди. За първи път уменията си изпитал срещу руснаците преди да напусне Полша за Париж през 1772 г. От документалния филм става ясно, че американската делегация във френската столица го изпратила в САЩ с писма с препоръка от Бенджамин Франклин. Пуласки се присъединил към американските сили през септември 1777 г. Твърди се, че е предотвратил падането на Вашингтон в ръцете на британците. Фатално е ранен при Обсадата на Савана през октомври 1779 г., умира няколко дни по-късно на борда на кораб. Никога не е сключвал брак и няма деца.Пуласки е полско-американски герой, който всяка година е почитан на парада на Деня на Казимир Пуласки в Ню Йорк.Документалният филм за героя ще бъде излъчен в понеделник.", "date": "2019.04.07", "title": "Известен полски генерал от Американската революция се оказа жена или хермафродит"}
{"url": "https://news.bg/bulgaria/zhiteli-na-gorublyane-pak-blokiraha-tsarigradsko-shose.html", "text": "Жителите на столичния квартал \"Горубляне\" за пореден път блокираха Цариградско шосе в знак на протест, съобщават БГНЕС и БНР.Демонстрацията е във връзка с липсата на действия от страна на властите за обезщетяването на собствениците на земи в района или отчуждаването на терените за зелени площи.Кръстовището на \"Цариградско шосе\" с улиците \"Павел Красов\" и \"Димитър Пешев\" са затворени за 3 часа - от 16.00 до 19.00 ч., както пише в уведомителното писмо на протестиращите.Причина за недоволството им е решението на общината да изгради парк върху техни терени. Те искат да се проведе обществено обсъждане, а в случай, че проектът за парк бъде приет, Общината да им плаща наем.В края на януари миналата година Тогава стана ясно, че около 500 семейства са засегнати от проекта на Столичната община, който предвижда върху 1 250 декара между кварталите \"Младост\" и \"Горубляне\" да бъдат изградени зелени площи и атракции. Протестиращите обаче бяха категорични, че паркът не трябва да се прави върху имотите им, а върху общински терени.Протести имаше и и Собствениците водят четири дела в Страсбург. Сезирали са и главния прокурор, че Общината умишлено блокира процеса на възстановяване на собствеността. В същото време върху иззетите им частни земи се разрешава строежът на частно училище и се изсипват строителни отпадъци, за които са предупредени, че трябва да изчистят.", "date": "2019.04.07", "title": "Жители на Горубляне пак блокираха Цариградско шосе"}
{"url": "https://news.bg/world/piyan-shofyor-v-germaniya-potarsi-pomosht-ot-politsiyata-da-mu-zapali-kolata.html", "text": "Пиян шофьор в Западна Германия поиска помощ от полицията да му помогне да запали двигателя на автомобила си, обявиха от полицията, цитирана от ДПА.Когато служители на полицията в малкия град Майен спрели патрулния си автомобил, за да разговарят с мъжа, те забелязали, че водачът е пиян. Полицаите също видели щети по автомобила от инцидент, които шофьорът не успял да обясни.Впоследствие мъжът си признал, че е бил на частно парти, но само имал нужда от помощ да запали колата си. Полицията отнела шофьорската книжка на нарушителя.Случката е станала в събота сутринта.Майен е в провинция Рейнланд-Пфалц. Градът е с население около 20 000 души.", "date": "2019.04.07", "title": "Пиян шофьор в Германия потърси помощ от полицията да му запали колата"}
{"url": "https://news.bg/bulgaria/balgariya-ne-e-zaplashena-ot-migrantska-valna-uspokoi-karakachanov.html", "text": "Няма непосредствена опасност от мигрантска вълна за България. Това обяви военният министър Красимир Каракачанов в официалния си профил във \"Фейсбук\".Председателят на ВМРО-БНД съобщи информацията връзка с притесненията в обществото, че  в Гърция край границата с Македония ще се пренесе и на родна земя.\"Във връзка със зачестилите коментари, че има напрежение, свързано с мигрантите в Гърция, през последните 4 дни сме в непрекъснат контакт с премиера Бойко Борисов и министъра на вътрешните работи Младен Маринов. Няма място за притеснение. Има рутинни планове за съвместни действия на МВР и МО, ако напрежението в Гърция ескалира и се наложи България да реагира превантивно, или при настъпила кризисна ситуация. Следим обстановката. До момента няма опасност за България\", написа той.Каракачанов поясни, че при нужда армията има готовност да изпрати до 3 хил. военнослужещи на границата.\"Въпреки всичко, за да има допълнителна гаранция на националната сигурност на страната ни, утре рано сутринта, заедно с началника на генералния щаб на армията ген. Боцев, ще докладваме на министър-председателя на Р България Бойко Борисов, че Българската армия има готовност, при нужда, да изпрати на границата 3 хил. военнослужещи с необходимите единици транспортна техника и спомагателни съоръжения, в помощ на силите на реда, за възпиране на евентуални групи от нелегални мигранти\", поясни той.По-рано днес вътрешният министър Младен Маринов коментира, че ", "date": "2019.04.07", "title": "България не е заплашена от мигрантска вълна, успокои Каракачанов"}
{"url": "https://news.bg/bulgaria/10-dushi-sa-postradali-pri-katastrofata-s-avtobus-na-gradskiya-transport-vav-varna.html", "text": "Общо 10 души са пострадали при инцидента с автобус на градския транспорт във Варна, съобщават от пресцентъра на ОДМВР-Варна.Инцидентът с автобус от градския транспорт по линия 7 се случи непосредствено след кръстовището на бул. \"Сливница\" и ул. \"Вярност\" в 13:40 часа.Общо 10 са пострадалите, на които е оказана медицинска помощ в болница, тъй като в болничното заведение следобед са откарани от близките им още 3 деца на възраст между 10 и 13 г., които също са пътували в автобуса.За наблюдение в отделение \"Неврохирургия\" е настанена 62-годишна жена, която е получила комоцио, продължават изследванията и прегледите на 45-годишния водач на автобуса. От останалите потърпевши: 7-годишното дете е получило мозъчно сътресение, а останалите деца са с различни контузии на ръце, крака или гръден кош, няма опасност за живота им и всички са освободени за домашно лечение; 42-годишна жена, водач на автомобил \"Фолкваген\" е получила комоцио и контузия на гръден кош, също освободена за домашно лечение.Все още не е изяснена причината за възникването на катастрофата, при която автобусът при извършване на ляв завой е преминал през разделителна ограда на платната на ул. \"Вярност\", блъснал е два автомобила \"Форд\" и \"Фолкваген\", които са изчаквали на светофара, продължил е движението си и се е блъснал в стената на къща, встрани от улицата.Пробата за алкохол на водача е отрицателна.Огледът приключи. В момента са предприети действия по изтеглянето на автобуса от мястото на произшествието.", "date": "2019.04.07", "title": "10 души са пострадали при катастрофата с автобус на градския транспорт във Варна"}
{"url": "https://news.bg/world/partiyata-na-erdogan-iska-novo-prebroyavane-na-byuletinite-v-istanbul.html", "text": "Партията на справедливостта и развитието на президента Реджеп Ердоган обяви, че ще поиска от Върховния избирателен съвет на Турция пълно преброяване на пуснатите бюлетини в Истанбул на местните избори на 31 март, информира \"Дейли сабах\".Али Ихсан Явуз, заместник-председател на партията, обяви позицията на управляващите, докато все още продължава повторното преброяване на гласовете в няколко района в Истанбул.\"Ние избрахме пътя да премахнем редица грешки. Но все още не е приключило\", каза той пред журналисти.Партията настоява за пълно преброяване в квартал \"Бейоглу\", един от 39-те района в най-големия град в Турция, и ще поиска от Върховния избирателен съвет да направи същото и в останалите, поясни той.Ние ще се обърнем към Върховния избирателен съвет повторно да преброи всички гласове в останалите 38 района, изтъкна той.По думите му кандидатът на опозицията води с 16 442 гласа в резултат на частичното преброяване.Резултатите показват, че Екрем Имамоглу от опозиционната Народнорепубликанска партия (НРП) получава най-голяма подкрепа за кмет на Истанбул. Имамоглу е подкрепен от 48,79%, докато кандидатът на турската управляваща партия Бинали Йълдъръм - 48,51%. Разликата е около 25 000 гласа.", "date": "2019.04.07", "title": "Партията на Ердоган иска ново преброяване на бюлетините в Истанбул"}
{"url": "https://news.bg/crime/lozan-panov-sadi-balgariya-v-strasburg.html", "text": "Председателят на ВКС Лозан Панов има намерение да заведе иск срещу държавата България в съда в Страсбург. Това съобщи съпругата му Елисавета Панова в предаването \"120 минути\" по БТВ.Поводът за жалбата ще бъде потвърдената от Административния съд в София  за това, че е нарушил действащия към 2017 г. Закон за публичност на имуществото на лица, заемащи висши държавни и други длъжности. Лозан Панов .Припомняме, че решението на тричленния състав излезе в средата на март месец тази година, след като Съдия №1 бе наказан от Сметната палата на 10 януари 2018 г. за неподадена имуществена декларация за себе си и членовете на семейството си за 2016 г.  за противодействие на корупцията и за отнемане на незаконно придобитото имущество. Панов оспори  с мотиви, че по закон той трябва да подаде декларацията си пред Инспектората към ВСС (ИВСС), където я е подал, а не пред Сметната палата.Като коментар на решението Елисавета Панова се съгласи, че решението шефът на ВКС да съди собствената си държава и институциите, които представлява в Страсбург е абсурдно, но то напълно отговоря на ситуацията \"завладяна държава\". По думите на Панова всички ние, българите, трябва да си дадем сметка за това.Елисавета Панова обоснова в студиото на БиТиВи , като показа и нотариалния акт, с който покупката излиза за малко над 500 евро на квадратен метър. По думите й цената на сделката е реална, тя и дружеството, което ръководи и което е реалния купувач на имота, не са спестили нито данъци, нито ДДС, тъй като това е невъзможно, според закона, и отново нелогично, според същия закон. Панова заяви и че към договора за покупка няма никакви допълнително подписани анекси, които да допълват по някакъв начин цената на имота. По думите й цената се дължи на два фактора основно - ситуацията на стагнация на имотния пазар и факта, че е закупила място на строеж с първоначална вноска на 50%, което и висок риск за купувача.Госпожа Панова заяви и че след избухването на скандала не е имала никаква връзка с членове от семейство Мирянови, а и в последните години те, семейство Панови, живеят като отшелници - \"по разбираеми причини\", по думите й. Елисавета Панова отново повтори, че по времето, когато е сключила сделка с \"Артекс\" Лозан Панов не е бил част от нейния живот. ", "date": "2019.04.07", "title": "Лозан Панов съди България в Страсбург"}
{"url": "https://news.bg/world/beliyat-dom-demokratite-nikoga-nyama-da-poluchat-danachnata-deklaratsiya-na-tramp.html", "text": "Данъчната декларация на президента на САЩ Доналд Тръмп никога няма да бъде предадена на демократите в Конгреса. Това заяви началникът на кабинета на администрацията на американския лидер Мик Мълвейни, цитиран от \"Ройтерс\".Конгресът се опитва да получи декларацията на републиканския лидер, за да разбере личните му финанси.Запитан от \"Фокс нюз\" дали демократите в Конгреса ще успеят да се сдобият с декларацията на Тръмп, Мълвейни отговори, че никога няма да я получат.\"Демократите настояват Службата за събиране на данъци да предаде документите. Това няма да се случи, и те го знаят. Това е политически номер\", поясни той.Преди дни демократите в Конгреса официално поискаха данъчната декларация на Тръмп.", "date": "2019.04.07", "title": "Белият дом: Демократите никога няма да получат данъчната декларация на Тръмп"}
{"url": "https://news.bg/int-politics/kak-sssr-zagrabi-500-t-ot-zlatniya-rezerv-na-ispaniya.html", "text": "Преди 80 години, през април 1939 година, диктаторът Франко обявява края на гражданската война в Испания. Една от тайните на тази война е свързана със съдбата на изнесеното в СССР злато. \"Операция Хикс\" е било кодовото наименование на програмата на Наркома на СССР и на НКВД за подпомагане на републиканците в Испания.За първи път това понятие се появява в протоколите от заседанията на Политбюрото в края на септември 1936 година. По това време метежниците-франкисти вече са създали свой плацдарм в южната част на страната, завладявайки големи територии. Те получават щедра помощ от нацистка Германия и фашистка Италия: самолети, танкове, артилерийски оръдия, снаряди, авиобомби и стрелково оръжие. Мусолини изпраща в Испания и италиански войници. Те образуват цял корпус, включващ и ескадрила бомбардировачи.Хитлер изпраща в Испания специална авиационна ескадрила, известна под името \"Кондор\". На 26 април 1937 година ескадрилата \"Кондор\" изравнява със земята малкото градче Герника, център на древна култура. Благодарение на известната картина на Пабло Пикасо, трагедията на Герника става символ за безсмислената жестокост на войната.\"Наташки\" и \"Катюшки\"Що се отнася до съветската помощ за републиканските сили в Испания, тя е подробно описана от военния историк Юрий Рибалкин. \"Операция Хикс\" е програма за оказване на военно-техническа помощ на републиканското правителство. Тя предвиждала участие на военни съветници, подготовка на военни специалисти за републиканската армия и военни акции на съветски доброволци. Юрий Рибалкин пише, че в годините на гражданската война СССР е предоставил на Испания около 650 самолета, няколко хиляди артилерийски оръдия, танкове, картечници, няколко торпедни катера и почти половин милион винтовки. При това СССР е доставял не само остарели модели оръжия, а и модерните за времето изтребители И-15 и И-16, наричени от испанците \"Катюшки\" и \"Наташки\".В сравнение с помощта от Германия и Италия, обемът на съветските помощи е бил доста скромен. Юрий Рибалкин пише в монографията си, че това се е дължало на ограничените икономически възможности на СССР, но и на политически причини: \"Позицията на Сталин към Испанската република се е променяла в зависимост от настроенията му, от обстановката по фронтовете и от международното положение. Постепенно интересът на Сталин към Испания намалял и дори се е превърнал в неприязън. Известни са многобройни молби за помощ на републиканското правителство към СССР, които Сталин просто е игнорирал.\"Стратегът ВорошиловОбщият брой съветски военни съветници по време на цялата война е възлизал на около 600 души, но още в началото на 1939 година техният брой е бил намален до 84 души. Военните съветници се сменяли много често. Много от тях неочаквано били отзовавани в родината, където ги подлагали на репресии. Руският историк отбелязва, че от Москва нерядко постъпвали \"противоречиви и странни указания\", защото Сталин и Ворошилов определяли направленията на главните удари, тактиката и конкретните действия на отделните подразделения, без да познават бойните условия и състоянието на войските.Юрий Рибалкин отделя особено внимание на непосредственото участие на съветски войници в бойните действия срещу Франко. Загубите в жива сила са били огромни. Съветската бойна техника отстъпвала значително на новите германски самолети, които Хитлер предоставил на франкистите. Много от съветските летци са имали само по 30 до 40 летателни часа преди да бъдат изпратени в Испания.За съжаление военният историк споменава само бегло ролята на НКВД в Испания. А тя заслужава много по-голямо внимание. Сталинският терор, който достига своя апогей през 1937-1938 година, постепенно овладява и Испания. Главните врагове на НКВД там се оказват не поддръжниците на Франко, а \"троцкистите и техните последователи\", независимо от факта, че много от тях воювали храбро на страната на републиканците. На чекистите е била възложена и една извънредно деликатна операция. Става дума за пренасянето на испанско злато в СССР, с което републиканското правителство плащало за съветската помощ. 500 тона злато заминават за СССРОколо тази история съществуват различни митове. Известно е, че Сталин е поставил задължителното условие съветската помощ да се изплаща в злато. През есента на 1936 година е взето решение за транспортирането на части от златния запас на Испанската държавна банка в СССР. Тъй като войските на Франко вече настъпвали към Мадрид, около 500 тона злато са били опаковани в 7800 сандъка по 65 килограма и укрити недалеч от пристанището на Картахена.След като премиерът на Испания Кабалеро е министърът на финансите Негрин се обръщат с официална молба към СССР да съхрани част от златния резерв на страната, резидентът на НКВД в Испания Александър Орлов бил натоварен със задачата да организира транспорта. Сандъците със златото били натоварени на общо четири съветски кораба. В крайна сметка в СССР са транспортирани 510 тона злато - около 73% от златния резерв на Испания. На 2 ноември 1936 година корабите акостират в пристанището на Одеса. Там златото било прехвърлено на специален влак и транспортирано до Москва. Испанското злато е било прибрано в мазето на една сграда - уж за временно съхранение. Но Сталин, който бил в прекрасно настроение след успеха на акцията, неочаквано заявил: \"Испанците ще видят това злато на куково лято!\".Бивш чекист разказва за транспорта на златото в СССРТака и става. Дълго време никой не знаел нищо за съдбата на испанското злато. Но след смъртта на Сталин в САЩ излиза книгата на бившия чекист Александър Орлов, ръководил операциите на НКВД в Испания. След като получил заповед да се върне в родината, Орлов се укрива и отказва да се подчини на Москва. Именно Орлов разказва за транспортирането на златото в СССР. Избухва огромен скандал, който не заглъхва в продължение на години.", "date": "2019.04.07", "title": " Как СССР заграби 500 т от златния резерв на Испания"}
{"url": "https://news.bg/politics/sloganat-na-gerb-evropa-ni-chuva-e-izpolzvan-ot-ndsv-prez-2009-g.html", "text": "Слоганът на ГЕРБ за предстоящия евровот - \"Европа ни чува\", е използван преди 10 години от НДСВ.Няколко часа след като той беше обявен потребители в социалните мрежи припомниха, че със същото мото партията на Симеон Сакскобургготски се яви на , съобщи \"Капитал\". Тогава водач на листата на партията бе еврокомисарят Меглена Кунева.Днес председателят на Столичния общински съвет Елен Герджиков посочи, че за ГЕРБ представянето на основното послание е важна част от политическата кампания. По думите му, слоганът не се възприема като красиво обещание, а като оценки на времето и конкретни предизвикателства, които стоят пред българското общество.", "date": "2019.04.07", "title": "Слоганът на ГЕРБ „Европа ни чува“ е използван от НДСВ през 2009 г."}
{"url": "https://news.bg/crime/arestuvaha-sina-na-galabin-boevski.html", "text": "Синът на бившия щангист Гълъбин Боевски - Пол, е бил арестуван за дрога, съобщи bTV.Той е задържан в четвъртък вечерта заедно със свой приятел, а при обиска у тях и в джипа им са открити дози кокаин, амфетамини и трева, скрити в батерии на фенерче.Очаква се днес или утре СГС да гледа мерките им за неотклонение.Припомняме, че Гълъбин Боевски беше осъден през 2012 година на  за трафик на кокаин, скрит в куфар. Тогава той се защити, като заяви, че така го е купил.Според оперативната информация Боевски и партньорът му пласирали дрогата в заведения.Името на Пол Боевски нашумя преди 11 години, когато беше приет в болница, след като  Баща му, тогава общински съветник от ГЕРБ, подаде оставка, а три години по-късно го  с 9 кг кокаин, докато придружава дъщеря си Сара на участия в тенис турнири.", "date": "2019.04.07", "title": "Арестуваха сина на Гълъбин Боевски"}
{"url": "https://news.bg/regions/mazh-zagina-pri-katastrofa-na-patya-aytos-karnobat.html", "text": "Мъж загина, а друг е с опасност за живота след катастрофа на пътя Айтос - Карнобат, информира bTV.Сигналът за инцидента при разклона за село Чукарка е подаден към 21 ч. снощи.Пострадалият е откаран в болница в Бургас.Пътният участък беше затворен за известно време, но движението вече е нормално.", "date": "2019.04.07", "title": "Мъж загина при катастрофа на пътя Айтос - Карнобат"}
{"url": "https://news.bg/regions/kamion-se-obarna-na-am-hemus.html", "text": "Тежкотоварен автомобил се преобърна на в района на 44 км на автомагистрала \"Хемус\", в платното посока Варна /след тунелите/, съобщават от МВР.При инцидента няма пострадали. На мястото са изпратени екипи на полицията. Сигналът е постъпил към 9.20.До разчистване на пътните платна и изтегляне на камиона движението се осъществява през бензиностанцията в близост.Пътни полицаи подпомагат трафика. От МВР съветват водачите да шофират с повишено внимание и съобразена скорост.", "date": "2019.04.07", "title": "Камион се обърна на АМ \"Хемус\""}
{"url": "https://news.bg/world/sblaskvam-se-s-tromav-protses-za-myastoto-v-borda-na-fed-ubeden-herman-keyn.html", "text": "Бившият републикански кандидат за президент Херман Кейн заяви, че ще се сблъска с \"тромав\" процес при проверката за място в борда на Федералния резерв, предаде \"Ройтерс\".Във видеоклип, публикуван във \"фейсбук\" в петък, Кейн съобщава, че трябва да предаде записи от 50 години в бизнеса, включително многобройни професионални работни места, услуги на борда и обширни речи.73-годишният Кейн заявява, че не е ясно дали ще премине текущата проверка на положението на ФБР, която е стандартна практика преди номинирането на високопоставени служители.По думите само времето ще покаже дали ще премине проверката успешно и допълва, че ако това не се случи няма да бъде разочарован.Президентът на САЩ Доналд Тръмп заяви в четвъртък, че планира да номинира Кейн за място в борда на ФЕД. \"Казах на моите хора, че това е човекът\", подчертава Тръмп.Номинацията на Кейн трябва да бъде одобрена от Сената на САЩ. Те трябва да съберат информация за него, семейството, приятелите, домашните любимци на Кейн през последните 50 години.Кейн отбелязва, че хората, които не го харесват, \"вече изкопават всички негативни неща, които са в паметта им преди осем години.\"Кейн е водил социологически проучвания по време на републиканските конкурси за номиниране, подкрепяни от подписваното от 9-9-9 данъчно предложение, което бе наложило 9% корпоративен, доходен и данък върху продажбите.Но популярността му се срина на фона на обвиненията от сексуален тормоз от няколко жени, които той отрече като \"напълно неверни\".Кейн натрупва богатството си като главен изпълнителен директор на \"Кръстник на пица\", преди да обяви кандидатурата си за президентската номинация през 2012 г.Тръмп е остър критик на повишаването на лихвените проценти на ФЕД при Джером Пауъл, който президентът избра преди две години за председател на централната банка на САЩ.Другите назначени на Тръмп кандидати също подкрепиха повишенията на ФЕД на Пауъл, които президентът заяви, че са засегнали икономиката.", "date": "2019.04.07", "title": "Сблъсквам се с тромав процес за мястото в борда на ФЕД, убеден Херман Кейн "}
{"url": "https://news.bg/politics/horata-tryabva-da-pokazhat-cherven-karton-na-gerb-za-evroizborite-smyata-tatyana-doncheva.html", "text": "На тези евроизбори хората трябва да погледнат практично и да покажат червен картон на ГЕРБ, за да можем да отпушим процеса за стартиране на чисто. Това заяви пред bTV лидерът на \"Движение 21\" Татяна Дончева.На въпроса каква е разликата с другите партии тя отговори, че разликата е като тази между актьора Димитър Маринов, човекът в екипа на филма, спечелил \"Оскар\" за \"Зелената книга\", и одисеята на боксьора Кубрат Пулев в САЩ.\"ГЕРБ е като Пулев - хора, които имат привидно престижно занимание, но го употребяват по такъв начин, че привидно ни вкарват във филми, в неудобства\", обясни Дончева.Тя уточни, че БСП не са Димитър Маринов и напомни, че има и други партии, за които може да се гласува на изборите.По думите ѝ проблем е контролът на ГЕРБ върху \"Информационно обслужване\", която е \"арбитър\" на всички избори.", "date": "2019.04.07", "title": "Хората трябва да покажат червен картон на ГЕРБ за евроизборите, смята Татяна Дончева"}
{"url": "https://news.bg/politics/evropa-ni-chuva-e-mototo-na-gerb-za-evroizborite.html", "text": "\"Европа ни чува\" - с това мото от ГЕРБ тръгват за победа на предстоящите избори за Европейски парламент.Със слоганът \"Европа ни чува\" ГЕРБ искат да покажат на хората, че от партията могат да си гарантират, че Председателят на Столичния общински съвет (СОС) Елен Герджиков посочи, че за ГЕРБ представянето на основното послание е важна част от политическата кампания.Слоганът не се възприема като красиво обещание, а като оценки на времето и конкретни предизивкателства, които стоят пред българското общество, подчерта Герджиков. По думите му слоганът трябва да даде оценка накъде трябва да продължи развитието на България.Герджиков вярва, че българските граждани знаят, виждат и оценяват, че политиката на ГЕРБ, че тя е насочена към това заедно да градят България. Според него Европа е солидарна, помага ни, но не дава даром. Всеки проект трябва да бъде изпълнен спрямо строгите критерии на европейските институции, с което трябва много работа на ниво държавно управление, изтъкна шефът на СОС.\"Европа чува хората, които имат какво да кажат и които имат ясна представа на кого да вярват като национална икономика, като развитие на обществото и като обединена Европа\", категорично заяви Елен Герджиков.Със слогана от ГЕРБ могат да си гарантират, че България не е само бенефициент, който получава средства, а вече партията е донор на идеи, равностоен и равноправен партньор в Европейския съюз с ясна позиция за бъдещето на Европа. Според него партията остава вярна на традицията си да не прави агресивна реклама и всичко, което бъде изхарчено в рамките на предизборната кампания, ще бъде отчетено надлежно.Той припомни, че на предишните европейски избори България е била управлявана от правителството на Пламен Орешарски.\"За по-малко от година България загуби част от позициите си в Европа и много от европейските фондове бяха спрени\", захапа Герджиков опозицията. Тогава ГЕРБ са казали пред избирателите си, че България няма време за губене.Заместник-председателят на ГЕРБ Цветан Цветанов обеща, че ГЕРБ ще се борят за силна и обединена Европа с другите си коалиционни партньори.Той припомни, че през миналата седмица е било и благодари на всички младежи от ГЕРБ за всичко направено, с което партията може да се представи успешно на европейските избори.По думите на Цветанов винаги, когато ГЕРБ правят подготовката си за изборите, се стремят слоганът да съответства на направеното от партията през всички им години на управление.Вторият в ГЕРБ припомни успехите на всички евродепутати на партията, с което е сигурен, че те ще защитават интересите на България и на българските граждани и в следващия Европейски парламент.Цветанов похвали работата и на премиера Бойко Борисов в областта на перспективата на Западните Балкани по време на Българското председателство на Съвета на Европейския съюз.Той е убеден, че има много възможности и надежди за България да се обединят всички политически партии, които участват в европейската кампания. Той настоява да се подпише един меморандум върху, който да се гради платформа за България в ЕП и във всички европейски институции.\"Гласът ни се чува и най-важното е, че Европа ни чува\", завърши Цветанов.Следващата неделя ГЕРБ ще представят платформата си за предстоящата европейска кампания. Тогава ще стане ясно какво ще правят евродепутатите и как ще защитават България на европейската сцена.", "date": "2019.04.07", "title": "\"Европа ни чува\" е мотото на ГЕРБ за евроизборите "}
{"url": "https://news.bg/politics/bsp-obvini-abv-v-krazhba-na-targovskata-marka-koalitsiya-za-balgariya.html", "text": "Името на коалицията е познато, утвърдено и в цялото общество се свързва 20 г, единствено и само с БСП, а търговската марка \"Коалиция за България\" е собственост и принадлежи на \"Българската социалистическа партия\". Това пише в позицията на БСП изпратена до медиите по повод регистрацията на АБВ за предстоящите евроизбори. По думите им желанието на АБВ да регистрират коалиция със същото наименование има за цел да въведе в заблуждение и да доведе до объркване на избирателите, които ще гласуват в престоящите избори за Европейски парламент. Според БСП това е нарушение на основните принципи за справедлив изборен процес, съгласно Изборния кодекс на страната, и в тази връзка не трябва имитираща коалиция да бъде регистрирана в ЦИК.От централата на партията припомнят, че \"Коалиция за България\" е създадена през 1999 г. от БСП и други по-малки, идейно близки партии. До 2014 г. \"Коалиция за България\" е участвала във всички проведени избори - Парламентарни избори (2001 г., 2005 г., 2009 г.); Президентски избори (2001 г., 2006 г.); избори за Европейски парламент (2007г., 2011 г., 2014 г.); Местни избори (2003 г., 2007 г., 2011 г.) и в стотици нови и частични избори, извън редовните местни.Те подчертават, че с регистрацията на \"Коалиция за България\" за участие в изборите за ЕП ще бъдат нарушени редица закони на страната - в това число Изборният кодекс, Законът за политическите партии, Законът за защита на конкуренцията, Наказателният кодекс, Законът за марките и географските означения и редица Европейски нормативни актове.От БСП настояват ЦИК да се съобрази с това и да не допуска до регистрация коалиция от партии с наименование \"Коалиция за България\" за участие в изборите за членове на Европейския парламент през май 2019 г.Червените допълват, че ще защитават правата си пред съда, всички международни органи и институции.", "date": "2019.04.07", "title": "БСП обвини АБВ в кражба на търговската марка \"Коалиция за България\""}
{"url": "https://news.bg/society/meditsinski-sestri-v-sliven-otnovo-izlyazoha-na-protest.html", "text": "В Международния ден на здравето медицински сестри в Сливен отново излязоха на протест с искане за по-високи заплати и по-добри условия на труд, информира БНТ.Специалистите по здравни грижи искат еднакви стартови възнаграждения, в размер на две минимални работни заплати, почасово заплащане на нощния труд и допълнително възнаграждение за работата в спешно и интензивно отделение.Медицинските сестри настояват още да отпадне и търговския статут на болниците.Това е третия мирен протест на здравните специалисти. Те са категорични, че ако исканията им не бъдат изпълнени, ще преминат към ефективни стачни действия.Припомняме, че по-рано днес в своето обръщение към медиците в България за празника здравният министър Кирил Ананиев увери, че напълно разбира причините за техните протести, и определи техният гняв като \"справедлив\". Той подчерта, че той и неговият екип работят за подобряване на условията им на труд и За професионалния си празник българските медици получиха поздравления и от държавния глава.Румен Радев подчертава, че уменията на лекарите допринасят за възхода и развитието на страната ни, защото здравето на хората е на-голямата ценност за обществото ни.", "date": "2019.04.07", "title": "Медицински сестри в Сливен отново излязоха на протест"}
{"url": "https://news.bg/politics/fandakova-shtyala-da-napusne-gerb-ako-bila-na-myastoto-na-tsvetanov.html", "text": "\"Правилна постъпка, но може би малко закъсняла\". Така столичният кмет Йорданка Фандъкова коментира в ефира на Нова телевизия Водещият обаче настъпателно попита градоначалника защо не му е отговорила на въпроса за морала за оставането в партията, Фандъкова отговори с думите: \"Със сигурност той има много сериозен авторитет сред всички. Ако ме питате мен дали бих постъпила така, аз ще ви кажа не. Щях да си тръгна от важните управленски позиции, да\".Според нея решението му да напусне парламента е правилно, като на хората със сигурност трябвало да се дават обяснения в такива случаи. Тя допусна, че причините Цветанов да остане в ГЕРБ са наближаващите евроизбори.Столичният кмет е на мнение, че скандалът \"Апартаментгейт\" се отразил тежко на ГЕРБ. По думите й минавайки от скандал в скандал се нарушава доверието на хората в политиката, в политиците и в институциите.Тя призова, че всички трябва да положат усилия, за да спре кризата на доверие, което става само с признаване на грешки и поемане на отговорност.Градоначалникът отбеляза, че управниците трябва да казват истината и да отговарят на въпросите на народа, дори когато това е трудно.Припомняме, че скандалът с имотните сделки, станал по-известен като \"Апартамент гейт\", се разрази в края на март тази година. Тогава стана ясно, че председателят на ГЕРБ  на два апартамента за ново жилище, доплащайки 100 000 лева от кредит и спестявания. По-късно обаче се разбра, че двата апартамента са останали собственост на фирма \"Артекс\" само няколко часа. Веднага след това те са били продадени на бившия IT специалист на ГЕРБ и участник в предизборния щаб на партията Симеон Велков.Няколко дни след това  и на други лица от властта - правосъдния министър , депутата Вежди Рашидов, заместник-министъра на спорта  и заместник-министъра на енергетиката  Оказа се, че всички те са закупили имоти от фирма \"Артекс\" под пазарната им цена.Заради скандала се стигна и до три оставки, като последната от тях беше тази на  От своя страна Цветанов се видя принуден да напусне Народното събрание, а депутатът . След това пък  в Народното събрание, заемайки депутатското място на бившия партиен председател.Покрай скандала с министерските апартаменти се появиха и съмнения, че съзнателно са въведени промени в Закона за устройство на територията, за да може \"Артекс\" да започне в кв. \"Лозенец\". По тази причина премиерът Бойко Борисов изрази готовност даОт своя страна от фирмата заявиха, че всички сделки са напълно законни и  всички, които ги клеветят. Последва проверка по случая от страна на ДНСК, при която шефът на дирекцията Иван Несторов заяви, че  защото има законно издадени строителни книжа. Той посочи, че през август 2018 г. е удължил срока на разрешението му.", "date": "2019.04.07", "title": "Фандъкова щяла да напусне ГЕРБ, ако била на мястото на Цветанов"}
{"url": "https://news.bg/world/tori-svalyat-mey-ot-vlast-do-sedmitsi-ako-tlasne-brekzit-kam-uchastie-na-evrovota.html", "text": "Разгневени депутати от Консервативната партия на Великобритания са предупредили премиера Тереза Мей, че ще я свалят от власт до седмици, ако Обединеното кралство бъде принудено да вземе участие на евровота през следващия месец и ЕС отложи Брекзит за по-дълъг период, пише \"Гардиън\".Има опасения, че мнозина тори, три години след референдума за Брекзит, могат да бойкотират изборите за Европейски парламент, което може да се окаже подарък за крайнодесните и новата партия на евроскептика Найджъл Фараж. Високопоставени консерватори предупредиха, че едно дълго отлагане на Брекзит ще им позволи бързо отстраняване на Мей от власт, а гласуването за нов лидер на Консервативната партия ще започне най-рано този месец.В събота вечерта Мей излезе с да подкрепят споразумение за Брекзит.Консервативният депутат Найджъл Евънс, член на Комитет 1922 на торите, предупреди, че ако Мей не осигури Брекзит и договори по-голяма отсрочка на срещата на върха на ЕС в сряда, тя ще се окаже пред огромен натиск да подаде оставка.През миналия месец Сър Греъм Брейди, председател на Комитет 1922, алармира, че отлагане на Брекзит ще бъде голяма политическа грешка, която ще доведе до загуба за традиционните партии и поява на крайни политически групи.В събота вечерта от \"Даунинг стрийт\" обявиха, че се водят преговори с лейбъристите за намиране на компромис за Брекзит, който може да бъде прокаран в британския парламент преди срещата в сряда. Разговорите продължават на техническо ниво.", "date": "2019.04.07", "title": "Тори свалят Мей от власт до седмици, ако тласне Брекзит към участие на евровота"}
{"url": "https://news.bg/crime/gotovi-sme-da-pratim-i-armiyata-na-granitsata-s-gartsiya.html", "text": "\"Засилено е присъствието на полиция и жандармерия по българо-гръцката граница заради проблемите с мигранти близо до Солун.\" Това съобщи пред БНР вътрешният министър Младен Маринов.По думите му, ако е необходимо може да бъдат изпратени и военните части, които да помогнат на полицията при евентуална мигрантска вълна към България.Маринов подчерта, че към момента обстановката е под контрол.Той отбеляза обаче, че страната трябва с всички сили и средства да е готова за реакция при криза, така че да не се допусне преминаване на българска територия.\"В постоянна връзка сме с гръцките и македонските колеги, както и с турските. Следим обстановката, обменяме информация и сме в готовност\", обясни вътрешният министър.Той посочи, че с вицепремиера Каракачанов са в контакт по отношение на използване на армията в определени ситуации.Министърът посочи, че групата мигранти, която има намерение да тръгне към Северна Македония, е около 600-700 души. \"Тази цифра обаче се променя\", уточни той.На българо-сръбската граница полицейските патрули също са усилени. Има и съвместни патрули със сръбската гранична полиция.", "date": "2019.04.07", "title": "Готови сме да пратим и армията на границата с Гърция"}
{"url": "https://news.bg/politics/abv-registrira-v-tsik-koalitsiya-za-balgariya.html", "text": "От АБВ внесоха документите си за регистрация в Централната избирателна комисия (ЦИК) на \"Коалиция за България\". В същото време , с което преди години БСП и още няколко малки партии се явяваха на избори.От левицата твърдят, че са внесли доказателства в комисията, че марката \"Коалиция за България\" е притежавана от тях и никой друг не може да я използва.Седем са политическите сили в \"Коалиция за България\" - ПП \"Алтернатива за българско възраждане\" с председател Румен Петков, ПП \"Обединен блок на труда български лейбъристи\" с председател Екатерина Атанасова, ПП \"Политическо движение социалдемократи\" с председател Елена Нонева, ПП \"Българска партия либерали\" с председател Михаил Шишков, ПП \"Движение за социален хуманизъм\" с председател Александър Радославов, ПП \"Възраждане на отечеството\" с председател Емил Миланов и ПП \"Българската левица\" с председател Боян Киров.По думите на лидерът на АБВ Румен Петков, коалицията влиза в кампанията със стремежа да предложат на българите защита на националните и обществени интереси в Европейския съюз. Коалицията е внесла в ЦИК 7017 подписа. \"Ако на БСП много им липса закъснялата носталгия по марката \"Коалиция за България, сме готови да обсъдим тяхна молба още днес, само двама от партньорите все още имат резерви да ги приемем\", заяви пред медиите Петков. Той ги посъветва да се вгледат в предшественика Ленин какво прави - стиска каскета и никой не му го краде. \"На тях все някой нещо им краде\", подчерта Петков. По думите му тази политическа немощ е обидна за всички хора, които имат отношение към левицата.Припомняме, че вчера стана ясно, че ", "date": "2019.04.07", "title": "АБВ регистрира в ЦИК \"Коалиция за България\" "}
{"url": "https://news.bg/politics/radev-pozhela-na-lekarite-da-pomognat-za-vrashtaneto-na-doverieto-v-zdraveopazvaneto.html", "text": "\"На този ден цялото ни общество се обръща към вас с признателност и благодарност за професионализма, всеотдайността, благородството, състраданието и хуманността, с които е изпълнен вашият ежедневен труд.\" Това заявява президентът Румен Радев в приветствие към лекарите и медицинските специалисти в страната по повод 7-ми април - Световния ден на здравето.В поздравлението си президентът посочва, че знанията и уменията на медиците допринасят за възхода и развитието на страната ни във всички области на обществения и икономически живот, защото здравето на хората е най-голямата ценност за всяко общество.Държавният глава подчертава, че системата на здравеопазване в България е натоварена с немалко проблеми и именно медицинските работници са призвани да върнат доверието на хората.\"Необходимо ни е подобряване на достъпа до здравни грижи и повишаване на качеството и ефективността на лечението\", изтъква държавния глава.По думите му проблемите в детското и майчиното здравеопазване трябва да намерят адекватно решение.Сред основните причини за дефицита на кадри, президентът откроява ниското заплащане, условията на труд и неравенствата в разпределението на финансовия ресурс в системата на здравеопазването.Въпреки това той изразява надежда, че със своя опит и знания медицинските работници ще допринесат за разрешаването на тези проблеми.", "date": "2019.04.07", "title": "Радев пожела на лекарите да помогнат за връщането на доверието в здравеопазването"}
{"url": "https://news.bg/world/nebostargachite-ubivat-do-1-miliard-ptitsi-na-godina-v-sasht.html", "text": "Небостъргачите убиват до 1 милиард птици на година в САЩ, са установили учени.Експерти са изчислили, че най-малко 100 милиона и до 1 милиард птици умират на година в САЩ при сблъсък във високи сгради, особено небостъргачи, които предимно са със стъкло и светлини. В новото изследване природозащитниците отбелязват, че сега знаят по-добре в кои градове загиват най-много птици, пише \"Гардиън\".Чикаго, където има много небостъргачи, предимно със стъклена фасада и е най-натовареното място в САЩ по време на миграцията, е най-опасният град за птиците. Повече от 5 милиона птици от най-малко 250 различни вида прелитат над центъра на града всяка есен и пролет.Известните небостъргачи в Манхатън, Ню Йорк, са другият смъртоносен капан за птиците, особено за тези, които мигрират.Повечето птици в САЩ мигрират през нощта, когато е прохладно и спокойно. На учените отдавна им е известно, че светлината привлича птиците и заради това те летят над осветени градове през нощта, но незнаещи за опасната територия.Всеки град със сгради със стъклени конструкции и светлини през нощта е причина за висока смъртност при птиците, но някои градове са по-опасни от други.Лабораторията по Орнитология на Университета в Корнел публикува класация с най-опасните градове за мигриращите птици.Хюстън и Далас, които се намират на най-използваните миграционни пътища, се нареждат след Чикаго като най-смъртоносните градове за птиците. Ню Йорк, Лос Анджелис, Сейнт Луис и Атланта също са заплаха за мигриращите птици.Авторите на изследването отбелязват, че не се опитват да критикуват хората и градовете, а просто да предоставят информация, която може да помогне.Неправителствената природозащитна организация New York City Audubon провежда \"изследвания за наблюдение на сблъсъците\" през септември и април всяка година, като изпраща десетки доброволци по улиците на града да отчитат броя на загиналите птици. Организацията е изчислила, че 90 000-200 000 птици загиват при сблъсък в сгради в Ню Йорк всяка година.На национално ниво центърът за мигриращите птици Smithsonian е изчислил, че между 100 милиона и 1 милиард птици загиват на година. За тази статистика са използвани данните на различни организации в страната.Друго проучване на Мичиганския университет е установило, че най-често се блъскат в сгради врабчета и пойни птици.", "date": "2019.04.07", "title": "Небостъргачите убиват до 1 милиард птици на година в САЩ"}
{"url": "https://news.bg/world/avstriya-udalzhava-granichniya-kontrol-zaradi-migrantite-i-zaplahata-ot-teror.html", "text": "Австрия ще удължи граничния контрол с Унгария и Словения най-малко до ноември. Информацията разпространява \"Ройтерс\", позовавайки се на австрийската новинарска агенция APA, която пък цитира писмо на вътрешния министър до Европейската комисия.В писмото до Комисията австрийският силов министър Херберт Кикъл посочва като причина високият брой нелегални мигранти и \"скритата заплаха от тероризъм\", свързана с вероятността екстремисти от ДАЕШ (\"Ислямска държава\") в Сирия и Ирак да пристигнат на Стария континент.Кикъл, член на крайнодясната Австрийска партия на свободата, очаква броят на задържаните мигранти по така наречения Балкански коридор да се увеличи.Граничните проверки изтичат на 11 май.Австрия, Германия и други държави в Шенгенската зона, където обикновено няма гранични проверки, въведоха извънредни мерки през 2015 г., след като 1 милион бежанци и мигранти навлязоха в Европа.Докато Комисията призовава да се намерят решения за засилване на външните граници на ЕС и възстановяване на свободното пътуване в Шенгенското пространство, шест държави в зоната, включително Франция, Швеция, Австрия и Германия, продължават да налагат граничен контрол заради заплаха за сигурността им, породена от миграцията.През последните дни Гърция засили граничния контрол заради мигрантски натиск. Българските власти ", "date": "2019.04.07", "title": "Австрия удължава граничния контрол заради мигрантите и заплахата от терор"}
{"url": "https://news.bg/world/turtsiya-zakleymi-bezotgovorniya-netanyahu.html", "text": "Турция осъди \"безотговорния\" коментар на премиера Бенямин Нетаняху, който обяви, че Израел планира да анексира селища в окупирания Западен бряг, ако спечели парламентарните избори на 9 април, информира АФП.\"Западният бряг е палестинска територия, окупирана от Израел в нарушение на международното право\", написа външният министър на Турция Мевлют Чавушоглу в \"Туитър\".\"Безотговорното изявление на премиера Нетаняху в търсене на гласове точно преди парламентарните избори в Израел не може и няма да промени този факт\", подчерта турският дипломат.Ибрахим Калън, говорителят на президента на Турция Реджеп Ердоган, също коментира изказването на израелския премиер.\"Още един пример как Нетаняху използва електоралните политики, за да оправдае окупацията и да подкопае решението за две държави. Ако бъде преизбран, това ще бъде ли триумф на \"демокрацията\" или окупацията? Западните демокрации ще реагират ли или ще се примирят? Срам за всички тях\", написа говорителят в \"Туитър\".Израел изгради еврейски селища на Западния бряг след Шестдневната война през 1967 г. Продължаващото застрояване се разглежда като голяма пречка пред постигане на траен мир.Анкара често критикува Нетаняху и политиката на Израел към палестинците.През миналия месец а Нетаняху го обяви за ", "date": "2019.04.07", "title": "Турция заклейми „безотговорния” Нетаняху "}
{"url": "https://news.bg/press/evtin-internet-za-vsichki-do-2022-g-arteks-preustanovyavame-stroitelstvoto-na-zlaten-vek.html", "text": "Евтин интернет за всички до 2022 г.На всички потребители в България трябва да се осигури интернет на достъпна цена. Това предвижда актуализираната политика в електронните съобщения до 2022 г. Документът е пуснат с обществено обсъждане.В интернет достъпа трябва да са включени минимален брой от 11 услуги, сред които имейл, търсачки и социални мрежи, възможност за онлайн пазаруване, използване на електронни административни услуги.Има съществена промяна в отношенията ни със Северна МакедонияСкопие от преди 10 години не е Скопие днес. Има съществена промяна, тя е по няколко направления. Първо, преди 10 години брояхме по 250 антибългарски публикации седмично - сега медийната среда е съвсем различна, каза пред БНР посланикът ни в Скопие Ангел Ангелов.\"Не, че ги няма, има ги, но те потъват в общия медиен поток. Има и много позитивни материали за нашата страна\", допълни още той.Другото направление е политическият диалог, който е много активен. Ако допреди 10 години беше скован и тромав, сега е значително по-динамичен. Знаете, че само за първите три месеца в София бяха и премиерът Заев, и външният министър Никола Димитров, и председателят на парламента.Направихме и голям бизнес форум. За първи път след 10 години направихме икономическа комисия между двете правителства, така че нещата се движат в една положителна посока.\"Артекс\": Преустановяваме строителството на \"Златен век\"\"В момента работим по осигуряване на безопасността на обект \"Златен Век\", както и по отстраняване на констатираните забележки от страна на ДНСК, като технологичният срок за това е до 15 април 2019 г. Преустановяваме строителството на обекта, съобразявайки се с разпореждането на министър-председателя Бойко Борисов\", пише в съобщението.Конструкцията на текущото ниво е необходимо да бъде завършена с цел безопасност и защита на хората от падащи строителни материали и съоръжения при евентуални природни бедствия, допълват от фирмата.\"Категорично заявяваме, че проектът \"Златен Век\" е законен, притежава действащо разрешение за строеж и законни строителни книжа. Съдействаме на всички институции - органите на ДНСК и МРРБ - за извършване на проверки на строежа и документацията. Припомняме на цялото общество, че \"АРТЕКС ИНЖЕНЕРИНГ\" АД е строително-инвестиционна компания, която е от 25 години на пазара. Името ни е синоним на качество, законност и коректност. Спазваме стриктно всички закони на Република България. Никога не сме участвали в приватизационни сделки, обществени поръчки и не сме усвоявали средства по европейски фондове\", се казва още в съобщението.Александров: Живеем в страната на бедните хораБългарският избирател не е конкретен, има различни виждания. Към два различни морала се разделят. Цялата кампания на ГЕРБ ще е изградена на това, че в България има хора, които са взели живота си в ръце. Това, което ни предлага тяхната листа, е да мислим за едно общо бъдеще в контекста на Европа. Кампанията на БСП адресира губещата част от България, която вечно се чувства прецакана. Това каза в предаването \"Офанзива с Любо Огнянов\" по Канал 3 социалният антрополог Харалан Александров.В личния живот, смятането на цената на квадратен метър, напълно отмята проблемите на България. Част от коментарите по повод на оставката на Цветан Цветанов, бяха, че си тръгва от парламента, а защо не си тръгва от апартамента и това е много опасно. Това не помага на нашата общност да си решим проблемите, които имаме. Елена Йончева има имидж, че постоянно се хвърля в битки и това е добре, ако кампанията се конструира като война. Мария Габриел от друга страна е приета като красивото лице, каза още той.Управляващите изненадващо променят изискванията за шеф на КПКОНПИБъдещият председател на Комисията за противодействие на корупцията и за отнемане на незаконно придобитото имущество (КПКОНПИ) да не е задължително юрист, а да е възможно да е човек от върховете на службите за сигурност. Такова предложение за промени в антикорупционния закон са направили неочаквано между първо и второ четене бившият вече шеф на правната комисия и настоящ правосъден министър Данаил Кирилов и депутатът от ДПС Хамид Хамид, предава lex.bg.Предложението на Кирилов и Хамид е внесено вчера и засяга единствено изискванията към стажа на председателя на антикорупционната комисия. Според действащия закон шефът на комисията задължително \"има висше юридическо образование и най-малко 10 години юридически стаж\".", "date": "2019.04.07", "title": "Евтин интернет за всички до 2022 г., \"Артекс\": Преустановяваме строителството на \"Златен век\""}
{"url": "https://news.bg/disasters/vzriv-v-parizh.html", "text": "Взрив е избухнал в Париж, съобщава RT. Инцидентът е станал в 19-ти столичен район.Огънят е обхванал няколко етажа. Полиция, пожарникари и линейки са отцепили района на инцидента.Властите смятат, че причината за взрива е неизправна газова инсталация. През януари при взрив в пекарна бяха ранени 47 души.", "date": "2019.04.07", "title": "Взрив в Париж"}
{"url": "https://news.bg/disasters/v-germaniya-zadarzhaha-mazh-za-bombeni-zaplahi.html", "text": "В Германия задържаха мъж заради бомбените заплахи срещу властите, съобщават, местни медии.Зад решетките е 31-годишен германец. Освен за бомбените заплахи, задържаният е обвинен и за пропагандиране на нацизма, което е подсъдно в Германия.Задържанията е живял в провинция Шлезвиг-Холщайн. Полицията е събрала доказателства, че 31-годишният мъж е сериозно проучвал как да направи бомба.Прокуратурата в Берлин, която ръководи разследванията на зачестилите случаи с бомбени заплахи, говори за общо 100 подобни сигнала. Закани са се отправяли не само към сгради на институции, но и към политици, известни личности, съдилища.", "date": "2019.04.07", "title": "В Германия задържаха мъж за бомбени заплахи"}
{"url": "https://news.bg/world/halifa-haftar-zatyaga-primkata-okolo-tripoli.html", "text": "Либийската национална армия, , обяви въвеждането на зона за забрана на полети за бойни самолети в западната част на страната. Това съобщават от телевизия \"Ал Арабия\".Медията се позовава на военните.От армията на Хафтар съобщиха, че са били подложени на удар в района на Ал-Азиз. На 5 и 6 април ВВС на либийското национално правителство започнаха въздушни удари срещу позициите на бунтовниците. Те докоснали лагера на Миза, който се намира близо до град Гарян, и позиции в района на Сук ал-Хамис.Халифа Хафтар иска да превземе Триполи, за да сложи ръка на паричните потоци и на износа на петрол.", "date": "2019.04.07", "title": "Халифа Хафтар затяга примката около Триполи"}
{"url": "https://news.bg/world/frantsiya-ispaniya-i-belgiya-sa-gotovi-brekzit-bez-sdelka.html", "text": "Франция е спечелила подкрепата на Испания и Белгия, за да може да иска прилагането на Брекзит без сделка от 12 април, разкрива в. \"Гардиън\". Изданието посочва, че трите страни са разработили план за съвместни действия при .Все пак има опция за отлагане на заплахата, ако Великобритания успее да представи ясни и конкретни предложения пред ЕС.Франция смята, че трябва да има само кратко удължаване на член 50, за да се избегне финансова криза.Шансовете за предложението на Тереза Мей за удължаване на срока до 30 юни изглеждаха слаби, тъй като позицията на Франция от частната дипломатическа среща с Испания и Белгия беше отразена в официално изявление, което отново потвърждава, че Париж се противопоставя на всяко по-нататъшно забавяне на Брекзит без ясен британски план.Тереза Мей писа до председателя на Европейския съвет Доналд Туск в петък, за да поиска отлагане до 30 юни, докато тя се бори даза развода с ЕС.", "date": "2019.04.07", "title": "Франция, Испания и Белгия са готови Брекзит без сделка"}
{"url": "https://news.bg/world/slovakiya-e-protiv-amerikanskite-bazi.html", "text": "Словакия е против американските бази. Това заяви Андрей Данко, председател на словашкия парламент и лидер на Словашката национална партия, който е част от правителствената коалиция.Андрей Данко заяви, че е недопустимо да се включват разпоредби относно възможността за разполагане на американски войници на територията на страната в предстоящия договор за словашко-американско сътрудничество в областта на отбраната.\"Ще настояваме, че в новото споразумение за сътрудничество със САЩ в областта на отбраната няма да има нито дума за временно или постоянно присъствие в републиката на въоръжените сили на САЩ\", каза Андрей Данко.Той уточни, че министърът на външните работи на Словакия Мирослав Лайчак е в Съединените щати. Външният министър възнамерява да постигне споразумение с Вашингтон по текст на договора, който напълно ще изключи разполагането на американски части в републиката.Страните от НАТО, в които Словакия е член, са свързани със САЩ чрез двустранни споразумения за сътрудничество в областта на отбраната. Степента на взаимодействие между тях варира. Словакия принадлежи към държавите от Алианса, чието население отхвърля възможността за укрепване на националната сигурност чрез създаване на чуждестранни военни бази.", "date": "2019.04.07", "title": "Словакия е против американските бази"}
{"url": "https://news.bg/world/netanyahu-se-zakani-na-zapadniya-bryag.html", "text": "Израелският премиер Бенямин Нетаняху каза, че ако спечели изборите, ще анексира еврейските селища от Западния бряг, предаде \"Дойче веле\".За разлика от Голанските възвишения и Източния Йерусалим, които Израел е завзел по време на Шестдневната война срещу коалицията от арабските държави през 1967 г. и по-късно анексира, той все още не е разширил суверенитета си към еврейските селища на Западния бряг.Отговорът е \"да\". Ще прилагам суверенитет, каза премиерът. израелския суверенитет над Голанските възвишения. Актът на президента Доналд Тръмп предизвика реакциите на , ,  и други страни от региона . Европейският съюз също отказа да се присъедини, като ръководителят на европейската дипломация Федерика Могерини заяви, че ЕС не признава . преди предсрочните парламентарни избори в Израел показаха, че Бени Ганц, лидер на центристката партия \"Синьо и бяло\", води пред партия \"Ликуд\" на премиера Бенямин Нетаняху, но настоящият министър-председател е в по-добра позиция да формира следващото правителство.", "date": "2019.04.07", "title": "Нетаняху се закани на Западния бряг"}
{"url": "https://news.bg/world/antiteroristichna-operatsiya-v-afganistan.html", "text": "По време на специалната операция в Афганистан най-малко 70 бойци от Ислямска държава бяха ликвидирани, съобщава Khaama Press, цитирайки източници.По време на операцията склад за оръжия също е бил унищожен.На 6 април бяха регистрирани две експлозии в град Джалалабад.", "date": "2019.04.07", "title": "Антитерористична операция в Афганистан"}
{"url": "https://news.bg/world/tereza-mey-s-ultimatum-za-brekzit.html", "text": "Британският премиер Тереза Мей отправи ултиматум към депутатите. Или напускаме със сделка или оставаме в ЕС, е посочила Тереза Мей.Колкото , толкова по-голям е рискът Обединеното кралство въобще да не напусне, смята британският премиер.Това е последен, отчаян апел към законодателите да подкрепят сделка на Тереза Мей, отбелязва британската преса.Медиите не пропускат да припомнят, че премиерът се  с лидера на опозицията за подкрепа в парламента.Втори референдум за членството на Великобритания в ЕС би бил крайно предателство, смятат водещи консерватори.Според тях ново допитване на фона на буксуващия Брекзит е безсмислен.", "date": "2019.04.07", "title": "Тереза Мей с ултиматум за Брекзит"}
{"url": "https://news.bg/world/prints-uilyam-se-zapozna-kak-sluzhbite-pazyat-velikobritaniya.html", "text": "Британският принц Уилям се запозна как службите пазят Великобритания, съобщава в. \"Дейли мейл\".За три седмици той изкара стаж в три служби. Принц Уилям премина последователно през британското външно разузнаване МИ6, службата за контраразузнаване МИ5, за да приключи към Службата за електронно следене от правителствения център за комуникации.Самата кралица продължава да се интересува от работата на службите. През февруари тя посети правителствения център за комуникации.Самият принц Уилям има сериозна военна подготовка. Той е военен пилот с мисии в горещи точки в чужбина. ", "date": "2019.04.07", "title": "Принц Уилям се запозна как службите пазят Великобритания"}
{"url": "https://news.bg/disasters/silno-zemetresenie-v-iztochen-timor-1.html", "text": "Силно земетресение с магнитуд 6,3 по Рихтер беше регистрирано край бреговете на Източен Тимор. Това съобщиха от Европейския средиземноморски сеизмологичен център (EMSC) и Американската геоложка служба (USGS).Епицентърът е бил 197 км от столицата Дили на дълбочина 538,5 км.Не е обявена заплаха от цунами, няма съобщения за жертви или разрушения.На 3 април на източния бряг на Тайван беше регистрирано земетресение с магнитуд 5,4.", "date": "2019.04.07", "title": "Силно земетресение в Източен Тимор"}
{"url": "https://news.bg/world/tramp-usilva-granitsata-s-meksiko.html", "text": "Президентът на Съединените щати Доналд Тръмп обяви, че разполага нови 750 агенти на южната граница на страната за по-голям контрол върху миграцията от Мексико. Той също така заяви, че САЩ ще се съсредоточат върху сигурността на границите, докато Мексико адекватно не охранява собствената си южна граница, като по този начин предотврати незаконната имиграция от други латиноамерикански страни.\"Преразпределили сме 750 агенти на южната граница, за да помогнем срещу широкомащабното нарастване на броя на нелегалните мигранти, които се опитват да навлязат в Съединените щати\", коментира Тръмп, добавяйки, че това ще доведе до забавяне на трафика и търговията.Тръмп също използва тази възможност да призове Демократическата партия да гласува на предстоящата сесия на Конгреса относно законите за имиграцията. По-рано Тръмп заяви, че може да затвори границата с Мексико \"в рамките на един ден\" и предполага, че ще затвори границите с южната съседка веднага след следващата седмица.", "date": "2019.04.07", "title": "Тръмп усилва границата с Мексико"}
{"url": "https://news.bg/weather/reduvat-se-slantse-i-dazhd.html", "text": "Над западните райони на страната ще има временни разкъсвания на облачността. Минимални температури между 4° и 9°. През деня облачността ще бъде значителна и на много места, главно в Централна и Източна България ще има превалявания от дъжд. Ще продължи да духа до умерен източен вятър. Максимални температури между 14° и 19°.Това съобщават от НИМХ.Над планините ще бъде предимно облачно, по високите части и мъгливо. На места ще има превалявания от дъжд, над около 2000 метра от сняг. Ще духа слаб до умерен юг-югозападен вятър. Максимална температура на 1200 метра около 8°, на 2000 метра - около 2°.Облачно ще бъде и по Черноморието с превалявания от дъжд. Ще духа слаб вятър от изток-югоизток. Максималните температури ще бъдат между 12° и 15°. Температурата на морската вода е 11°. Вълнението на морето ще бъде 3 бала.", "date": "2019.04.07", "title": "Редуват се слънце и дъжд"}
{"url": "https://news.bg/health/10-detsa-operirani-za-poslednite-8-g-ot-anomaliya-na-pikochniya-mehur.html", "text": "За последните 8 години в клиниката по детска урология и травматология в \"Пирогов\" са оперирани около 10 деца с аномалия на пикочния мехур.Данните представи шефът на детската урология в Пирогов д-р Стоян Пеев в сутрешния блок на Нова телевизия.Припомняме, в началото на месец март  Била е извършена сложна интервенция на момче в неонатална възраст, родено с екстрофия на пикочен мехур. По време на операцията лекарите са изградили нов пикочен мехур и са извършили сложна реконструкция на тазовите кости. Операцията е продължила над 12 часа.Лекарите винаги са доволни, когато има положително развитие от операцията и труда, които са положили. Според шефа на детската урология в \"Пирогов\" ще има добър ефект от самата операция, защото детенцето трябва да бъде достатъчно силно, за да му се радват мама и тати. Д-р Пеев увери, че ще продължат да наблюдават детето, но ще се наложат още няколко операции.Лекарят акцентира, че винаги стават грешки, какво в медицината и любовта, но увери, че медиците полагат възможно най-нужните грижи и операциите, които се извършват се правят по най-добрия стандарт.Д-р Пеев поздрави всички здравни специалисти по случай Световния ден на здравето - 7 април и всички участници и хора, които се грижат за здравето на българския народ.По думите му здравето е най-важната ценност, а нашите деца са най-ценните, за които се стараем да даваме най-добрите грижи. Децата ни и ние не сме болни, категоричен е медикът и допълни, че при децата е много важна профилактиката.Д-р Пеев все пак отчете, че всеки отива на лекар в крайна нужда и това трябвало да се промени.", "date": "2019.04.07", "title": "10 деца оперирани за последните 8 г. от аномалия на пикочния мехур"}
{"url": "https://news.bg/society/otnosheniyata-mezhdu-bpts-i-katolicheskata-tsarkva-sa-balansirani.html", "text": "Отношенията между Българската православна църква (БПЦ) и католичексата църква са достатъчно балансирани и в рамките на съответния дипломатически диалог. Такава позиция изрази преподавателят от Софийския университет \"Свети Климент Охридски\" доц. дякон Иван Иванов пред Нова телевизия.Припомняме, в началото на март месец от Светия синод заявиха, че е възможно , но е неприемливо каквато и да е форма на отслужване на общо богослужебно или молитвено последование, както и поставянето на богослужебни одежди.Причината - Светите Канони не допускат молитвено общение между католици и православни. Това е причината и патриаршеският хор да не участва при разглеждането на патриаршеската катедрала от делегацията на Ватикана.Дякон Иванов отчита, че голяма част от православните народи и църкви отделят голямо вниамние на своята функция в поместното и локално значение и по някакъв начин неглижират и недостатъчно участват в международния контекст на разбирането и общуването между християните.По думите му е във връзка с отношението към другите религии, с което се отправя един поглед към проблемите на човечеството. Според него папата чупи всички стереотипи, които са свързани с догматически и канонически изисквания и може да се смята за папата на народа.\"Християните трябва да се замислят затова какво се случва в Сирия и в държавите, които страдат и умират жертви от гледна точка на една религиона нетолерантност\", призова той.Дякон Иван Иванов има благословението на християнската и католическата църква да превежда на папата.", "date": "2019.04.07", "title": "Отношенията между БПЦ и католическата църква са балансирани"}
{"url": "https://news.bg/health/otbelyazvame-svetovniya-den-na-zdraveto-1.html", "text": "Отбелязваме Международния ден на здравето. Датата е избрана още с основаването на Световната здравна организация през 1948 г.Мотото тази година е \"Остаряване и здраве: Доброто здраве добавя живот към годините\".По информация на Нова телевизия по повод празника в парка \"Заимов\" в София ще се проведе безплатна скринингова акция за наличие на сърдечносъдови рискови фактори., става ясно от анализ на Евростат по повод Световния ден на здравето.Седем от 10 души на възраст над 16 г. в целия ЕС дават положителна оценка за здравословното си състояние.", "date": "2019.04.07", "title": "Отбелязваме Световния ден на здравето "}
{"url": "https://news.bg/health/za-sadeystvie-prizova-ananiev-lekarite-na-profesionalniya-im-praznik.html", "text": "Министърът на здравеопазването поздрави в отворено писмо българките лекари, зъболекари, фармацевти, професионалисти по здрави грижи и работещи в областта на здравеопазването по случай Световния ден на здравето - 7 април.\"Убеден съм, че посрещате този празник със смесени чувства, защото често оценката за труда ви и това, което стои зад нея, не са съпоставими\", пише в писмото си Ананиев.Той подчертава, че ще продължи да работи по всички техни справедливи искания, защото по думите му, проблемите се решават с диалог.\"Имате моята дума, че никога няма да огранича или спра, който и да е от вас, да изразява свободно мнението си\", отбелязва здравният министър.Ананиев споделя, че е наясно, че медицинските специалисти не работят при най-благоприятните условия на труд, но въпреки това успяват да се справят.Той изтъкна, че лекарите са хората \"на първа линия\", водещият фактор, за да го има здравеопазването.Министърът посочи, че за съжаление все по-често сме свидетели на липсата на уважение и респект към тях и работата им, но уверява, че се работи и в тази посока.\"За да обърнем процеса, така че нашите специалисти да остават тук и да не търсят реализация в чужбина, е необходимо да си съдействаме\", допълва Ананиев.Припомняме, че на 1 март пред сградата на Министерството на здравеопазването. Това се случи въпреки Фелдшерите също с искане да имат правото да създадат самостоятелна професионална съсловна организация. ", "date": "2019.04.07", "title": "За съдействие призова Ананиев лекарите на професионалния им празник"}
{"url": "https://news.bg/crime/zadarzhaha-26-godishen-dilar-pri-aktsiya-v-pazardzhik.html", "text": "Задържаха 26-годишен дилър при акция в Пазарджик, съобщават от МВР.В хода на операцията са арестувани още трима души.При проверка на апартамента, в който живеел 26-годишният мъж, полицаите открили 9 пликчета с марихуана.От жилището са иззети и над 77 000 лева, 4755 евро, британски паунди и щатски долари. Предстоят действия за изясняване произхода на парите.Полицаите са задържали и двама негови клиенти - тийнейджърка и 37-годишен мъж от областния град - с неголеми количества марихуана.В същия ден служителите на реда са спрели за проверка и лек автомобил, управляван от 41-годишен местен жител. Полицаите открили над 6 грама хероин у него.Тримата мъже и младото момиче са задържани в ареста за срок до 24 часа. Спрямо 26-годишният задържан се води разследване за разпространение на наркотични вещества.", "date": "2019.04.07", "title": "Задържаха 26-годишен дилър при акция в Пазарджик"}
{"url": "https://news.bg/world/indiya-planira-napadenie-sreshtu-pakistan-tozi-mesets-predupredi-islamabad.html", "text": "Външният министър на Пакистан Шах Махмуд Куреши заяви, че Индия ще нападне страната още веднъж този месец, информират медии.Пред журналисти в град Мултан министърът поясни, че според \"надеждна разузнавателна информация\" Индия планира още една атака срещу Пакистан. По думите му тя може да се проведе между 16 и 20 април. Куреши допълни, че страната е информирала Съвета за сигурност на ООН за притесненията си, но той не разкри подробности за източника на информация. Министърът на външните работи каза още, че премиерът Имран Хан му е разрешил да сподели информацията.Двете страни влязоха във въоръжен сблъсък през февруари след самоубийствен атентат в северния индийски щат Джаму и Кашмир, при който загинаха 40 индийски войници. Последва престрелка на границата и ", "date": "2019.04.07", "title": "Индия планира нападение срещу Пакистан този месец, предупреди Исламабад"}
{"url": "https://news.bg/regions/zatrudneno-e-dvizhenieto-na-patya-ruse-pleven-zaradi-preobarnat-tir.html", "text": "Преобърнат тир затруднява движението по пътя Бяла - Плевен, в близост до разклона за село Масларево, информира bTV.Инцидентът е станало по обяд. Водачът, който е румънец, превозвал автомобилни гуми.На десен завой в посока Плевен изгубил управлението над камиона, навлязъл в насрещното, и е разбил мантинелата.Няма пострадали при инцидента. Пътни полицаи регулират трафика.", "date": "2019.04.07", "title": "Затруднено е движението на пътя Русе-Плевен заради преобърнат тир"}
{"url": "https://news.bg/world/sasht-vremenno-iztegliha-voenni-chasti-ot-libiya.html", "text": "САЩ временно изтеглиха военни части от Либия на фона на ескалиралия конфликт, съобщават медии.Африканското командване на Въоръжените сили на САЩ(AFRICOM) информира в \"Туитър\", че временно изтегля контингент от Либия от съображения за сигурност.Отбелязва се, че AFRICOM продължава да следи обстановката и оценява възможността за възобновяване на военното присъствие на САЩ при необходимост. В съобщението командването пояснява, че военният континент е изтеглен в отговор на нестабилната ситуация в африканската държава. Допълва се, че мисията в Либия включва от военна поддръжка до дипломатически мисии, борба с тероризма, засилване на партньорството и подобряване на сигурността в региона.Не се разкрива броят на изтеглените военнослужещи от Либия.Преди няколко дни стана ясно, че  към столицата Триполи. В Либия има две паралелни правителства. Едното е в столицата и то е признато от международната общност, а другото е в Източна Либия, подкрепяно от Хафтар.", "date": "2019.04.07", "title": "САЩ временно изтеглиха военни части от Либия"}
{"url": "https://news.bg/regions/svlachishteto-do-alepu-se-razshiryava.html", "text": "Свлачището близо до блатото Алепу се разширява, съобщи bTV, позовавайки се на строителят.Строителните дейности близо до блатото Алепу продължават до средата на април., след като изграждането на вилно селище беше временно спряно.Строителната площадка над Шофьорския плаж край Созопол също продължава да расте, като според фирмата изпълнител и свлачището се е разширило.По думите на ръководителя на обекта Йордан Гергов подпочвената вода е много опасна и това трябва да се спре.Конструкцията, с която ще бъде подпряно свлачището, е стигнала нивото на пътя.\"Ще има бордюри, ще има ограда, няма да се вижда изобщо първият етап на строителството\", заявява Гергов, който увери, че плажът ще може да се ползва.От екоинспекцията в Бургас обясниха, че след становища на община Созопол строителната дирекция и Геозащита - Варна, са разрешили укрепването на свлачището да продължи до 15 април. След това строежът трябва да спре, защото ще пречи на гнезденето на защитен вид птица.Край къмпинг \"Арапя\" цялата гора, в която е предвидено да се строи вилно селище, е заградена с плътна телена ограда и мрежа.Изграждането на 23 вили е \"замразено\", тъй като нарушенията не са отстранени, обясняват от Община Царево. Инвеститорът потвърди, че на този етап само е обезопасил строежа.Край къмпинг \"Градина\" основите на строежа са заровени. Плановете на инвеститора остават неясни.", "date": "2019.04.07", "title": "Свлачището до \"Алепу\" се разширява"}
{"url": "https://news.bg/world/za-18-a-poredna-sabota-v-belgrad-protestirat-sreshtu-vuchich.html", "text": "В Белград за 18-а поредна събота хиляди излязоха на протест срещу управлението на президента на Сърбия Александър Вучич. Опозицията обвини властите, че са готвели провокация, за да се стигне до насилствено потушаване на протестите, предаде БНТ.За тази седмица протестиращите бяха обявили, че ще шестват до сградата на частната телевизия \"Пинк\" заради - както се твърди - \"пропаганда\" в полза на Вучич. Един от редовните оратори обаче - актьорът Бранислав Лечич, обясни, че това е било за заблуда на противника. Той обвини властите, че са готвили провокация, за да се стигне до сблъсъци при демонстрацията.\"Очаквам да се случат промени. Да свалим тази власт, която според повечето хора, е най-лошата досега.\" - споделя Милош Вукович.Не се осъществи намерението тази събота протестът да е най-мащабен - с хора от цялата страна. Опозиционните лидери обаче участваха в преместването на загражденията от ремонтирания в момента централен белградски Площад на републиката. Също и в скандиранията Вучич да си ходи и да се лекува.", "date": "2019.04.07", "title": "За 18-а поредна събота в Белград протестират срещу Вучич"}
{"url": "https://news.bg/politics/tsik-registrira-gerb-za-evroizborite.html", "text": "Централната избирателна комисия регистрира ГЕРБ за участие в предстоящите на 26 май избори за Eвропейския парламент, съобщиха от управляващата партия.Председателят на Националния предизборен щаб на ГЕРБ и зам.-председател на партията Цветан Цветанов съобщи, че само за ден и половина активистите на партията са събрали 47 200 подписа. В ЦИК обаче са депозирани 9 999, колкото се изискват по закон.Този петък по от ГЕРБ по традиция внесоха първи документите се за регистриране за евровота. Това стана, след като в продължение на близо седмица младежите от ГЕРБ даваха денонощни дежурства пред входа на ЦИК, за да гарантират, че партията ще се регистрира преди всички останали.", "date": "2019.04.07", "title": "ЦИК регистрира ГЕРБ за евроизборите"}
{"url": "https://news.bg/world/intepnet-na-30-godini-a-ce-pazvi-mrezhata-ot-1989-g-do-dnec.html", "text": "На 12 март тази година World Wide Web (WWW) празнува своя 30-ти рожден ден. През последните три десетилетия интернет се превърна от нещо абстрактно и далечно до ежедневна необходимост за хората в ралзилчите краища на света.  напомня някои от най-важните дати и постижения на световната мрежа за този период:", "date": "2019.04.07", "title": "Интepнeт нa 30 гoдини - ĸaĸ ce paзви мрежата oт 1989 г. дo днec?"}
{"url": "https://news.bg/world/desetki-kilogrami-kokain-po-rumanskoto-kraybrezhie-politsiyata-e-na-krak.html", "text": "Румънската полиция провежда мащабна операция, след като на брега на Черно море бяха намерени пакети с наркотици, предаде Би Би Си. Първите такива пакети са забелязани в петък.Около 300 офицери от полицията и 14 кораба на бреговата охрана патрулират по брега. В операцията участват също два хеликоптера и гмуркачи.Съобщава се, че досега са събрани над 130 килограма кокаин, но претърсването продължава. Полицията призива местните жители да не отварят пакетите. Наркотикът е с висока концентрация - над 90%, и досегът с него може да е опасен.Смята се, че през Румъния се транзитират наркотици от Латинска Америка за Европа.Предполага се, че намерените пакети са част от голяма пратка от около тон кокаин, засечена на кораб преди около две седмици.Във връзка със случая бяха арестувани двама сърби.Румънската телевизия Digi24 съобщи, че операцията обхваща около 90 км от бреговата линия.", "date": "2019.04.07", "title": "Десетки килограми кокаин по румънското крайбрежие, полицията е на крак"}
