{"url": "https://news.bg/politics/iliyan-vasilev-dumite-na-ruskiya-patriarh-ne-sa-hristiyanski.html", "text": "Няма нищо християнско в претенцията на руския патриарх Кирил да се почитат не загиналите в Руско-турската война, а империята, която е воювала - защото паметта е за загиналите, а не за властимащите, които са се движели от своята корист и подбуди.Такава позиция изрази Илиян Василев, бивш посланик на България в Москва.В блога си той публикува линк към видео, разпространено от руската страна, на което е заснето назидателно изказване на Кирил при срещата му с българския президент Румен Радев. Българската общественост научи за недипломатичната му проява, след като кадрите бяха публикувани в мрежата, тъй като от президентството запазиха мълчание по случая.Прекрасно. Най-накрая руския елит, към който принадлежи Патриарх Кирил разбра, че версията им за свободата и признателността на българите не е нито единствена, нито тази, която ще спечели сърцата и умовете на съвременните българи.Откровени са лъжите и демагогията - нямало финско, полско, румънско, литовско участие, а имало разквартирувани полкова на руската армия. Дори и сянка на съмнение няма относно \"освободителната мисия\" на руското самодържавие, което постави половината кълбо под своя диктат и ботуш.Няма нищо християнско в думите на Кирил - всеруския патриарх - защото паметта е за загиналите, а не за властимащите, които са се движели от своята корист и подбуди.Българската общественост ще разбере колко арогантни до болка са руските йерарси на РПЦ в обслужване на текущите цели на руската политика. Координацията на тази визита с Кремъл и МИД е без прецедент, Кирил дойде не като глава на РПЦ толкова, колкото като пратеник на руския цар.Да виждате Патриарх Кирил да е проливал кръв или да има права върху пролятата кръв на войниците и офицерите от руската армия отпреди 140 години? Излъчва охолство и самодоволство, вероятно за това има нужда от толкова голяма охрана - за него Пастира на народа да го охраняват от народа.Да, Кремъл форсира разцепление в България, защото няма съмнение, че тези думи на Патриарх Кирил ще радикализират русофилите, а публично изказаното му недоволство ще притисне до стената кохортата от коленопреклонни домакини. И всичко за сметка на българската нация, която се разкъсва между изкуствената \"признателност\" към Русия /вместо да и държи сметка за насилието и смяната на режима/ и нуждите на своето развитие в рамките на Европа.Изразих своето неудовлетворение и Ви призовавам да маркирате \"дислайк - не харесвам\" това видео, за да видят реакцията на българите в Москва.Сравнете тази захаросана версия на руската \"безкористна\" любов към българите и \"братските\" мотиви за руско-турската война с това, което знаете за войната и с текста на Сан Стефанския мирен договор, където няма и дума за България и нейната държава.Припомнете си за серията от дипломатически договорености, които де факто дават правната рамка и \"зелена улица\" от страна на Европа, в т.ч. Райхщадското споразумение, Лондонския протокол - която е \"спечелена\" за освобождението на България от Априлското въстание, от Старозагорското въстание, от бунта на самите българи.Както се казва и демагогията има своите граници.Президентът Радев сам се постави в ъгъла в желанието си да предостави дома си за атака срещу правителството и проевропейските сили у нас. Защо спести на Патриарх Кирил, че съвременните руснаци могат да видят паметник и признателност за главните действащи лица във руско-турската война само и единствено в България, след като в Родината си тяхната памет беше поругана и унищожена в пряк смисъл. Това не е станало от вчера за днес, а резултат на десетки години системен и съзнателен демонтаж на вътрешно-руската признателност, а това е станало и с участието на Руската православна църква.Не Патриарх Кирил, а ние трябва да питаме с какво право съвременните руски лидери изобщо се кичат с моралният авторитет на загиналите и претендират за признателност към себе си, след като България даде подслон на бежанци от терора и насилието в самата Русия? Къде и ако ги има в какво състояние са паметниците на руските генерали и дипломати в самата Русия? Отговорът е стряскащ. Къде е паметника на генерал Скобелев, който беше в центъра на Москва, например? Тонът, който руския патриарх си позволя е без всякакъв прецедент и заслужава остра и ярка реакция. Това не е просто изказване на мнение, а акция по назидание.Отговор от \"смелия\" генерал президент няма да дочакаме, затова на обществено равнище трябва да кажем ясно - единствената признателност която България все още дължи и не е оказала е на своите собствени и близки като народи истински герои, които ни спасиха като нация и държава.Не се залъгвайте - посещението на Патриарх Кирил откри сезона за лов на несъгласни в България с руските претенции и политики.Следете действията на Радев, Доган, Нинова и сие.Това беше генерална репетиция за визитата на Путин по-късно през годината. Ще бъде чудо ако не се стигне до нови вълни на профилактиране, насилие /познавам тези хора, тъй като губят при думите със сигурност ще преминат към дела/ и още по-ниско преклонение от страна на русофилите на власт.Но главното е, че в Москва някои ще трябва да приемат, че твърдите, коленопреклонни русофили у нас са малцинство.", "date": "2018.03.07", "title": "Илиян Василев: Думите на руския патриарх не са християнски"}
{"url": "https://news.bg/energy/v-petak-obyavyavat-rezultatite-ot-proverkata-v-tets-pernik.html", "text": "Представят резултатите от проверката в Топлофикация-Перник АД в петък, съобщиха от Министерството на енергетиката.Проверката бе разпоредена от министъра на енергетиката Теменужка Петкова. От нейното ведомство проверяват техническото състояние и експлоатацията на енергийните обекти в Топлофикация-Перник АД.Причината са зачестилите аварии и прекъсване на подаването на топлинна енергия. Към момента топлоподаването към абонатите е възстановено и дружеството работи в нормални експлоатационни параметри.Проверката на МЕ включва изпълнение на задължението за набиране и съхраняване на резервите от горива, както и прилагането на реда и необходимите техническите условия за топлоснабдяване.В началото на проверката заместник - министър Красимир Първанов обяви, че сметките на абонатите на Топлофикация Перник ще бъдат коригирани. Периодът, в който топлоподаването е било прекъснато, няма да бъде фактуриран, увери той.След констатиране на нередностите, контролните органи ще направят предписания за предприемане на последващи действия от страна на Топлофикация-Перник АД за тяхното изпълнение, с цел гарантиране сигурността на топлоподаването.По-рано пред административната сграда на ТЕЦ Перник имаше протест. На протеста дойде и Любомир Спасов - директор на местната топлофикация. Той заяви, че повече от половината перничани са длъжници на дружеството, цитира думите му БНТ.", "date": "2018.03.07", "title": "В петък обявяват резултатите от проверката в ТЕЦ Перник"}
{"url": "https://news.bg/int-politics/silniyat-chovek-v-sauditska-arabiya-turtsiya-e-chast-ot-triagalnik-na-zloto.html", "text": "Влиятелният престолонаследник на Саудитска Арабия Мохамед бин Салман определи Турция като част от \"триъгълник на злото\" заедно с Иран и крайните ислямистки групировки, съобщава египетският в. \"Ал Шорук\", цитиран от \"Ройтерс\".Саудитският принц също така е обвинил Турция, че се опитва да възстанови Ислямския халифат, унищожен преди близо век, когато рухна Османската империя.Неговите коментари отразяват дълбокото подозрение на Саудитска Арабия към турския президент Реджеп Тайип Ердоган, чиято управляваща Партия на справедливостта и развитието (ПСР) има своите корени в ислямистката политика и който съюзи страната си с Катар в спора му със Саудитска Арабия и някои други страни от Персийския залив.Турция също така работеше с Иран, големият враг на Саудитска Арабия в Близкия изток, за да се опита да ограничи сраженията в Северна Сирия през последните месеци, а ирански и турски военачалници си размениха посещения през миналата година.\"Ал Шорук\" цитира принц Мохамед да заявява, че \"съвременният триъгълник на злото включва Иран, Турция и екстремистки религиозни групировки\".Принцът е говорил пред египетското издание по време на посещение в Кайро, което е първото му посещение в чужбина, откакто се превърна в наследник на трона на Кралството.Той е заявил, че спорът с Катар може да продължи дълго, сравнявайки го с ембаргото на САЩ срещу Куба, наложено преди 60 години, но омаловажи неговото влияние, отхвърляйки емирството от Персийския залив като \"по-малко от улица в Кайро\".Саудитска Арабия, Обединените арабски емирства (ОАЕ), Египет и Бахрейн скъсаха дипломатическите и търговските си отношения с Катар през миналия юни, преустановявайки въздушни и корабни маршрути с най-големия износител на втечнен природен газ, където се намира най-голямата военна база на САЩ в региона.Принц Салман обаче е посочил, че на Катар няма да му бъде забранявано да присъства на арабска среща на високо равнище, организирана от Саудитска Арабия по-късно този месец.", "date": "2018.03.07", "title": "Силният човек в Саудитска Арабия: Турция е част от \"триъгълник на злото\""}
{"url": "https://news.bg/world/rumaniya-i-germaniya-razbiha-golyama-mrezha-za-trafik-na-migranti.html", "text": "Властите на Румъния и Германия разбиха нелегална мрежа за трафик на мигранти, съобщава АП.Според полицията това е една от най-големите престъпни мрежи по рода си в Европа.Службите са нахлули в частни домове и хотели в двете държави.Румънската прокуратура от агенцията за борба с организираната престъпност и тероризма разкри, че полицията е провела 12 претърсвания в страната, включително в град Тимишоара, който се е превърнал в център за мигранти, след като Унгария затегна граничния контрол със Сърбия.В разпратено до медиите съобщение се казва, че каналът за трафик на групата е преминавал през Турция, България, Сърбия, Румъния, Унгария, Австрия и Германия. Престъпната организация е била подпомагана от водачи от арабски произход. Мигрантите са плащали между 4 000 и 5 000 евро.Според местния сайт Pressalert.ro, позовавайки се на местните власти, групата е прокарала 2 000 мигранти през Тимишоара. Трафикантите и мигрантите използвали приложения като WhatsApp и Viber.Германските власти и Европол са помогнали при разследването на заподозрени, които са част \"от голяма европейска мрежа за мигранти\".Мигрантите прониквали в Румъния от Сърбия и впоследствие били прехвърляни в Унгария и Германия.", "date": "2018.03.07", "title": "Румъния и Германия разбиха голяма мрежа за трафик на мигранти"}
{"url": "https://news.bg/crime/v-aheloy-gotovi-da-protestirat-sreshtu-asfaltova-baza.html", "text": "Хората в Ахелой са готови на протестни действия срещу изграждането на асфалтова база в землището на града на мястото на бившата мина \"Черно море\".Кметът на Ахелой Иван Георгиев сигнализира за постъпило уведомление за инвестиционно предложение от софийската фирма \"Лиан кънстракшън сървисис\" ООД.Дружеството иска да изгради асфалтова база в местността \"Герена\".Опасенията на кмета са, че близостта на съоръжението до града, както и до различни комплекси, винарна и къмпинг ще доведе до отлив на туристи. Ахелойци се тревожат и от оттегляне на инвеститорския интерес от града.\"Нека не забравяме свинекомплекса в близост до нас и да си направим равносметка колко инвеститори има до него\", напомни кметът Георгиев.Жителите на Ахелой са готови да протестират против изграждането на базата. Организирана е и подписка \"против\" инвестиционното предложение.\"Като кмет на град Ахелой, аз защитавам нашите интереси. Общинското ръководство също застава зад исканията на ахелойци. Уверен съм, че общите ни усилия ще доведат до желанието да не се строи тази база и обществеността ще подкрепи нашите усилия\", заяви кметът.", "date": "2018.03.07", "title": "В Ахелой готови да протестират срещу асфалтова база"}
{"url": "https://news.bg/crime/balgarka-se-samoubi-v-sarbiya.html", "text": "Българка се самоуби в Сърбия, съобщи Нова. Жената е скочила от мост на река Дунав. Трагедията е станала край местността Бешка. Загиналата и майка й пътували за Германия.По предварителна информация на Нова 38-годишната Вера Иванова е спряла колата и казала, че иска да се хвърли от моста.Майка й Маргарет Сандау не успяла да я спре и жената се хвърлила в реката. Към момента тече разследване. ", "date": "2018.03.07", "title": "Българка се самоуби в Сърбия"}
{"url": "https://news.bg/world/evrosadat-postanovi-zhan-mari-lyo-pen-da-varne-na-ep-eur320-hil.html", "text": "Съдът на ЕС постанови Жан-Мари льо Пен, основателят на крайнодесния Национален фронт, и представител на партията да върнат на Европейския парламент близо 600 000 евро, които неправилно са платени на парламентарни асистенти.Така съдът подкрепи решение на европарламента за възстановяване на парите от Льо Пен и от члена на Националния фронт Бруно Голниш. Двамата се опитаха да блокират решението на ЕП.Льо Пен трябва да върне повече от 320 000 евро, които са платени от законодателния орган в периода 2009-2014 г. на член на екипа му, нает като асистент.Голниш трябва да върне 275 985 евро.Френската прокуратура разследва 20 случая на злоупотреба с финансиране, в които са замесени леви и десни евродепутати.", "date": "2018.03.07", "title": "Евросъдът постанови Жан-Мари льо Пен да върне на ЕП €320 хил. "}
{"url": "https://news.bg/politics/i-bsp-se-vklyuchi-v-zashtita-na-patriarh-kiril.html", "text": "Българската социалистическа партия също смята, че руския патриарх Кирил трябва да бъде защитен от коментарите, с които го нападат след визитата му в България по случай 140 години от Освобождението на България.От БСП призовават премиерът Борисов да се разграничи от изказването на Валери Симеонов.БСП осъжда изказването на Валери Симеонов по адрес на руския Патриарх. Правителството да се разграничи от вицепремиера.Припомняме, призива на БСП идва часове  за думите си в национален ефир. Волен Сидеров заяви, че ще бъде безкомпромисен към коалиционния си партньор. ", "date": "2018.03.07", "title": "И БСП се включи в защита на патриарх Кирил"}
{"url": "https://news.bg/crime/obviniha-ekspert-ot-garazha-na-parlamenta-za-izmama-s-480-000-leva.html", "text": "Бивш експерт в дирекция \"Автомобилно обслужване и гаражи\" в парламента е обвинен за около 480 хил. лева. Обвинението е внесено от Софийска районна прокуратура, съобщиха от прокуратурата.За времето от март 2011 г. до 04.03.2013 г. Десислава Алексиева - Русинова е била \"държавен експерт\" в Дирекция \"Автомобилно обслужване и гаражи\" в Народното събрание на Република България.Русинова нямала правомощия за провеждането на търгове за продажба на употребявани автомобили - държавна собственост, зачислени към автопарка на парламента. Подобни коли били дарявани на държавни органи и учреждения след отпадане на необходимостта от употребата им по предназначение и провеждане на нарочна процедура.Въпреки това Десислава Алексиева-Русинова решила да набави за себе си облага по неправомерен начин, възползвайки се от служебното си положение. Тя използвала това, че гражданите П., Р., Ж. и Т. не познавали реда за придобиване на движими вещи, държавна собственост.На различни дати в периода март 2011 г.-септември 2012 г., обвиняемата се свързала с посочените по-горе лица и представяйки се като служител на Парламента им предложила съдействие за участие в търгове за продажба на автомобили - държавна собственост.За целта тя изисквала и респективно получавала от пострадалите лица различни парични суми - в общ размер 480 235 лева.Пострадалите не получили автомобилите, за закупуването на които им било обещано съдействие. След като не получили обратно и парите, които дали за участие в търга, се обърнали за съдействие към органите на МВР.По случая е образувано досъдебно производство под ръководството и надзора на Софийска районна прокуратура. Обвинението към Русинова е за измама, извършена от длъжностно лице, в големи размери.Разследването е приключено, като на 07 март 2018 г. е внесен обвинителен акт срещу Русинова. За него законът предвижда наказание \"лишаване от свобода\" от една до осем години.Предстои делото да бъде насрочено за разглеждане в Софийски районен съд.", "date": "2018.03.07", "title": "Обвиниха експерт от гаража на парламента за измама с 480 000 лева"}
{"url": "https://news.bg/crime/blizkite-na-d-r-dimitrov-otrichat-faktite-na-prokuraturata.html", "text": "Близките на д-р Иван Димитров, който беше арестуван за , отричат твърденията на прокуратурата, съобщи Нова.По тяхно мнение Иван Димитров не е заличавал следите си, нито е молил приятели да изтриват видеозаписи.Освен това близките твърдят, че не е истина това, че е наблюдавал 30 минути крадеца преди да се появи с пистолета.\"Той най-напред е отворил гаража\", обясни Йорданка Тонева баба на съпругата на лекаря. \"Дето казва прокурорът ножът бил техен, ами техен, те знаеш ли какво барбекю имат в двора\". Така жената обясни притежанието на ножа, с който е бил нападнат д-р Димитров.\"Дали е в двора, дали е в гараж, дали е в къща това е твоя собственост\", категорична е жената. \"Ама в два часа да ми влезеш ти в двора, за какво влизаш? За да крадеш\", ядоса се тя.Тя е категорична, че не вярва на прокуратурата. \"Това е изключителен човек\", коментира Тонева съпруга на внучка си.\"Става така, че защитаваме престъпниците, а честните, добрите хора отиват в затвора\". убедена е жената.Припомняме, , че д-р Димитров първо е наблюдавал 30 минути крадеца, който влязъл не в дома, а в гаража на лекарят. Според прокуратурата д-р Димитров три пъти променял версията с какво е бил замерен и наранен кракът му. Първо казал, че Плъха го е замерил с метална тръба, после табела, а в последната версия с нож. След като стрелял по крадеца, д-р Димитров опитал да прикрие следите си.Припомняме, трупът на  на капака на автомобил пред сградата, където се намира кабинетът на областният управител на Пловдив Здравко Димитров. Д-р Иван Димитров, който е началник на рентгеновото отделение в болницата в Пловдив, беше задържан за .Арестът му предизвика бурни реакции и протести на различни места в страната. Стотици жители на  пред сградата на Второ РУ в знак на протест срещу ареста на доктор Иван Димитров. Впоследствие втори път . тя бяха подкрепени от съмишленици в Стара Загора и София.  в подкрепа на Иван Димитров. ", "date": "2018.03.07", "title": "Близките на д-р Димитров отричат фактите на прокуратурата"}
{"url": "https://news.bg/world/tramp-iska-da-zapochne-targovskata-voyna-oshte-utre.html", "text": "Президентът на САЩ Доналд Тръмп иска да започне търговската война още утре, съобщава американският новинарски сайт Axios.Двама високопоставени представители от администрацията на държавния глава обявиха, че президентът на САЩ иска още утре да се подпише под документа, с който официално влизат в действие по-високи тарифи за внос на алуминий и стомана, съответно мита от 25% и 10%.Сайтът отбелязва, че съветниците на Тръмп го убеждават, че с такива действия ще привлече американските гласоподаватели в щата Пенсилвания.По-рано тази година американският лидер се подписа под документ за налагане на ограничения при внос на китайски соларни панели.Повечето прокламации за налагане на мита - като хода на Тръмп срещу китайските соларни панели, действията на Барак Обама през 2009 г. срещу вноса на китайски гуми и наложените от Джордж У. Буш мита върху стоманата - са детайлни документи, които са базирани на правителствени доклади в областта на търговията.Те също преминават през Комисията за международна търговия на САЩ, но този път не, защото търговският министър Уилбър Рос се позовава на Раздел 232 от Закона за разрастване на търговията на САЩ от 1962 г. на база националната сигурност.Много рядко се прибягва до този раздел. През 1982 г. президентът Роналд Рейгън го използва за налагане на петролно ембарго на Либия.", "date": "2018.03.07", "title": "Тръмп иска да започне търговската война още утре"}
{"url": "https://news.bg/world/rusnatsite-izpolzvali-misteriozno-veshtestvo-za-da-udaryat-dvoyniya-agent.html", "text": "Руснаците са използвали мистериозно вещество, за да ударят бившия руски двоен агент Сергей Скрипал. Това е основната линия на разследване на британските власти, съобщиха двама източници от службите, цитирани от \"Ройтерс\".Скрипал, предал десетки руски агенти на британските служби, и 33-годишната му дъщеря Юлия се намират в критично състояние в болница, след като изпаднаха в безсъзнание на обществена пейка пред търговски център в английския град Солсбъри в неделя.Разследващите на Острова вярват, че руснаците може да са използвали мистериозно вещество срещу Скрипал, за да си отмъстят за държавната измяна, каза американски източник от службите.Източник от европейска служба потвърди, че това е основната линия на разследване.Те обаче не разкриха подробности за използваната мистериозна субстанция.По-рано днес руското външно министерство обяви, че необяснимото разболяване на бившия руски шпионин в Англия се използва за разпалване на кампания против Русия и допълнително обтяга двустранните отношения с Великобритания.", "date": "2018.03.07", "title": "Руснаците използвали мистериозно вещество, за да ударят двойния агент"}
{"url": "https://news.bg/crime/razsledvat-smartta-na-mazh-otkrit-pod-most-na-podbalkanskiya-pat.html", "text": "Полицията разследва причините за смъртта на мъж, намерен под мост на Подбалканския път край Клисура, съобщи БНР. Движението по пътя е отцепено в едното платно.Загиналият е 35-годишен мъж от София. Тялото е намерено около обяд от служители на горското стопанство в Клисура. На мястото са били екипи на Бърза помощ, Противопожарна охрана и на жандармерията, заяви кметът на Клисура Генка ТодороваМъжът е дошъл близо до мястото с черна кола със софийска регистрация. Завързал е раницата си на парапета на моста. Разследват се всички версии - мъжът да е бутнат, сам да е скочил или пък да става дума за нещастен случай.Мостът се намира на Подбалканския път близо до Клисура. Той е с височина от над 90 метра. Мястото е предпочитано от любителите на бънджи скокове.", "date": "2018.03.07", "title": "Разследват смъртта на мъж, открит под мост на Подбалканския път"}
{"url": "https://news.bg/crime/yaytsata-ot-bolni-ot-ptichi-grip-kokoshki-ne-sa-opasni.html", "text": "Яйца от кокошки, заразени с птичи грип, не са опасни за консумация, категорични са от Българска агенция за безопасност на храните. Това заяви д-р Александрина Борисова пред БНР.Цялата търговска мрежа се проверява от БАБХ за яйца от болните кокошки от фермата в Генерал Тошево.Яйцата от тази ферма ще бъдат изтеглени от пазара, но опасност за хората няма.\"Яйцата не са опасни за консумация. Това не е като с кризата с фипронила - хората да имат притеснения относно това, че ще се заразят с инфлуенца. Въпреки това ние сме предприели мерки по отношение на изтегляне от пазара на реализираните яйца с оглед на евентуално предотвратяване и разпространяване на вируса, който би бил опасен за животните, които са възприемчиви за него\", обясни д-р Борисова.Не е ясно към момента какви количества яйца са достигнали до търговската мрежа.Припомняме, в началото на седмицата от БАБХ  Ветеринарите са установили високопатогенна инфлуенца тип H5N8 в птицеферма за кокошки-носачки в Генерал Тошево, област Добрич.", "date": "2018.03.07", "title": "Яйцата от болни от птичи грип кокошки не са опасни"}
{"url": "https://news.bg/crime/zelenite-pravitelstvoto-nyama-pravo-da-promenya-kontsesiyata-za-bansko.html", "text": "\"Докато тече проверката на ВКП, правителството няма моралното право да изменя концесионния договор, а яростта и неприличния език на Валери Симеонов могат да се обяснят само с две хипотези: самият той е собственик на дялове в концесионера, чрез \"огърлицата\" от офшорни компании и/или неговата партия да е взета на \"концесия\" от реалния собственик на ЮЛЕН АД, именно с намерението да бъдат прокарани интересите на задкулисни играчи, ограбващи държавни ресурси\". Това заяви Борислав Сандов от Зелените в мейл до медиите.Припомняме, на последното заседание на Министерския съвет през 2017 г. правителството разреши възможността за изграждане на втори лифт над Банско.От партия \"Зелените\" сезираха главния прокурор Сотир Цацаров по четири теми за дейността на \"Юлен АД\". От прокуратурата уточняват, че сигналът до главния прокурор е постъпил на 26 февруари. В него са изложени факти за допуснати множество нарушения на законодателството при сключването и изпълнението на договора за отдаване на концесия на територия в Национален парк \"Пирин\".Припомняме, по-рано през деня стана ясно, че Върховна касационна прокуратура е започнала проверка на концесията в Национален парк \"Пирин\" по сигнал на \"Зелените\". Същевременно се разбра, че управляващите се готвят да внесат за ново обсъждане измененията в договора с \"Юлен\" за стопанисване на курорта, който договор предизвика в края на миналата година разнобой между премиера Бойко Борисов и вицепремиера Валери Симеонов.По думите на вицепремиера Валери Симеонов пред БНТ \"по поръчение на г-н Борисов до няколко дни вкарваме промяната\", която трябва да се разгледа отново на заседание на Министерския съвет.В сигнала на Зелените до главния прокурор се иска изясняване на собствеността и дейността на Юлен АД. В него се засягат четири теми.В посочените в сигнала на Зелените данни има основателни съмнения за законосъобразността на редица решения и договори, свързани с публични средства и територия-държавна собственост. За тях от Зелените смятат за необходимо Главният прокурор да разпореди действия, като повдигне обвинения, както и да извърши допълнителни цялостни проверки на свързаните институции, фирми и лица.В сигнала до главния прокурор са описани подробно нарушения за концесията в Национален парк \"Пирин\". След интервю от 5 януари 2018 г. на управителя на Юлен АД, в което стана ясно, че Георгису Георгиу е номинален директор и собственик последваха изявления на министъра на околната среда и водите г-н Нено Димов, на вицепремиера г-н Валери Симеонов, че на тях не е известен реалният собственик. В телевизионно изявление г-н Бойко Борисов заяви, че собственик на Юлен АД или много-близко до собственика лице е г-н Цеко Минев, пише в сигнала на Зелените.\"След изявлението на премиера ПИБ отхвърли твърдението му, че нейният собственик г-н Минев е собственик на Юлен АД. Според нас е важно да се установи кой е реалният собственик на Юлен АД, доколкото публични средства от държавния бюджет (над 10 милиона от 2007 година насам) достигат до Юлен АД чрез договори на Българска федерация по ски, управлявана от г-н Цеко Минев и, ако се потвърди твърдението на г-н Бойко Борисов, то това би било сериозен конфликт на интереси\", пишат екозащитниците.В сигнала до прокуратурата се припомнят и установени нарушения, вписани в Одитен доклад на Сметната палата №0400002611 за извършен одит на концесионния договор \"Ски зона с център Банско - част от територията на Национален парк -\"Пирин\", за периода от 01.01.2009 г. до 31.12.2011 г., както и в Доклад за резултатите от проверка за изпълнението на препоръките по одита.От решение ЗД-132/14.12.2017 на Министъра на околната среда и водите, публикувано на интернет-страницата ekoarhiv.bg е видно, че МОСВ не разполага с координати на границите на зоните \"зона IV сгради и съоръжения\" и \"III- зона за туризъм\" на действащия план за управление. В същото време МОСВ издава редица разрешителни на Юлен АД за ново строителство в НП \"Пирин\", в които твърди, че строителството попада в зона IV.Липсата на геодезични координати на границата на зоната и в същото време издаване на разрешения за ново строителство в тази граница е невъзможно, пишат Зелените. \"В публично разпространено Становище на Коалиция \"За да остане природа в България\" от 11 декември 2017, относно Проект на Решение на МС за даване на съгласие за сключване на допълнително споразумение за изменение на договор за предоставяне на концесия върху защитена територия, изключителна държавна собственост, представляваща част от НП \"Пирин\", са посочени сто въпроса, които показват сериозни проблеми свързани с концесията на част от Национален парк \"Пирин\".Някои от въпросите са за: \"надвишаване на площта ползвана от концесионера, 2. строителство без приети подробни устройствени планове, 3. строителство, непредвидено в плана за управление на НП Пирин, 4. строителство, непредвидено в концесионния договор, 5. строителство, непредвидено в териториално устройствения план на ски зоната, 6. строителство извън концесионната площ, 7. строителство в нарушение на законите за опазване на околната среда, за биологичното разнообразие и на защитените територии, 8. увеличаване стойността на концесията след 18 април 2014 г. когато влиза в сила Директива 2014/23/ЕС на Европейския парламент и на Съвета от 26 февруари 2014 г. за възлагане на договори за концесия. (Директива за концесиите) в нарушение на . 9. строителство от трети лица без учредяване на вещни права - Маренго трейдинг ЕАД 10. неиздаване на актове за държавна собственост на построените съоръжения, които неправомерно се водят в капитала на концесионера\", пишат Зелените.Сред тези въпроси е и разминаване между декларираните приходи и разходи от дейността на Юлен АД за 2014 г пред МОСВ и декларирането в Търговския регистър.", "date": "2018.03.07", "title": "Зелените: Правителството няма право да променя концесията за Банско "}
{"url": "https://news.bg/world/ot-skotland-yard-obyasniha-s-kakvo-e-otroven-skripal.html", "text": "Ръководителят на контратерористичното подразделение на Скотланд Ярд Марк Роули потвърди, че в Солсбъри е имало \"опит за убийство с използване на нервно-паралитично отровно вещество\", съобщи РИА Новости. Пострадал е бившият разузнавач от Русия Сергей Скрипал и неговата дъщеря. Те са в районната болница.\"Както знаете, тези двама души са в критично състояние\", заяви Роули.Скрипал преди няколко години бе участник в голямо шпионско дело. Той е осъден в Русия за работа на британското разузнаване МИ-6. По-късно Русия го обмени при размяната с граждани, обвинени в шпионаж, но в полза на Русия. В това число беше и Анна Чапман. След това бившият сътрудник на ГРУ получи убежище във Великобритания. По информация на вестник The Sun, преди няколко години Скрипал се е обърнал към британската полиция, защото се опасявал за живота си.За последните няколко години той загуби почти цялото си семейство - в авиокатастрофа загина съпругата му. Загинаха неговият брат и син. Единствено дъщеря му остана жива. Тя бе открита заедно с него на пейка в в търговски център в неделя в английския град Солсбъри. Двамата бяха в безсъзнание след излагане, както посочиха от полицията, на неизвестно вещество.Припомняме, от Москва обявиха, че  в кампания срещу Русия.", "date": "2018.03.07", "title": "От Скотланд Ярд обясниха с какво е отровен Скрипал"}
{"url": "https://news.bg/comments/kakvo-ni-kaza-ruskiyat-patriarh-kakvo-chuhme-nie.html", "text": "''Има много положителни неща, които видях по време на посещението ми в България, но има и неща, които ме огорчават. Много ме огорчи в официалната реторика на представители на държавата, че наравно с Русия почти същата роля са изиграли Полша, Литва, Финландия''.Това обяви Московският и на цяла Русия патриарх Кирил на летище \"София\" минути преди да отпътува от България след тридневното си посещение у нас, посветено на честванията за 140 години от Руско-турската война.\"Когато попитах откъде е тази странна история, разбрах, че гвардията на финландския полк е участвала в Освободителната война, но това беше полк на руската армия, който беше във Финландия\", обясни руският патриарх и препоръча тази история на София да \"изчезне\" от политическия ход на България.Тази ''ужасна'' информация от последните минути от посещението на Руският патриарх завладя българските медии и социалните платформи у нас.''Злите'' руснаци-шовинисти отново действали мегаломански и искали да ни втълпят, че дължим всичко на тях и на практика не сме нищо повече от една руска губерния.Какво, всъщност, искаше да ни каже патриарх Кирил?И - по-важното питане - той ли ни го казва?Естествено, че всеки висш духовник и религиозен водач е и дипломат. Това е неизменно.Естествено, че руският патриарх, като реално най-овластеният висш клирик в православния свят (Вселенският патрирарх е ''пръв сред равни'', само на документи) ще съобрази своето изказване с Кремъл. Вероятно, то дори е инспирирано от там. Нима някой се съмнява, че преди да отиде, където и да е - особено в държава, от сферата на бившето съветско влияние, с която в настоящето Руската федерация има... ''сложни'' отношения, Руският патриарх няма да мине през Кремъл, за да получи ''сценария'' за своето посещение.Разбира се, че това са поредните добре замислени провокации от руска страна към една, действително много обвързана - културно и исторически - с тях държава, каквато е България. И която, като бивш най-верен сателит на СССР и кандидат за 16 република, сега се изплъзва от зоната на влияние, поемайки отдавна и категорично по пътя на Европа и западните ценности, където и принадлежи.И най-лошото, с което можем да се изложим в подобна ситуация, е да подценим руската дипломация и да се нацупим като ученички.Може да прозвучи цинично, но това е геополитика, просто геополика на най-голямата държава на планетата. Нищо лично.А и независимо от интересите, които Руската империя е преследвала тогава (и сега) на Балканите, да твърдим, че Финландия, Полша и Румъния имат равни заслуги с Русия за нашето освобождение, действително е исторически невярно и нечестно. Все пак трети март е функция именно на поредната руско-турска (и освободителна за нас) война. А и изброените държави нямат военния ресурс и потенциал на тогавашната императорска руска армия.Не трябва да се подценяват също времето и мястото, на което Негово Светейшество изрази огорчението си от някои ''неща'' в България. Именно - на летището, минути преди да се качи на самолета.Разбира се, тогава никой няма да е подготвен с въпроси, а и няма да има време за такива.Преди това, докато протичаше посещението му у нас, патриарх Кирил подчерта приятелството си с част от висшия клир на БПЦ и изрази признателност за просветителската дейност на Кирило-Методиевите ученици сред руските народи.Разбира се, отново беше начертана разделителната линия в отношението към Русия на българската политическа класа и българския народ. Нещо, което правят и т. нар. русофили у нас.Трябва да кажем, че тук патриарх Кирил е прав.Действително, българският народ в немалка степен е по-скоро русофилски настроен. И визирам и младите хора.Дали поради неразбиране на Запада или поради тесните ни връзки с Русия... А, може би, заради сантименталните разкази на баби и дядовци за ''светлото'' (близо половинвековно) съветско иго, но и до днес у нас се продават тенниски със сърп и чук и надпис СССР.Основните тезиси в провокацията на руската страна винаги са две - да омаловажи историята на страната, към която те са отправени, и да й намекне, че дължи всичко на «Великата матушка», та, ако не се движи според политиката й, Русия ще отрича всичко в историята й. Разбира се, създава се и изкуствено разделение в обществото.Не трябва да забравяме и факта, че патриарх Кирил гостува не само на България, но и на настоящия ротационен председател на Съвета на ЕС. Така ''размахания'' от Негово Светейшество гневен пръст, че се размива ролята на Русия за нашето Освобождение и че ЦЯЛА Европа е била против него, беше добра възможност Кремъл да изпъчи мускули и пред Брюксел.Никога не съм бил русофил. Никога няма да бъда русофоб.Като българин няма как да обичам страна, която ни върна в каменната ера и ни смаза с половинвековно комунистическо робство. Но и няма как да обвинявам за това руснаците. Както всеки народ, те не са хомогенна маса. Руснак е психопатът Ленин, но руснак е и прекрасният Чехов. Самият руски народ е страдал най-много от своите.Не мога да мразя държава, която е дъщерна на България. Ние им даваме двата най-важни стълба за укрепването на държавност, култура и нация - език и църква. И патриарх Кирил изрази признателност точно за това.Ясно е, че това, което дразни в цялата ситуация е покровителственото отношение на ''руската мечка'' към по-дребните ''бозайници''. Но, ако говорим за сервилност към по-големия брат, трябва да отбележим нелепия и абсурден реверансо-поклон на вицепрезидентката ни, която - дали от криворазбрана преданост към заветите на ''марксизъм-ленинизЪма'', или просто от лошо възпитание - демонстративно не целуна ръка на патриарх Неофит при полагането на клетва и встъпването й в длъжност на церемонията в парламента.Разбира се, комунистът винаги е изглеждал нелепо в присъстсвието на представители на духовната власт. Освен когато не ги праща на заколение и не храни с труповете им прасетата по лагерите.А и у нас сме се нагледали на уродливи политически креатури.Това, което не трябва да забравяме обаче е защо Н. Св. Руският патриарх Кирил дойде у нас за националния ни празник. Защото президента Владимир Путин - към когото официално беше отправена поканата - е ангажиран с избори.Затова и отношението към Руския патриарх беше като към президент. Затова вероятно имаше и реверансо-прикляквания.Затова и посещението на главата на най-голямата православна църква в света - логично - имаше политическа функция. Затова и някои ''неща'' и политици бяха разочароващи, докато други бяха похвалени.", "date": "2018.03.07", "title": "Какво ни каза Руският патриарх, какво чухме ние"}
{"url": "https://news.bg/energy/chez-predlagahme-balgarskoto-pravitelstvo-da-vleze-v-sdelkata-otkazaha-ni.html", "text": "От ЧЕЗ са предлагали на българското правителство да влезе в сделката за активите на компанията в България, но е последвал отказ. Това твърди пред чешкия вестник \"Лидове новини\" Томаш Плескач, който управлява задграничните активности на ЧЕЗ. Той е и един от главните преговарящи с Гинка Върбакова, която от вчера е в Прага за разговори по сделката.\"Нека да кажем как протича продажбата. В хода на 2016 г. към нас се обърнаха няколко кандидати. На всички казахме, че сме благодарни за интереса, но \"ЧЕЗ Груп\" не може да продаде такива активи току-така. И ако решим да продадем, ще преминем през процес на подбор.Както казахме, това се случи в края на 2016 и 2017 г. За това, че такъв процес тече, в България знаеха кажи-речи всички. В началото бяха девет местни участници - компании, базирани в България, с български мениджъри. Разбира се, информирахме българското правителство за намерението ни.\" - коментира Плескач, цитиран от bTV.По думите му, българското правителство многократно е заявило отказ от участие в сделката.\"Ние продължихме с процедурата по избора, а списъкът на кандидатите постепенно се стесняваше. Някои от тях отпаднаха, защото нямаха пари. При преговорите цената непрекъснато нарастваше, за да достигне стойността, която вътрешно бяхме определили като най-ниската възможна, при която сме готови да продадем. И накрая останаха двама кандидати, единият от които получи ексклузивитет и се съгласи да подпише договор с нас. Името на този кандидат - \"Инерком\", е известно в България поне от септември миналата година. Всички знаеха кой е \"Инерком\". Това е компания, която не е най-голямата на българския енергиен пазар, но от друга страна е оператор на сравнително голям брой български фотоволтаични централи, не е фирма без име и история.\" - казва още представителят на ЧЕЗ.\"Стигна се до финализирането на договора и в този момент някой в България сякаш се уплаши, не мога да си го обясня по друг начин. По мое мнение страхът лежи преди всичко във факта, че се отделя собствеността върху българските ни активи и международния арбитраж срещу българската държава.\" - посочва Плескач.Той коментира и въпроса с поискания от ЧЕЗ международен арбитраж: \"Търпяхме дълго време. Нашето търпение се доказва и от факта, че сме последният голям инвеститор в електроразпределението, който започна международен арбитраж. Двама други - австрийската И Ви Ен и \"Енергопро\", започнаха арбитражни процедури пред нас. Ние започнахме арбитража през 2016 г., но преди това станаха много неща. През 2009 г. правителството на България беше на нова партия - ГЕРБ, Бойко Борисов стана министър-председател. Нашата дейност в България в това време беше доста безпроблемна. Промяната настъпи в момента, когато (през 2013 г. - б. ред.) падна правителството му, за което той обвини цените на тока, а оттам и ЧЕЗ.\"\"Ще поставя това в контекст - на българския пазар има много различия в сравнение с Чехия, и една от тях е месечното отчитане и месечното таксуване на електроенергията. В Чехия плащате депозит и след това получавате годишна сметка - накрая ще платите допълнително или ще ви върнат пари. В България електромерите трябва да се отчитат на месец, да се фактурират на месец и всеки месец да се плаща за тока. Въпреки че многократно предложихме промяна, не се стигна до коригиране на това. При това - макар че това би означавало икономии, които бихме поделили с крайните клиенти.Тази система, между другото, е много нечувствителна към всякакви сезонни колебания.\" - пояснява представителят на ЧЕЗ.\"Корените на това, което се случи в началото на 2013 г. са в ноември 2012 г. - беше изключително топъл месец, поради което разходите бяха ниски. България има огромно отопление на ток, а газификацията е ниска. Както се случва, след изключително топъл ноември дойде изключително студен декември. Очевидно е какво следва. Когато хората сравниха получената сметка, имаше случаи на 100% повишение. В този момент избухнаха спонтанни протести, които бяха яхнати от политическата опозиция, обърнати срещу тогавашното правителство, а правителството ги обърна срещу чуждестранните инвеститори в електроенергийния сектор. Това завърши с оставката на правителството през февруари.\" - обобщава Плескач.Той твърди още, че чешката компания се е опитала да намери общ език с българското правителство, но не е постигнато разбирателство.\"Затова информирахме правителството през 2015 г., че обмисляме международния арбитраж. След това има шестмесечен период, който правилата дават на страните да се споразумеят за приятелско решение на спора. Няколко пъти попитахме българската държава дали иска да си говорят с нас, винаги отговорът бил не. И така започнахме арбитража - през юни 2016 г. От този момент нататък нарасна натискът на българските институции и власт да наблюдават каквото и да било, с очевидната цел да намерят нещо, с което да противостоят на арбитража (...) Процедурата за отнемане на лиценза на \"ЧЕЗ Електро\" започна през април 2014 г. и до момента не е приключила - почти четири години по-късно. Това го няма никъде в Европа - ще имаме ли аргументи за отнемането на лиценза или не.\" - допълва събеседникът.По думите му, процедурата с международния инвестиционен арбитраж продължава: \"Ние сме на етапа, когато всяка от страните номинира свой арбитър, сега тече договаряне за третия арбитър. Или ще се съгласим с това в близките месеци, или третият арбитър ще бъде назначен от арбитражния съд, а след това арбитражът ще продължи.\"По думите му, сегашната ситуация не е свързана с конкретно правителство или политическа личност: \"Не бих го свързвал с никого лично. Работихме в България при различни правителства. Не е свързано с един човек.\"", "date": "2018.03.07", "title": "ЧЕЗ: Предлагахме българското правителство да влезе в сделката, отказаха ни"}
{"url": "https://news.bg/politics/tomislav-donchev-na-trite-pravitelstva-na-borisov-ne-e-predlagana-sdelka-ot-chez.html", "text": "На правителствата \"Борисов\" 1, 2 и 3\" не е правено официално предложение за сделката с активите на ЧЕЗ в България. Това каза вицепремиерът Томислав Дончев в коментар на интервюто, дадено от представителя на ЧЕЗ Томаш Плескач за чешкия вестник \"Лидове новини\". В него Плескач твърди, че на българското правителство е предлагано да влезе в сделката но са последвали многократни откази.Енергоразпределително дружество не се купува, както се купува автомобил, велосипед или мотоциклет, подчерта Дончев.\"То не се решава с разговор в някое кьоше, това се прави с писмо. Аз подобно писмо не съм чел и не съм виждал. Говоря за кабинетите, в които съм имал честта да участвам. Ако подобно предложение е правено в други правителства, служебни, това на Орешарски, това е съвсем друг въпрос, но ще се провери дали други правителства са получавали подобни предложения. Нашето не е.\" - поясни вицепремиерът.Той отказа да коментира възможността да са водени неофициални разговори: \"Аз не мога да диря сметка кой на кого, бил той политик или държавен чиновник в кое кафе или на някой ъгъл е шепнал нещо.\"Правителството никога не е водило война с който и да било бизнес - малък, голям, чужд или български, още повече такива емоционални категории като отмъщение, посочи ДончевТой коментира и протестите, инспирирани от АБВ и БСП по повод на сделката: \"Не очаквайте от мен да бъда дотолкова дебелокож да подценявам която и да е форма на обществено недоволство, особено когато е под прозорците ми, макар че в конкретния случай това си беше изнесено заседание на парламентарната група на левицата, плюс приятели.\"Вицепремиерът изрази загриженост не заради самия факт на протестите, а заради антиевропейската им риторика: \"Разбира се, всеки има право да организира протести, включително политически, какъвто беше днешният. Ако нещо ме притеснява, това е по-скоро радикалната реторика, свързана с послания против ЕС. Ако продължаваме така, скоро въпросът няма да е даже кой да управлява, а ще може ли изобщо да се управлява, защото се получава така, че опозицията системно унищожава целия инструментариум на държавността, с който могат да се правят политики. ЕС вече е лош, това е ясно. Не бива да се слушат гласовете от чужбина, макар че ние сме членове на ЕС и трябва да спазваме европейското законодателство като минимум.\"\"После - щом е концесия е нещо лошо, конвенция, в последно време по дефиниция е нещо лошо, обществена поръчка е нещо лошо, европейски пари - това са пари за крадене, без ефект, това е обезателно далавера. Като изброим още три-четири сфери, където са насочени ударите върху опозицията, простете, но то не остана управленски инструментариум, с който някой може да управлява, да прави политики. (...) Разбирам, че образно казано трябва да се стреля по екипажа и по капитана, но трябва да се пази лодката, защото ние друга лодка нямаме, имаме една държава.\" - предупреди Томислав Дончев.Ако в нечия глава се прожектира римейк на събитията от 2013 г., няма причина да се случи същото, категоричен беше той.По думите му, разговорът с Гинка Върбакова е бил изключително интелигентен със спокоен тон, тя е показала бизнес грамотност и с лекота е коментирала детайли около дружеството си и самата сделка.Искането държавата да участва в сделката е продиктувано от това, че тя трябва да се намеси и да гарантира спокойствието на всички хора, които с основание или без основание са тревожни, поясни вицепремиерът.Борисов е поискал пълен контрол - 100% от собствеността на дружеството. \"Коментирани са от 34% до пълната собственост - категоричен отговор от нейна страна нямаше и то не за друго, а защото е нужно и съгласието на този, който продава.\" - каза в заключение Дончев.", "date": "2018.03.07", "title": "Томислав Дончев: На трите правителства на Борисов не е предлагана сделка от ЧЕЗ"}
{"url": "https://news.bg/politics/neno-dimov-inspektira-yazovir-ticha-nyama-risk-za-naselenieto.html", "text": "Ситуацията с язовир \"Тича\" е под контрол, няма опасност за населението в района, увери министърът на околната среда Нено Димов, който извърши проверка та язовира.\"Дойдохме по нареждане на премиера, за да се убедим лично какво е състоянието. На практика няма преливане, опасност няма, всичко е под контрол.\" - коментира Димов.\"Създадохме необходимата организация и в 15 ч. от Басейнова дирекция \"Черноморски район\" са се обадили на областните управители и на всички кметове в района. Били са предупредени, че има потенциална опасност за населението.\" - заяви министърът на околната среда и водите пред журналисти.МОСВ излезе с предписание за понижаване на нивото на всички комплексни и значими язовири в края на февруари, именно с оглед очакваното снеготопене, поясни той.По думите му, благодарение на взетите навреме мерки и намалените нива на язовирите, сега няма опасност за хората.\"Плановото изпускане е трябвало да започне малко по-рано, очаквахме по 13 кубични метра в секунда приток, а в един момент бяха по 132. Въпреки това предвиденото намаляване се оказа достатъчно и искахме да се уверим на място, че всичко е наред.\" - допълни министър Димов.Днес обемът на язовир \"Тича\" е достигнал 306.700 милиона кубични метра или над 98.4 % от общия му обем. През последното денонощие е отчетен среден приток от 132. 5 кубични метра в секунда, при прогнозен среден приток за месец март на НИМХ към БАН 13.3 кубични метра в секунда. В месечния график за язовир \"Тича\" е поставено условие за обем от 260.00 милиона кубични метра (83.4%).Освобождаван е обем чрез водовземна кула за напояване и чрез ВЕЦ - 19.2 кубични метра в секунда, което е максимумът, тъй като не е работел изпускателят. Изпускателната възможност на язовира е около 7 пъти по-малка от притока за последното денонощие, поясняват от МОСВ.През преливните съоръжения в момента преливат язовирите \"Йовковци\", \"Камчия\", \"Ясна поляна\", \"Боровица\" и \"Пчелина\", без опасност за населението.Прогнозата на Националния институт по метеорология и хидрология към БАН за 8 март е на много места в страната да има превалявания от дъжд в количества от 1 до 5 литра на квадратен метър. За петък и събота не са прогнозирани валежи.", "date": "2018.03.07", "title": "Нено Димов инспектира язовир „Тича“, няма риск за населението"}
{"url": "https://news.bg/int-politics/rezhimat-v-siriya-da-bade-izpraven-pred-tribunal-poiska-varhoven-komisar-na-oon.html", "text": "Върховният комисар на ООН по правата на човека Седи Раад ал Хюсеин определи ставащото в Източна Гута като апокалипсис, предадоха информационните агенции.Той посочи, че хора от сирийското правителство \"желаят, планират и осъществяват\" това, с пълната подкрепа на чуждестранните им съюзници, визирайки Русия и Иран.Настъплението на сирийската правителствена армия срещу Източна Гута не може да бъде оправдано с борбата срещу няколкостотин бойци, подчерта върховният комисар.\"Неотдавнашните опити да се оправдаят безразборните жестоки нападения срещу стотици хиляди мирни жители с необходимостта от битка с няколкостотин бойци - както в Източна Гута, са несъстоятелни от гледна точка на морала\", заяви той при представянето на годишния доклад за правата на човека по света.\"Тази катастрофална тенденция трябва да бъде прекратена незабавно и Сирия трябва да бъде изправена през Международния трибунал на ООН\", добави Седи Раад ал Хюсеин.По думите му, след като някой може с такава лекота да подготви изтреблението на собствения си народ, за него е също толкова лесно да лъже за това.Ал Хюсеин добави, че изявленията на сирийското правителство как прави всичко възможно за защитата на гражданското население, са най-малкото смехотворни.В доклада на ООН се казва, че в над 50 държави човешките права са сериозно застрашени или грубо се нарушават.Наред със Сирия особена тревога буди ситуацията в Йемен, Либия, Мианма и Филипините.", "date": "2018.03.07", "title": "Режимът в Сирия да бъде изправен пред трибунал, поиска върховен комисар на ООН"}
{"url": "https://news.bg/world/ostavkata-na-kon-ne-e-dvortsov-prevrat-uveryavat-ot-administratsiyata-na-tramp.html", "text": "Оттеглянето на Гари Кон не трябва да бъде разглеждано като радикална промяна в Белия дом. Това уверява търговският министър на САЩ Уилбър Рос пред CNBC.Припомняме, вчера главният икономически съветник на Доналд Тръмп Гари Кон подаде оставка. Кон беше твърд противник на решението на президента Доналд Тръмп да наложи мита на вносната стомана и алуминий. Кон влезе в сблъсък с обявяващите се за протекционизъм сили в администрацията на Тръмп.Рос подчерта, че оставката не трябва да се разглежда като дворцов преврат.Търговският министър се опита да успокои пазарите, че Белият дом не действа прибързано.\"Не търсим търговска война\", увери той.", "date": "2018.03.07", "title": "Оставката на Кон не е дворцов преврат, уверяват от администрацията на Тръмп"}
{"url": "https://news.bg/world/es-udrya-barbana-portokaloviya-sok-i-fastachenoto-maslo-ako-sasht-nalozhat-mita.html", "text": "Европейският съюз съобщи, че ще отвърне с контрамерки, ако президентът на САЩ Доналд Тръмп наложи по-високи мита върху вноса на стомана и алуминий. ЕС ще удари американски продукти като фъстъчено масло, портокалов сок и бърбън, информира АФП.Някои видове бърбън са в списъка, в който също влизат фъстъченото масло, боровинките и портокаловият сок, каза еврокомисарят по търговията Сесилия Малмстрьом пред журналисти, след като ЕК обсъди реципрочни мерки.Малмстрьом заяви, че ЕС се надява 28-те страни членки да бъдат изключени от предвидените от президента на САЩ Доналд Тръмп мита върху вноса на алуминий и стомана.Тя призова Вашингтон да преосмисли решението да въведе тарифи.Малмстрьом подчерта, че ЕС ще предприеме предпазни мерки.\"Ще търсим правата си в Световната търговска организация\" и ще координираме действията си с други държави, каза еврокомисарят и добави, че ЕС има сериозни съмнения относно оправданието на САЩ, че мерките са заради причини, свързани с националната сигурност. Според нея наказателните мерки предимно засягат традиционните съюзници и партньори.Тарифите ще навредят на трансатлантическите търговски отношения и на световната свободна търговия, каза още еврокомисарят.Малмстрьом предупреди, че при търговска война има \"само губещи\", така че Европа ще отговори по пропорционален и балансиран начин.2 милиона автомобила са произвеждани в САЩ от европейски компании, което допринася за откриване на работни места и засилване на износа, разкри представителят на ЕК. Еврокомисарят призна, че ЕС има по-високи тарифи върху автомобилите от САЩ, но от друга страна американците имат по-високи тарифи върху камионите.По думите й условният списък с продуктите, които могат да бъдат засегнати, е раздаден на страните членки и скоро може да бъде публикуван.В него влизат също продукти от стомана, индустриални и селскостопански продукти.Еврокомисарят заяви, че ЕС е уверен, че предложените действия не нарушават правилата на Световната търговска организация.", "date": "2018.03.07", "title": "ЕС удря бърбъна, портокаловия сок и фъстъченото масло, ако САЩ наложат мита"}
{"url": "https://news.bg/society/manolova-otkri-tretiya-velikden-za-vseki-dari-praznik-na-baba-i-dyado.html", "text": "Националният обществен защитник Мая Манолова даде началото на третото издание на кампанията \"Великден за всеки - дари празник на баба и дядо\", съобщиха от администрацията на омбудсмана.\"Всяка година кампанията \"Великден за всеки\" има съпътстваща обществено значима кауза. През първата година това беше борбата за падане на ДДС върху дарените храни, през втората година - двойните стандарти при храните в ЕС. Сега фокусът на кампанията ще бъде насочен към каузата срещу пилеенето на храни и здравословното хранене при децата\", каза Манолова при откриване на кампанията.Всяко българско домакинство унищожава около 90 кг храна на година или една минимална заплата над 500 лв. Сред причините са неразумното пазаруване и липсата на механизми за споделяне на храна.\"Уважението към храната започва от семейството, така че ние ще се насочим и към българските домакинства, които за съжаление пилеят половината от тези 700 000 тона храна, която се унищожава в България\", подчерта общественият защитник.Съпътстващата кауза към \"Великден за всеки\" през тази година е под наслов \"БезОСТАТЪЧНО щастливи\", тъй като по думите на Манолова, храната освен необходимост е щастие, удоволствие и съпреживяване, един момент, който споделяме с любимите си хора.\"По-добре е една наранена ябълка и един презрял банан да се превърнат в здравословен шейк, отколкото да бъдат изхвърлени в боклука\", категорична бе Манолова.В предишните две издания кампанията събра близо 1 млн. лева и тонове храна, с които бяха зарадвани десетки хиляди пенсионери.Целта е внуците да са тези, които да дарят празник на бабите и дядовците като им поднесат един от символите на Великденската трапеза - козунак.В третото издание на инициативата \"Великден за всеки\" отново ще се набират пари и хранителни продукти за възрастни, които няма да получат надбавка за Великден, защото пенсиите им леко надвишават минималния за страната праг.Събраните парични средства от кампанията ще бъдат обърнати във ваучери - всеки на стойност 20 лева, с които пенсионерите ще имат възможност да пазаруват в 5 000 обекта в цялата страна. Със съдействието на социалния патронаж по общини в седмицата преди Великден ще се раздават хранителни продукти на социално слаби и бедни хора.Идеята е да бъдат подпомогнати хората, чиято пенсия надвишава с малко минималния праг. С помощта на социалния патронаж по общини в седмицата преди Великден ще се раздават хранителни продукти на социално слаби и бедни хора.Средствата се набират по банкова сметка в УниКредит Булбанк, разкрита конкретно и единствено за целите на кампанията, като титуляр е Български Червен кръст IBAN: BG53UNCR70001522802795 Банков код: UNCRBGSF Или със SMS 1255 - на стойност 1 лев, освободен от ДДС Чрез on-line дарения от България и чужбина на сайта на БЧК -  www.redcross.bg", "date": "2018.03.07", "title": "Манолова откри третия \"Великден за всеки - дари празник на баба и дядо\""}
{"url": "https://news.bg/regions/yazovirite-v-sofiysko-sa-pod-kontrol.html", "text": "Няма опасност от преливане на язовири на територията на област София. Това заяви за БНТ областният управител на Софийска област Илиан Тодоров.Нивата на 60-те язовира в Софийско, включително на двата най-големи водоеми Бели Искър и Огнянова, се наблюдават.Няма критични ситуации.Всички кметове на населените места в областта следят нивата на водоемите по два пъти на ден. На тях им е разпоредено да докладват в Областната администрация за състоянието на язовирите, съоръженията към тях и речните корита.Заради обилното снеготопене има реки с повишени нива на територията на общините Мирково, Костинброд и Драгоман. Реките са под наблюдение, като градоначалниците имат готовност за действие при критични ситуации.", "date": "2018.03.07", "title": "Язовирите в Софийско са под контрол"}
{"url": "https://news.bg/disasters/13-grada-gi-grozi-nad-2-gradusa-uvelichenie-na-temperaturite-prez-2020-te.html", "text": "13 града по света се очаква да изпитат повишения на температурите, които биха могли да надвишат 2 градуса по Целзий през следващото десетилетие. Това предупреждава нов доклад, цитиран от \"Ройтерс\".Белгийският град Льовен е изправен пред най-голямото потенциално увеличение на температурите сред 100 града, които са включени в доклад на изследователска група от Колумбийския университет.\"Всичко това е много тревожно\", изтъква Уилям Солецки, един от авторите на доклада.Сред градовете, които биха могли да изпитат най-големите увеличения на температурите през 2020-те години, са Женева в Швейцария (2,5 градуса), Шънджън в Китай (2,3 градуса) и Цукуба в Япония (2,3 градуса), показва проучването.Всички прогнози включват също така и долна граница. Например, температурите в Льовен биха могли да се увеличат най-малко с 1,1 градуса.Новите данни предоставят \"основно знание\" за градовете, които са в челните редици на усилията за ограничаване на последиците от глобалното затопляне, коментира Синтия Розенцвайг, автор на доклада и изследовател в НАСА.Новите констатации на учените идват непосредствено след проектодоклада на ООН, който вече предизвиква тревога с прогнозите, че увеличаването на световната температура е на път да надхвърли целта от 1,5 градуса по Целзий, заложена в Парижкото споразумение за ограничаване на глобалното затопляне, сключено от всички страни по света през 2015 г.Освен това експертите твърдят, че бурите, наводненията и други екстремни метеорологични явления, свързани с изменението на климата, удрят градовете много по-тежко, отколкото прогнозираха учените.Учените предупреждават, че градовете трябва да разработят планове за смекчаване на последиците от климатичните промени.Планирането е особено важно предвид нарастващия натиск от страна на урбанизацията.", "date": "2018.03.07", "title": "13 града ги грози над 2 градуса увеличение на температурите през 2020-те  "}
{"url": "https://news.bg/crime/do-2-g-zatvor-za-nepalnoletnata-udushila-bebeto-si.html", "text": "Законът предвижда до две години затвор за 16-годишната родилка, удушила бебето си, съобщиха от прокуратурата. Тъй като момичето е непълнолетно предвидената наказателна отговорност е \"лишаване от свобода\" до 2 г.Престои спрямо 16-годишната родилка П.Л да бъде повдигнато обвинение за убийство от майка върху рожба във време на раждане или веднага след него.На 5 март около 15:00 часа в полицията в Казанлък е получен сигнал от лекари от МБАЛ \"Д-р Хр.Стамболски\"- Казанлък за приета жена след раждане, която не дава обяснение къде е новороденото.Около 14.30 часа в болницата в Казанлък, поради влошени стойности на кръвни показатели е приета 16-годишната родилка. След прегледа е установено, че на 1 март в къща в село Средногорово 16-годишната е родила момченце.Доказателствата сочат, че родилката е убила детето като го е удушила с ръце. Мъжът, с който момичето живее на семейни начала, е сложил новороденото в найлонова торба и го е занесъл в масивна постройка в землището на селото. Там той го оставил в неработещ хладилник.На мястото в полиетиленова торба е открит трупа на новороденото дете и плацента. Те са предадени за съдебно-медицинска експертиза в МБАЛ-Стара Загора.Съдебно-медицинската експертиза сочи, че става дума за новородено дете с вътреутробна възраст от 8 лунарен месец, преживяло след раждането около 10 минути, с признаци на зрялост, които предполагат животоспособност, дори и без специални условия.Причината за смъртта е удушаване, сочат данните от експертизата.Състоянието на тялото на бебето отговаря раждането и смъртта да са станали на 1 март 2018 г.Назначена е и комплексна психолого-психиатрична експертиза, която ще установи психичното състояние на родилката преди и по време на убийството.Предстоят разпити на свидетели. Срокът за разследване е двумесечен.По информация на Нова родителите на умъртвеното бебе се казват Петя и Стефан. 23-годишният баща искал да извика бърза помощ и момичето да роди в болница, но тя отказала. ", "date": "2018.03.07", "title": "До 2 г. затвор за непълнолетната, удушила бебето си"}
{"url": "https://news.bg/world/es-othvarli-viziyata-na-mey-za-badeshtite-otnosheniya-s-london.html", "text": "ЕС поряза визията на премиера на Великобритания Тереза Мей за бъдещото търговско партньорство, съобщават световни агенции, позовавайки се изтекъл в публичното пространство документ с насоките на съюза на търговските преговори с Лондон.В инструкциите си до преговарящите от страна на ЕС председателят на Европейския съвет Доналд Туск отхвърля възможността за \"взаимно признаване\" на стандартите в сектори като химикалите, фармацевтиката или финансовите услуги. В същото време се подчертава, че решението на Лондон да напусне единния пазар и митническия съюз ще има \"негативни икономически последици\".\"\", се отбелязва в насоките, като се потвърждава, че ЕС има вариант за по-ограничени търговски отношения с Обединеното кралство след Брекзит, включително \"динамично\" прилагане на пазарните правила, поискано от Лондон.ЕС е готов да предложи на Великобритания споразумение за свободна търговия с нулеви мита, което ще покрива всички стоки и вероятно услуги, въпреки че съюзът иска \"възможно най-тясно партньорство с Обединеното кралство\".Такова споразумение \"не може да предложи същите ползи като при членство\", се пояснява още.ЕС също така иска риболовни права в британски води след Брекзит.Туск ще даде пресконференция в Люксембург, където се очаква да коментира насоките от работната рамка за бъдещите отношения с Обединеното кралство.По-късно Туск заяви, че \"ние не искаме да изградим стена\" с Великобритания, но Брекзит означава отделяне.Той поясни, че страната ще бъде най-близкият съсед и ЕС иска да остане приятел и партньор на Лондон.Документът, който все още трябва да бъде одобрен от страните членки, павира пътя на преговорите за бъдещо споразумение за свободна търговия с Лондон.", "date": "2018.03.07", "title": "ЕС отхвърли визията на Мей за бъдещите отношения с Лондон"}
{"url": "https://news.bg/society/63-ot-zhenite-zaeti-v-transporta-sa-zhertvi-na-nasilie-na-rabotnoto-myasto.html", "text": "63% от жените, които работят в транспортния сектор признават, че поне веднъж са били жертва на насилие на работното място, сочат данни от проучване на Европейската транспортна федерация, представено на заключителната конференция по проекта \"Жените в транспорта - обучение за стойностна заетост (EVE)\". Форумът се проведе в Правец и е организиран от Съюза на транспортните синдикати в България и се проведе в навечерието на Международния ден на жените.Ингалена Хайних, политически асистент по проблемите на равнопоставеността към Европейската транспортна федерация (ЕТФ) представи проучването на форума. Изследването е проведено сред 1444 анкетирани жени от целия транспортен сектор.Една четвърт от респондентите смятат, че насилието е обичайно за сектора и го приемат като част от професията.Насилието на работното място влияе върху безопасността, здравето и благосъстоянието на жените, става ясно от анализа на проучването. Това се сочи като основна причина за ниската заетост на жени в сектора.Това има икономическо отражение, защото прави сектора непривлекателен за работа, а в Европа има сериозен недостиг на работна ръка в транспорта.Незабавни спешни мерки и подобряване на условията на труд са необходими в сектора, показа анализът на изследването.В рамките на събитието беше представен и проектът на ЕКП \"Сигурност у дома, сигурност на работното място\", който включва проучване, направено в 11 европейски страни, сред които и България. От опита на СТСБ от транспортния сектор бе оценен като добра практика на световно ниво.\"Радваме се, че всичко за което сме работили през годините, бе високо оценено и споделено с колегите ни от цял свят. Нашият опит е ценен, защото почива на базата на дългосрочно стратегическо планиране и комплексен подход по проблема\", заяви председателят на СТСБ и вицепрезидент на ЕТФ Екатерина Йорданова.Близо 100 синдикални лидери и гости взеха участие в конференцията по проекта \"Жените в транспорта - обучение за стойностна заетост (EVE)\". Изтъкна се ролята на синдикатите в процеса за постигане на равенство между половете в един от най-доминираните от мъжете сектори. Той се реализира от СТСБ и ЕТФ.Пакетът на ETФ съдържа 4 модула и наръчник с насоки за използването им от всеки, който ще провежда обучение по темите: \"Овластяване на жените\", \"Колективното договаряне за жените\", \"Здравословни и безопасни условия на труд за жените\" и \"Борба с насилието над жените\".Европейският комисар по цифрова икономика и цифрово общество Мария Габриел изпрати свое видео обръщение към форума. Освен нея с видео се обърнаха и генералният секретар на Международната конфедерация на профсъюзите Шарън Бъроу и генералният секретар на на EТФ Едуардо Чагас.Еврокомисарят по правосъдие Вера Юрова изпрати свое писмено послание, а Главна дирекция \"Мобилност и транспорт\" на ЕК беше представена лично от Елизабет Котхаус, началник отдел \"Социални аспекти, права на пътниците и равни възможности\".", "date": "2018.03.07", "title": "63% от жените, заети в транспорта, са жертви на насилие на работното място"}
{"url": "https://news.bg/world/18-darzhavi-obezpokoeni-ot-targovskite-deystviya-na-sasht.html", "text": "Световната търговска организация разкри, че 18 страни членки са изразили притесненията си относно намерението на Съединените щати да вдигнат митата върху вноса на стомана и алуминий, съобщава \"Гардиън\", позовавайки се на \"Ройтерс\".Държавите са водени от Китай.Китай организира дебат в Световната търговска организация заради тарифите на САЩ, други 17 страни членки също изразиха силно безпокойство, обяви говорител на организацията. Сред държавите са Канада, Турция, Русия, Австралия, Южна Корея, Япония, Мексико, Индия, ЕС и Бразилия.Говорителят добави, че много държави членки са изразили опасения, че подобни действия на САЩ могат да доведат до реципрочни мерки.В същото време председателят на Европейския съвет Доналд Туск коментира казуса в \"Туитър\", заявявайки, че Доналд Тръмп греши за търговските войни.Преди дни американският лидер каза, че \"търговските войни са добро и лесно се печелят\".Но истината е, че търговските войни са лошо и лесно се губят. Целта на ЕС е да запази световната търговия жива и ако е необходимо, да защити европейците с пропорционални отговори, написа Туск в \"Туитър\".Междувременно Тръмп се оплака в \"Туитър\", че от Джордж Буш насам САЩ са изгубили повече от 55 000 фабрики, 6 000 000 работни места в производството и са натрупали търговски дефицит от повече от 12 трилиона долара.\"\", закани се той.", "date": "2018.03.07", "title": "18 държави обезпокоени от търговските действия на САЩ"}
{"url": "https://news.bg/crime/slavov-i-dimitrov-osadiha-ministerstvo-za-danni-za-ktb.html", "text": "Вече 2 години Министерството на финансите крие информация за КТБ. Това заявиха десните Методи Андреев, Петър Славов и Мартин Димитров.Според десните държавата дължи на обществото пълна прозрачност около мегааферата с КТБ. Те обясняват, че на 31 март 2017 година са отправили няколко въпроса към министъра на финансите, които са останали без отговор. На 7 април същата година тримата отново запитват министъра да отговори по смисъла на Закона за достъп до обществена информация на следните въпроси:Министерство на финансите обаче отново не отговоря на искането на десните, препращайки въпросите на трето лице, което по същество представлява е мълчалив отказ.Търсейки правосъдие Андреев, Славов и Димитров се обръщат към Административния съд в град София и Върховния административен съд (ВАС). От там се произнасят в полза на гражданите, отменят мълчаливия отказ на Министъра на финансите и връщат делото като преписка на органа за произнасяне, съобразно указанията дадени в мотивите на решението.Тримата обаче отново остават без желаната информация. Въпреки яснотата и категоричността на съдебните решения и на двете инстанции, вместо да отговори на поставените обществено значими въпроси, на 15 февруари Министерство на финансите пуска жалба. По този начин министерството ще може да забави отговорите по тези въпроси поне с още една година, обясняват десните.\"За нас възниква основателното съмнение, че Министерство на финансите силно се притеснява от публичното оповестяване на тези отговори\", категорични са те.В писмо Андреев, Славов и Димитров припомнят на МФ, че по смисъла на Закона за достъп до обществена информация министърът на финансите е задължен да отговори на поставените въпроси от обществено значение. Това сочи и решението на Върховния административен съд от 24 октомври 2017 година.\"Припомняме на МФ и недобросъвестното им поведение по воденото съдебно дело за концентрацията на собственост при данъчните складове за горива, когато след близо 2 годишна съдебна сага те бяха задължени от съда да отговорят и за обществото стана ясно, че е налице практически !\"Поради всичко това Андреев, Славов и Димитров са категорични, че вече е време за равносметка около източването на КТБ. \"Каква част от парите върнахте?! Кои замесени лица разкрихте?! Защо отказахте участието на фирма за международно проследяване на парите\", питат още десните и добавят, че е време за оставки. По думите им трябва да се поеме отговорност на всички нива на управление.", "date": "2018.03.07", "title": "Славов и Димитров осъдиха министерство за данни за КТБ"}
{"url": "https://news.bg/int-politics/bryuksel-prishporva-germaniya-da-vavede-tol-taksi-za-zamarsyavaneto-na-vazduha.html", "text": "Германските градове трябва да се борят със замърсяването на въздуха, като налагат такси за изминат участък (тол такси) на шофьорите в зависимост от емисиите, отделени от превозното средство, вместо да налагат общи забрани за по-стари модели автомобили. За това настоя европейският комисар по транспорта Виолета Булц, информира \"Франс прес\".След като германският съд през миналия месец постанови, че забраните за движение в някои райони на градовете на най-замърсяващите дизелови автомобили са законни, редовно пътуващите с влак германци, политици, природозащитници и могъщата автомобилна индустрия си размениха удари във връзка с потенциалните изключения.Вместо това \"градските тол системи могат да бъдат ефективен инструмент за изчистване на въздуха в градовете\" и да помогнат за избягването на \"много разочароващи\" окончателни забрани, коментира еврокомисарят.Система за електронно таксуване - евентуално стандартизирана за всички страни от Европейския съюз - би могла да позволи на националните правителства да въведат \"динамични тарифи, например в зависимост от нивата на вредните емисии или отрязъка от деня\", добави Виолета Булц.Разходите за създаване на системи за проследяване на автомобилите, влизащи в зоните за таксуване и таксуване на техните водачи, ще бъдат високи, призна еврокомисарят, \"но ще се изплатят доста бързо както от финансова гледна точка, така и от гледище на околната среда и защитата на здравето\" на градските жители.Булц добави, че тя \"не е сигурна дали безплатният обществен транспорт\" е необходим за борба със замърсяването на въздуха.Спорното предложение беше направено от германското правителство в писмо до Брюксел през миналия месец като една от редицата възможни мерки, които Берлин обмисля за намаляване на замърсяването и да избегне глоби за смога в градовете.\"По-важно е на първо място да се осигури обществен транспорт за възможно най-голям брой хора\", коментира Виолета Булц.", "date": "2018.03.07", "title": "Брюксел пришпорва Германия да въведе тол такси за замърсяването на въздуха"}
{"url": "https://news.bg/politics/dogovaryame-s-katar-vnos-na-vaglevodorodi.html", "text": "Сътрудничим с Катар за изграждане на нова инфраструктура за доставки на втечнен или компресиран природен газ. Държавите ще подкрепят участието на националните си енергийни компании в общи проекти. Те ще бъдат съсредоточени в проучвания, добив, пренос и дистрибуция на въглеводороди.Предстои разглеждане на конкретни варианти за конкретни дейности.Това е предвидено в проект на меморандум за разбирателство между българското Министерство на енергетиката и Министерството на енергетиката и индустрията на Държавата Катар.На правителственото заседание днес бе одобрен проектът за меморандум между двете държави.Целта на документа е създаването на необходимата база за разширяване на енергийното сътрудничество между страните. За задълбочаване на двустранното партньорство в областта на енергетиката ще работи българо-катарска работна група.Катар заема трето място в света по доказани газови запаси, информират от МС.Страната е най-големият производител и износител на втечнен природен газ в света с пазарен дял около 30%.", "date": "2018.03.07", "title": "Договаряме с Катар внос на въглеводороди"}
{"url": "https://news.bg/crime/trima-s-dozhivotna-prisada-se-ukrivat-ot-pravosadieto.html", "text": "925 лица са с неприведено изпълнение на наказание \"лишаване от свобода\". Това каза главният прокурор Сотир Цацаров по време на заседанието на Правна комисия в Народното събрание.В тази бройка влизат и 3 души, които имат присъда \"доживотен затвор\", но не са в затвора. Най -голям - около 1/5 - е броят на укрилите се осъдени за престъпления против транспорта - 198 лица. Сравнително висок е този брой и на осъдените за кражби - 168 лица. За престъпления, засягащи половата неприкосновеност - 153. В общия брой лица от 925 - 62 са с чужди граждани, стана ясно още от думите на Цацаров.557 души са с извадена европейска заповед за арест. По думите му относителният дял на укриващите се в чужбина е 700 осъдени лица. За част от тях са събрани данни за променена самоличност и използване на неистински документи за самоличност.Цацаров посочи, че е бил създаден електронен регистър на осъдените лица с неприведени изпълнения на наказанията. \"Целта е регистърът да бъде използван от прокуратурата и от органите на МВР\", заяви Цацаров.Главният прокурор призна, че определено може да се говори за изключително ниска ефективност при издирването и правоприлагането в тези случаи. Според нето това се дължи и на това, че възможностите за прилагане на Специални разузнавателни средства СРС са малки, както и това, че проследяването с помощта на данни от мобилните оператори също е слабо.По инициатива на Главния прокурор е създадена съвместна работна група от прокурори, представители на Министерство на вътрешните работи и Министерство на правосъдието, която следва да подготви проект на Инструкция по приложението на чл. 418 НПК, включително и на експертни предложения за изменение на Закона за специалните разузнавателни средства и на Закона за електронните съобщения, които да позволят използване на СРС и данните от мобилните оператори при издирване на \"бегълци от правосъдие\".Главният прокурор е отправил предложение до министъра на вътрешните работи за създаване на открит, общодостъпен сайт /\"издирва се\"/, който да съдържа данни, включително и снимки, на всички издирвани от МВР лица - не само на бегълците от правосъдие, а и на обявените за издирване по молба на техни близки, както и изчезнали лица.", "date": "2018.03.07", "title": "Трима с доживотна присъда се укриват от правосъдието"}
{"url": "https://news.bg/entertainment/kravata-leydi-gaga-izliza-v-maychinstvo.html", "text": "Най-красивата крава в Германия \"Лейди Гага\" ще излезе в майчинство.Кравата ще си вземе отпуск по майчинство тази есен, след като роди осмото си теленце, съобщи ДПА.Собственикът на неколкократната носителка на титлата за най-красива крава в Германия Хенрик Виле обясни, че все още не знае дали \"Гага\" ще продължи да демонстрира прелестите си след раждането. \"Това е под въпрос\", всичко зависи от това в каква форма ще бъде красавицата, след като излезе от майчинство, допълва 37-годишният фермер от Есен, Долна Саксония.Припомняме, от 2013 година насам \"Гага\" е безспорна победителка в конкурсите на най-красива крава. Тя е на 11 години и до сега е дала над 11 000 литра мляко. Според собственикът \"Гага\" трябва да се оттегли с успехи.", "date": "2018.03.07", "title": "Кравата \"Лейди Гага\" излиза в майчинство"}
{"url": "https://news.bg/world/balgariya-sred-11-strani-chlenki-v-es-s-ikonomicheski-disbalans.html", "text": "Европейската комисия съобщи, че 11 страни членки имат икономически дисбаланси, които трябва да бъдат разрешени, информира \"Ройтерс\".В Хърватия, Кипър и Италия са установени прекомерни икономически дисбаланси.Предупрежденията на ЕС са част от редовния мониторингов процес на европейските икономики.Комисията предупреждава, че докато европейската икономика отчита ръст, някои държави са изложени на риск, ако не проведат структурни реформи.В България, Франция, Германия, Ирландия, Нидерландия, Португалия, Испания и Швеция са налице икономически дисбаланси. За България, Франция и Португалия ситуацията вече не е така напрегната в сравнение с прекомерните дисбаланси, отчетени миналата година.В Словения вече не се наблюдават икономически дисбаланси.За България и Португалия ЕК подчертава, че все още са необходими допълнителни усилия, за да се осигури устойчива корекция на дисбалансите.В доклада за Европейския семестър за координация на икономическите, фискалните и социалните политики се отбелязва, че България вече няма прекомерни макроикономически дисбаланси, каквито се наблюдаваха в периода 2015-2017 г.България постига известен напредък в изпълнението на специфичните препоръки, отправени през 2017 г.Страната продължава да има дисбаланси, свързани най-вече с финансовия сектор и корпоративната задлъжнялост. Стабилността на финансовия сектор продължава да се подобрява въпреки оставащите слабости. Икономическият растеж остава силен, а пазарът на труда се възстановява.Благоприятната икономическа ситуация в България би могла да спомогне за изпълнението на мерките по преодоляване на дисбалансите. Силният икономически растеж и солидната фискална позиция представляват възможност за структурни реформи, които да ускорят сближаването с останалата част от Европейския съюз и да намалят трайно високите нива на бедност и неравенство, пише още в анализа.Комисията отбелязва, че са необходими по-нататъшни действия за справяне с някои уязвимости във финансовия сектор, за намаляване на размера на дълга на частния сектор, продължаване на реформата за усъвършенстване на рамката по несъстоятелността, както и за преодоляване на някои структурни предизвикателства на пазара на труда, в системата за социална защита и в тези на образованието и здравеопазването.В отговор на идентифицираните от ЕК рискове България ще предприеме необходимите действия и мерки на политиката, които ще бъдат представени в актуализацията на Националната програма за реформи за 2018 г. и в Конвергентната програма (2018-2021 г.), съобщават от своя страна от финансовото ни министерство.", "date": "2018.03.07", "title": "България сред 11 страни членки в ЕС с икономически дисбаланс"}
{"url": "https://news.bg/politics/boyko-borisov-krazhbata-e-krazhba-ne-e-otnemane.html", "text": "Премиерът Бойко Борисов нареди на вътрешния министър Валентин Радев и на правосъдния Цецка Цачева да прецизират текстовете за неизбежна отбрана. Това стана по време на днешното правителствено заседание.\"Не минавайте в крайности, защото утре може някой да застреля деца, които берат череши в двора му, не че е правилно, друг може да покани някого на кафе, да го застреля и да каже \"нападна ме\", заяви Борисов.Искането си премиера отправя във връзка с актуалната тема, възникнала покрай  застреля крадец-рецидивист. Още в деня на ареста на доктора приятели и съграждани организираха протести. Темата бе подета и от ВМРО, които поискаха незабавни законодателни промени. Премиерът Борисов е разбрал, че хората искат справедливост и решения. \"Да чуят и да са сигурни, че като си легнат, ако някой им влезе, може да се защитят.\"Премиерът Борисов коментира и някои пропуски в законодателството, от които не веднъж вече се е оплаквал, че не помагат на службите. Той запита вътрешния министър Валентин Радев защо в промените на Закона за противозаконното отнемане на автомобили не се описва кражба, а е отнемане и \"когато го хванеш вътре в автомобила той казва \"валеше дъжд и ми беше студено и аз влязох вътре\", цитира премиерът пример, даван и в съдебната практика.\"Сега майсторите крадци на коли не крадат, той влиза с лаптопа, сяда, запалва колата и слиза. Слиза си големият крадец с лаптопа под мишница, качва си се на другата кола и си отива. Тогава се включва съучастник на ниско ниво, взима колата и почва да я придвижва. Ние хващаме на практика ниското ниво, което е само шофьора. Този текст \"отнемане\" знаеш ли колко предимства дава на крадците пред гражданите\", запита реторично Борисов.Пред министрите си Борисов настоя терминът \"неизбежна отбрана\" да бъде ясно формулиран. Да има конкретни условия - при взлом, нощно време, затворен обсег... \"Но ви моля, бъдете разумни, а не емоционални и не под натиска на това, което се случи в Пловдив. В спокойна обстановка с неправителствени организации, с юристи, с адвокатурата, с всички, които имат отношение - прокуратурата, със съдиите\", призова Борисов.Той повтори авторите на поправките да не се поддават на крайности. \"В някои Щати всеки носи оръжие, но ако върнете в последната една година колко случаи на масови убийства на деца, на случайни хора се получават и какви протести там в обратната посока, виждате, че действително нещата никак не са прости за урегулиране\", каза Борисов.Премиерът помоли и своите коалиционни партньори от \"Патриотичен фронт\" да обсъдят в спокойна обстановка предложенията си, за да не се създаде някакъв допълнителен проблем.Военният министър и съпредседател на \"Обединени патриоти\" Красимир Каракачанов обясни, че има примерен текст на промени. \"Те са не само по този член за неизбежната отбрана за разширяване на обхвата, но и по други текстове. Мисля, че днес ще го раздадат в парламента на колегите да го видят от парламентарните групи. Даже ще го изпратя сега тук на госпожа Цачева и на господин Радев\", каза Каракачанов.Според промените на ОП, се позволява използването на оръжие за самоотбрана, но то трябва да е законно притежавано.Правосъдният министър Цачева наблегна на изискването подобни промени да се правят внимателно и като се съобразят с всички решения на Конституционен съд и какво е вървяло през годината по тези състави.В отговор премиерът Борисов заяви: \"Вижте, съществува проблем. Вижда се в изказванията на всички хора, които първоначално, преди да знаят всичката истина, която вчера изнесоха прокуратурата. Няма българин, който да не подкрепи решение, в което, ако някой ти влезе в дома, когато семейството ти е там, да те обира, особено пък, ако е и въоръжен\".Според премиера подобни посегателства дълбоко накърняват (човешкото достойнство и сигурност - б.р.). \"И ние само да философстваме - не съм съгласен. Аз не искам повече дебата да се отлага. Но искам да се направи максимално разумно, а не под влиянието на конкретния случай\", категоричен е Борисов.Премиерът призова в спокойна обстановка да се обмислят промените. \"Народът го очаква това. Нямаше изказване да кажат \"онези в парламента или онези министрите там или държавата\", нямаше изказване, да не кажат, че държавата е виновна\", каза Борисов. ", "date": "2018.03.07", "title": "Бойко Борисов: Кражбата е кражба, не е отнемане"}
{"url": "https://news.bg/politics/siderov-ohranyava-imeto-na-ruskiya-patriarh-ot-ezika-na-valeri-simeonov.html", "text": "Парламентарната група на Обединени патриоти, представлявана от лидера на \"Атака\" Волен Сидеров настоява вицепремиерът Валери Симеонов да поднесе извинение на руския патриарх за нанесените обиди.Депутатите от ОП явно са впечатлени от коментара, който Валери Симеонов прави на визитата на патриарх Кирил у нас, както и на последните му думи преди да отлети от софийското летище. ПГ на ОП се разграничава от \"грубите и недопустими нападки\" на вицепремиера срещу главата на най-голямата православна църква в света.\".\"В изявление от името на ПГ на ОП изрично се посочва, че Валери Симеонов е вицепремиер от квотата на Коалиция Обединени патриоти в българското правителство.Валери Симеонов настоява да се каже на хората какъв е патриарх Кирил: \"Той не е слязъл от небесата, не е слязъл от рая и не е пратеник на Господ Бог и на Иисус Христос. Патриарх Кирил е известен като \"цигарения митрополит\" на Русия\", посочва Валери Симеонов.Симеонов обяснява, че от 1996 г. патриарх Кирил е спечелил $14 млрд. от внос на безакцизни цигари. 14 млрд. долара тоя хитрец е внесъл безакцизни цигари и 4 млрд. вино за нуждите на църквата - пак безакцизно. \"Той има частен самолет, вила в Швейцария, на тоя часовникът му е 30 хил. и тоя да има наглостта да раздава правосъдие пред българския президент\", възмути се Симеонов като искаше да гледа директно в камерата.\"Я си представете, примерно, нашият Неофит (българския патриарх) да отиде в Русия, да застане срещу Путин, да започне да му дърпа пояса и да каже: \"Ало, ти от къде падна, бе? Ти не знаеш ли Кирил и Методий какви са? Какво ще стане с него\", запита Симеонов.\"Византийци ли са Кирил и Методий, както неграмотно твърдеше Путин, че това едва ли не била византийска азбука И то с много по-голямо основание може да го направи\", запита Симеонов.Във второ изявление, разпространено и до медиите, Волен Сидеров заявява, че ще бъде безкомпромисен, ако Валери Симеонов не се извини на патриарх Кирил и сравнява нападките спрямо патриарха с ислямистки и джихадиски акт.Сидеров посочва, че изявлението на Валери Симеонов не е било съгласувано с него и с третия съпредседател в коалицията Красимир Каракачанов.\"В това изявление Симеонов си позволи да нарече главата на най-голямата православна църква в света \"лъжец\" и \"измамник\". Аз не мога да не реагирам на това, тъй като съм вярващ човек и богослов. Мисля, че съм единственият дипломиран богослов в това НС. И тук искам да уточня - православната църква не е държавна принадлежност на една или друга държава. \"Нашата църква е богочовешки организъм, чийто глава е спасителят Исус Христос, а ние всички вярвящи християни сме тялото на църквата. Да нападнеш патриарха на една православна църква за мен е равностойно на ислямистки и джихадиски акт. Категоричен съм, че Валери Симеонов трябва да се извини на руския патриарх, че го нарече \"лъжец\" и \"измамник\".По думите му това са преки обиди, които най-големият враг на християнството не си е позволявал да изрече.\"Ако Симеонов не се извини, той ще потвърди себе си като враг на православието, т.е. на Бога. Тогава аз не мога да правя компромиси. Аз съм правил компромиси, когато съм бил обиждан в личен план. Имаше момент, в който и избирателите на \"Атака\" бяха обиждани като такива. В името на единството и държавността с огромна отстъпка от моя страна съм подминал тези моменти. Но обида към вярата и православната църква не мога да подмина. Тук ще бъда безкомпромисен\", коментира Сидеров.", "date": "2018.03.07", "title": "Сидеров охранява името на руския патриарх от езика на Валери Симеонов"}
{"url": "https://news.bg/regions/granata-vdigna-na-krak-politsiyata-v-plovdiv.html", "text": "Служители по чистотата в Пловдив откриха граната.Взривното устройство е намерено рано тази сутрин от работници от сметоизвозването на булевард \"Копривщиа\", в района на църквата \"Св. Николай Мирликийски Чудотворец\", предаде bTV.Сигналът за намерената граната е получен в 5.30 часа сутринта.Гранатата е отнесена от военни от София, след като полицията в Пловдив чакаше столичните експерти да пристигнат и да обезвредят боеприпаса, ако това е необходимо. Районът около мястото вече е свободен за преминаване, предаде БНР.На този етап няма яснота за вида на намерения боеприпас. Към момента няма информация и за това как гранатата е попаднала на улицата.", "date": "2018.03.07", "title": "Граната вдигна на крак полицията в Пловдив"}
{"url": "https://news.bg/world/tramp-mi-napravi-dobro-vpechatlenie-no-sam-razocharovan-ot-sistemata-v-sasht-obyavi-putin.html", "text": "Президентът на Русия Владимир Путин заяви, че американският държавен глава Доналд Тръмп му е направил \"добро впечатление\", но е \"разочарован\" от системата в САЩ, както и от държавните отношения между Москва и Вашингтон, информират руски медии.\"\", каза Путин и нарече системата \"непредсказуема\".В документалния филм \"Световният ред 2018\" руският президент също обвини САЩ в \"безразборно\" налагане на санкции на компании и физически лица от Иран и КНДР, подчертавайки, че \"черните списъци\" са \"проява на некомпетентност\".", "date": "2018.03.07", "title": "Тръмп ми направи добро впечатление, но съм разочарован от системата в САЩ, обяви Путин"}
{"url": "https://news.bg/crime/zadarzhaha-16-godishna-ubila-bebeto-si.html", "text": "Момиче на 16-години е задържано в Стара Загора за убийството на новороденото си бебе, съобщи БНР. Тя е заподозряна, че е задушила детето. Тялото на бебето беше намерено в неработещ хладилник. Детето е родено преждевременно в 8-мия месец.Разследването по случая продължава.Момичето е получило усложнения след раждането и в момента е в болница под полицейска охрана. Тя е живяла в казанлъшкото село Ракитница заедно с приятеля и родителите си. По информация на Нова телевизия пък момичето е родило в къщата си в село Средногорово и е задушило бебето.", "date": "2018.03.07", "title": "Задържаха 16-годишна, убила бебето си"}
{"url": "https://news.bg/world/berluskoni-podkrepi-salvini-za-premier-na-italiya.html", "text": "Силвио Берлускони ще подкрепи лидера на италианския евроскептичен партньор Лигата при опитите си да формира правителство, информира \"Ройтерс\".Бившият премиер на Италия даде интервю за вестник \"Кориере дела Сера\".Вчера лидерът на Лигата Матео Салвини обяви, че той е единственият възможен кандидат за премиер на дясноцентристите, след като изборите в неделя показаха, че партията е най-силно представилата се от консервативния блок.Четирите партии в дясноцентристката коалиция постигнаха съгласие по време на предизборната кампания, че лидерът на партията със спечелени най-много гласове ще води правителството.Изборите донесоха лична загуба на Берлускони, тъй като Лигата изпревари \"Форца Италия\" със 17% срещу 14 на сто.Берлускони заяви пред изданието, че напълно ще спазят споразуменията и лоялно ще подкрепят опитите на Салвини да формира кабинет.\"\", каза още той.Изборите донесоха \"висящ\" парламент и разговорите за формиране на правителство могат да продължат седмици и дори месеци. Лигата и Движение 5 звезди обявиха, че президентът трябва да им даде мандат.", "date": "2018.03.07", "title": "Берлускони подкрепи Салвини за премиер на Италия"}
{"url": "https://news.bg/crime/kola-izgorya-do-osnovi-v-blagoevgrad.html", "text": "Лек автомобил с марка BMW изгоря до основи в Благоевград, предаде БГНЕС.Колата е запалена тази сутрин. Сигнал аз пожара е подаден на телефон 112 в 7.35 часа сутринта.Колата се намирала около хале, намиращо се на улица \"\"Покровнишко шосе\". Към мястото са изпратени екипи на пожарната, които изгасили огъня. Колата обаче е изгоряла напълно.Това е  за запален автомобил в областния град.", "date": "2018.03.07", "title": "Кола изгоря до основи в Благоевград"}
{"url": "https://news.bg/politics/ot-general-toshevo-blagodaryat-za-podkrepata-da-spre-dobiva-na-gaz-tam.html", "text": "Кметове и представители на неправителствения сектор от Генерал Тошево благодариха на премиера Бойко Борисов за спирането добива на газ.  Валентин Димитров, кмет на община Генерал Тошево заяви, че е изразил благодарността на жителите на общината към премиера и министрите на земеделието Румен Порожанов, на енергетиката Теменужка Петкова и на околната среда и водите Нено Димов. Министрите ни подкрепиха и имаха положително отношение към решаване на казуса ни в Община Генерал Тошево, каза Димитров. Той припомни, че през август 2017 г. фирма \"Русгеоком\" е внесла доклад за ОВОС за инвестиционно намерение за добива на газ в Община Генерал Тошево. По думите му са естествени страховете на жителите на Община Генерал Тошево - опасностите от отравяне на водата и замърсяване на почвата, както и лишаване на населението от основния им поминък - земеделието.\"Затова и произведохме референдум на 17 декември 2017 г., с който жителите на Генерал Тошево бяха твърдо против добива на природен газ на територията. Последва среща с премиера на 3-ти януари 2018 г., на която го запознахме с резултатите. \"Още веднъж благодарност за бързото решение на казуса, тъй като на 25 януари експертния съвет към РИОСВ Варна отхвърли инвестиционното намерение на Русгеоком. В момента цари едно спокойствие в общината и успехът е за всички\", каза Димитров.Коста Костов, председател на Асоциацията на българските зърнопроизводители в Генерал Тошево също изрази благодарност към управляващите в подкрепата им да отпадне инвестиционното намерение на Русгеоком.Костадин Костадинов, Национална асоциация на зърнопроизводителите се включи в благодарностите за адекватно взетото решение за добива на газ в Добруджа.", "date": "2018.03.07", "title": "От Генерал Тошево благодарят за подкрепата да спре добива на газ там"}
{"url": "https://news.bg/crime/otkriha-2-000-kutii-tsigari-vav-vidinski-avtomobil.html", "text": "Криминалистите от Областната дирекция на МВР във Видин задържаха 40 000 къса нелегални цигари без бандерол, равняващи се на 2 000 кутии цигари.В условията на неотложност униформените предприели претърсване в лек автомобил \"Ауди\", паркиран в близост до жилищен блок на улица \"Цар Иван Асен ІІ\" в областния град.В хода на акцията криминалистите откриват в багажника на колата четири мастербокса контрабандни тютюневи изделия.Нелегалната стока била иззета. 44-годишният собственик на автомобила е задържан за срок до 24 часа.Образувано е досъдебно производство. Работата по документирането на случая продължава под ръководството на прокуратурата.", "date": "2018.03.07", "title": "Откриха 2 000 кутии цигари във видински автомобил"}
{"url": "https://news.bg/int-politics/iran-uvelichil-tri-pati-proizvodstvoto-si-na-raketi.html", "text": "Иран е увеличил три пъти производството си на ракети. Това обяви висш командир от Иранската революционна гвардия, цитиран от агенция \"Фарс\".Командирът не разяснил през кой период от време е било увеличено производството.\"В миналото трябваше да правим множество обяснения пред различни органи за нашите действия, но това вече не е така\", изтъкна бригаден генерал Амир Али Хаджизадех, който е началник на военновъздушните сили на гвардията.\"Нашето производство се увеличи три пъти в сравнение с миналото\", посочи той, имайки предвид ракетите.Правителството, парламентът и други ирански държавни органи се договориха за необходимостта от произвеждането на ракети земя-земя, уточни генералът.Външният министър на Франция посети Иран в понеделник на деликатна мисия, за да потвърди подкрепата на Европа за ядрената сделка, която отвори иранската икономика, като в същото време повторил опасенията на САЩ относно неговата ракетна програма и ролята му в конфликтите в региона.Посещението на френския първи дипломат Жан-Ив льо Дриан отразява усилията на Франция за запазване на споразумението с Иран, сключено през 2015 г. с шестте световни сили.Американският президент Доналд Тръмп заплаши САЩ да се изтеглят от споразумението, ако трите европейски сили, които са си сложили подписа под него, не му помогнат да бъде \"поправено\", като принудят Иран да ограничи влиянието си в Близкия изток и да прекрати ракетната си програма.Висши ирански официални лица са казали на Льо Дриан, че програмата на Иран за балистични ракети не може да бъде преговаряна.", "date": "2018.03.07", "title": "Иран увеличил три пъти производството си на ракети"}
{"url": "https://news.bg/world/za-parvi-pat-ot-desetiletiya-kuba-izbira-prezident-izvan-familiyata-kastro.html", "text": "За първи път от десетилетия Куба ще избере президент извън фамилията Кастро, съобщава ДПА.На 11 март (неделя) в островната държава ще се проведат парламентарни и местни избори. Президентът Раул Кастро няма да търси нов мандат. Новият държавен глава ще бъде избран от законодателния орган.По време на еднопартийните избори агитацията и предизборните мероприятия са забранени, въпреки това се очаква висока избирателна активност - над 95%. Кандидатите са от Комунистическата партия или \"нечленуващи\" в професионални организации.Единственият признак, че Куба провежда избори са снимките и биографиите на кандидатите, които са изложени на обществени места. Самите кандидати тихомълком посещават районите и работните места, за да се срещнат с хората.Повече от 8 милиона кубинци са призовани да изберат 605 депутати и 1 265 делегати в 15 провинциални парламента.Интересът към изборите е по-голям от обичайното, тъй като новият състав на парламента ще се събере на 19 април, за да избере наследник на 86-годишния Раул Кастро.Новият държавен глава се очаква да бъде първият, който е извън семейство Кастро, които управляват страната от революцията през 1959 г. След Фидел управлението пое Раул Кастро през 2008 г. 8 г. по-късно Фидел почина на 90-годишна възраст.Раул Кастро обяви миналата година, че няма да се кандидатира за трети мандат. Наследникът му се очаква да бъде 57-годишният вицепрезидент Мигел Диас-Канел - инженер, който преди е служил като министър на образованието.", "date": "2018.03.07", "title": "За първи път от десетилетия Куба избира президент извън фамилията Кастро"}
{"url": "https://news.bg/regions/ihtiman-e-bez-tok-sled-povreda-v-podstantsiya.html", "text": "Повреда в подстанция Ихтиман остави без електрозахранване Ихтиман и селищата в община Ихтиман, съобщиха от енергоразпределителното дружество, което обслужва Северозападна България.Подстанцията не е собственост на ЧЕЗ Разпределение и не се експлоатира от дружеството. Аварията възникна в 10:20 часа тази сутрин. От \"ЧЕЗ Разпределение\" са получили уверение, че се работи за отстраняване на повредата.", "date": "2018.03.07", "title": "Ихтиман е без ток след повреда в подстанция"}
{"url": "https://news.bg/crime/razbiha-modernata-narkooranzheriya-na-27-godishen.html", "text": "Криминалистите в Ямбол разбиха модерна наркооранжерия за отглеждане на канабис.В хода на операцията по противодействие на наркопроизводството на 5 март, понеделник, униформените започнали разследване. Вследствие на това те предприели оперативни действия в жилище на улица \"Полк. Н. Бакланов\", ползвано от 27-годишен местен жител.При обиска на жилището криминалистите открили помещение с модерно съоръжение за отглеждане на канабис. Наркотикът се отглеждал в контролирана среда, с изградени отоплителна, влагоподдържаща и вентилационна системи, както и сушилня с вентилационна система за изсушаване на вече готовата продукция.Намерени и иззети са суха тревиста маса и различни торове и препарати за отглеждане на растенията.Мъжът е задържан за срок до 24 часа. След доклад по събраните материали, Районната прокуратура в Ямбол привлича 27-годишния като обвиняем. Действията по разследването продължават под наблюдението на прокуратурата в рамките на образуваното досъдебно производство.", "date": "2018.03.07", "title": "Разбиха модерната наркооранжерия на 27-годишен"}
{"url": "https://news.bg/bulgaria/protestirashti-podadoha-za-podpis-ostavkata-na-borisov.html", "text": "250-300 души се събраха пред Министерски съвет да протестират против сделката с ЧЕЗ.Протестът беше организиран предимно в социалните мрежи и подет от ПП \"Възраждане\" и движението \"Българска пролет\" на Велизар Енчев. Вчера от БСП обявиха, че ще подкрепят протеста на гражданите. Пред Министерски съвет днес дойдоха Корнелия Нинова, Ерменко Тасков и Елена Йончева.С викове оставка, свирки и значителен шум, протестиращите затвориха за кратко и движението по булевардите \"Княз Ал. Дондуков\" и \"Цар Освободител\" и опънаха трансперант \"Глас срещу ГЕРБ = на глас за България\".Част от гражданите носят и напечатани плакати срещу сделката на \"Инерком България\" и собственикът й Гинка. Друг плакат, който се вижда е \"Корупцията на ГЕРБ разграбва държавата\".Костадин Костадинов, лидер на \"Възраждане\" и други представители внесоха в Министерски съвет оставката на премиера Бойко Борисов. Както те обявиха - тя е готова за подписване и има и мотиви.Корнелия Нинова поздрави за смелостта протестиращите, които са застанали с лицата си срещу властта и са поискали оставка. Тя благодари и на хората от Видин и Северозапада, Варна и Бургас, Пловдив и Благоевград и др.\"Г-н Борисов, народът излезе на улицата и всеки ден си казва думата, а тя е оставка\", обърна се лидерът на БСП.\"Проблемът не е в корупцията, а в грабежа. През последните девет години групировката ГЕРБ събираше милиарди от строителство на некачествени пътища, милиарди от нашето здравеопазване. Измислиха даже специална схема, наречена саниране, с която да грабят\", заяви в реч пред протестиращите Елена Йончева. Тя не пропусна да напомни и за .\"Групировката ГЕРБ изкупува стратегически за нас и нашата национална сигурност обекти\", скочи Йончева и заяви, че ако днес е електроразпределието, утре ще бъде нещо друго. По думите й така ГЕРБ превръщат \"всеки един от нас в заложник\", а заложници ще бъдат бъдещите поколения.", "date": "2018.03.07", "title": "Протестиращи подадоха за подпис оставката на Борисов"}
{"url": "https://news.bg/economics/3-5-rast-za-poslednite-tri-mesetsa-na-2017-g-spryamo-2016-g.html", "text": "През четвъртото тримесечие на 2017 г. БВП възлиза на 27 427 млн. лв. по текущи цени. Преизчислен в евро, БВП е съответно 14 023 млн. евро, като на човек от населението се падат 1 982 евро. Сезонно изгладените данни показват растеж от 3.5% на БВП през четвъртото тримесечие на 2017 г. в сравнение със съответното тримесечие на предходната година и 0.7% спрямо третото тримесечие на 2017 година.През 2017 г. БВП възлиза на 98 631 млн. лв. по текущи цени. Преизчислен в евро, БВП е съответно 50 429 млн. евро, като на човек се падат 7 099 евро. БВП за 2017 г. по предварителни данни нараства в реално изражение с 3.6% спрямо 2016 година.По предварителни данни произведеният брутен вътрешен продукт през четвъртото тримесечие на 2017 г. възлиза на 27 427 млн. лв. по текущи цени. На човек от населението се падат 3 876 лв. от стойностния обем на показателя. При среден за тримесечието валутен курс от 1.66154 лв. за щатски долар БВП възлиза на 16 507 млн. долара и съответно на 2 333 долара на човек от населението. Преизчислена в евро, стойността на БВП възлиза на 14 023 млн. евро, като на човек от населението се падат 1 982 евро.Създадената от отраслите на националната икономика брутна добавена стойност през четвъртото тримесечие на 2017 г. възлиза на 23 761 млн. лв. по текущи цени.През четвъртото тримесечие на 2017 г. спрямо същото тримесечие на предходната година относителният дял на аграрния сектор в добавената стойност на икономиката намалява с 0.4 процентни пункта до 3.0%. Индустриалният сектор увеличава относителния си дял в добавената стойност на икономиката с 2.1 процентен пункт до 26.3%. Относителният дял на добавената стойност, реализирана от дейностите в сферата на услугите, намалява до 70.7% при 72.4% през съответния период на предходната година.За крайното потребление през четвъртото тримесечие на 2017 г. се изразходват 82.3% от произведения БВП. Инвестициите (бруто образуване в основен капитал) формират 20.3% от произведения БВП. Външнотърговското салдо от стоки и услуги е отрицателно. БВП на един зает се е увеличила с 0.7% през четвъртото тримесечие на 2017 г. спрямо същият период на 2016 г. Това сочат предварителни данни на Националния статистически институт.Общо 3 366.9 хил. е броят на заетите лица в икономиката, а общият брой отработени часове е 1 415.2 милиона. Структурата на заетостта по икономически сектори през четвъртото тримесечие на 2017 г. спрямо съответното тримесечие на 2016 г. показва увеличение на относителния дял на аграрния сектор.На заето лице се падат 8 146.1 лв. от текущия обем на БВП, като всеки зает създава средно 19.4 лв. БВП за един отработен час.Брутната добавена стойност средно на един зает през четвъртото тримесечие на 2017 г. запазва равнището си от съответното тримесечие на предходната година, докато БДС за един отработен човекочас се увеличава реално с 0.1% за същия период.По предварителни данни за четвъртото тримесечие на 2017 г. равнището на производителността на труда в индустриалния сектор е 7 210.3 лв. брутна добавена стойност (БДС) средно на един зает и 17.0 лв. за един отработен човекочас.В сектора на услугите всеки зает произвежда средно 7 761.0 лв. БДС, като за един отработен човекочас се създават средно 18.0 лв. от текущия обем на показателя. Най-ниска е производителността на труда в аграрния сектор - 1 267.2 лв. БДС на един зает и 3.4 лв. за един отработен човекочас.", "date": "2018.03.07", "title": "3.5% ръст за последните три месеца на 2017 г. спрямо 2016 г."}
{"url": "https://news.bg/crime/irakchanki-se-opitaha-da-vlyazat-v-balgariya-s-falshivi-holandski-pasporti.html", "text": "Граничните полицаи на ГКПП \"Капитан Андреево\" задържаха четирима граждани на Ирак, които се опитаха да влязат в територията на България, използвайки фалшиви холандски паспорти.Нелегални мигранти са задържани вчера. Те пристигнали за влизане в страната в лека кола с 53-годишен водач, който е холандски гражданин от турски произход. С него пътували две жени и две непълнолетни момичета - на 7 и 17-годишна възраст.При проверката на документите пътниците представили холандски паспорти. Граничният полицай обаче се усъмнил в достоверността на документите, защото снимките на паспортите били съмнителни.Колата е отклонена за контрол на втора линия, където е установено, че паспортите са истински, но не принадлежат на жените. Извършена е щателна митническа проверка на автомобила, при която в багажа са открити иракските паспорти на пътничките.Шофьорът признал, че преотстъпените документи са на неговото семейство. Той и пълнолетните иракчанки са задържани, а непълнолетните са настанени в специализирано помещение.По случая е образувано е досъдебно производство.", "date": "2018.03.07", "title": "Иракчанки се опитаха да влязат в България с фалшиви холандски паспорти"}
{"url": "https://news.bg/world/nikoy-nyama-da-specheli-ot-targovska-voyna-predupredi-mvf.html", "text": "Управляващият директор на Международния валутен фонд Кристин Лагард заяви, че никой няма да спечели от една търговска война и че макроикономическото въздействие от митата на САЩ за вноса на стомана и алуминий би било доста сериозно, ако другите страни реагират със свои собствени митнически тарифи.\"Макроикономическото въздействие ще бъде сериозно не само ако Съединените щати предприемат обещаните от Доналд Тръмп действия, но и ако други държави отговорят с аналогични мерки, особено най-силно засегнатите като Канада, Европа и в частност Германия\", посочи Кристин Лагард за френското радио RTL, цитирана от Reuters, предаде Money.bg.Във вторник президентът Доналд Тръмп отново потвърди плановете си да наложи високи митнически тарифи за вноса на стомана и алуминий, предупреждавайки Европейския съюз, че ще понесе удар от нов \"голям данък\", тъй като не се отнася добре със Съединените щати по отношение на двустранната търговия.В така наречената \"търговска война\", водена с взаимно увеличаване на импортните тарифи, няма да спечели никой, като ще има губещи и от двете страни, отбелязва Лагард и добави, че се надява Доналд Тръмп да не изпълни заплахата си за налагане на мита за вноса на стомана и на алуминий.Шефът на МВФ препоръча разговори и споразумения между различните спорещи страни.Все пак Кристин Лагард отбеляза, че Тръмп има известни причини да обмисля търговски санкции, тъй като някои страни не зачитат правилата.\"\", посочва шефът на МВФ.", "date": "2018.03.07", "title": "Никой няма да спечели от търговска война, предупреди МВФ"}
{"url": "https://news.bg/disasters/ruski-boen-helikopter-se-razbi-v-checheniya-ima-zhertvi.html", "text": "Боен хеликоптер Ми-8 се е разбил на територията на Република Чечения в Русия, като най-малко петима души от руските сили за сигурност са загинали, съобщават руските медии.\"Според предварителните данни, разбил се е хеликоптер на специалните части, като са загинали най-малко петима души от общо девет, намирали се на борда\", уточни източник от силовите структури на Чечения.По-източник от службите за спешно реагиране уточни, че петима души са загинали, а двама са оцелели. Друг източник от правоохранителните органи е допълнил, че хеликоптерът принадлежи на граничната охрана. По предварителни информации в района на падането на хеликоптера времето е било лошо.  Уточнява се, че екипът за спешно реагиране все още не е достигнал до мястото на катастрофата.Руските власти все още не са коментирали инцидента.Медицински източник от Министерството на извънредните ситуации на Русия допълни, че два медицински екипа са се отправили към мястото на катастрофата.", "date": "2018.03.07", "title": "Руски боен хеликоптер се разби в Чечения, има жертви"}
{"url": "https://news.bg/int-politics/pornoaktrisa-sadi-tramp-za-sdelkata-da-si-malchi-za-vrazkata-im.html", "text": "Порноактриса, замесена в твърдения за връзка с американския президент Доналд Тръмп, е завела съдебно дело срещу него, в което се настоява, че договорът за неразкриване на информация, който тя е подписала с него, е невалиден, съобщават американските медии.Сторми Дениълс (истинското ѝ име е Стефани Клифърд, б. р.) твърди, че споразумението, изготвено преди президентските избори през 2016 г., е \"невалидно\", защото Тръмп не го е подписал.Личният адвокат на Тръмп Майкъл Коен потвърди през миналия месец, че лично той е платил на Сторми Дениълс 130 хил. долара, за да си мълчи за връзката.В заведеното дело от порноактрисата се твърди, че Коен се е опитал да я принуди да си мълчи.В интервю през 2011 г. Сторми Дениълс разкри, че е имала сексуална връзка с Тръмп през 2006 г., скоро след като съпругата му Мелания роди сина им Барън.Тази информация изплува отново в публичността през януари, след като \"Уолстрийт джърнъл\" съобщи, че ѝ е било платено да подпише тайно споразумение в разгара на предизборната кампания през 2016 г. по темата.Коен заяви, че президентът \"категорично отрича\" каквато и да е романтична връзка със звездата от филмите за възрастни.В гражданското дело, заведено в съд в Лос Анджелес, се твърди, че дни преди изборите, Сторми Дениълс и Коен са подписали \"споразумението за запазване на мълчание\", но Тръмп не го е сторил, което означава, че то е \"правно невалидно и няма правни последици\".Въпреки че адвокатът Майкъл Коен потвърди, че е платил на порноактрисата, той не каза за какво е било извършено плащането.Той каза през миналия месец, че нито Тръмп, нито компанията му са били страна по сделката.", "date": "2018.03.07", "title": "Порноактриса съди Тръмп за сделката да си мълчи за връзката им"}
{"url": "https://news.bg/int-politics/sasht-hvarli-vinata-za-ubiystvoto-na-polubrata-na-kim-varhu-rezhima-v-severna-koreya.html", "text": "Полубратът на севернокорейския вожд Ким Чен-ун е бил убит посредством химическа атака в Малайзия по разпореждане на правителството на Северна Корея. До това заключение е стигнало правителството на САЩ, съобщават световните осведомителни агенции.Ким Чен-нам почина след странна среща на летището в Куала Лумпур през 2017 г., когато две жени хвърлиха в лицето му невротоксичния газ VX.Жените, които твърдят, че са смятали, че са правили шега за телевизионно шоу, са съдени за убийството.В тази връзка САЩ обявиха, че ще наложат в отговор нови икономически санкции срещу Северна Корея, тъй като газът VX е категоризиран като оръжие за масово поразяване.\"Тази публична проява на презрение към универсалните норми срещу употребата на химически оръжия е ново доказателство за безразсъдството на КНДР и подчертава, че не можем да си позволим да толерираме севернокорейска програма за оръжия за масово поразяване от какъвто и да било вид\", изтъкна говорителката на Държавния департамент на САЩ Хедър Науърт.САЩ от самото начало обвиняват Северна Корея, че стои зад атаката срещу Ким Чен-нам. Северна Корея отрича каквото и да е участие.Американското законодателство изисква, когато една държава или държавен ръководител наруши американската забрана за употреба на химически или биологични оръжия, да бъде прекратен вносът на стоки от тази страна.Тъй като на Северна Корея вече са наложени строги санкции от САЩ и ООН, сегашното решение на Вашингтон едва ли ще окаже съществена разлика.", "date": "2018.03.07", "title": "САЩ хвърли вината за убийството на полубрата на Ким върху режима в Северна Корея"}
{"url": "https://news.bg/politics/pravitelstvoto-tryabva-da-kontrolira-a-ne-da-upravlyava-chez-nastoya-simeonov.html", "text": "Правителството не трябва да участва директно в управлението при сделката с ЧЕЗ, а да участва в контрола на дружеството. За това настоя вицепремиерът Валери Симеонов в сутрешния блок на БНТ.Той увери, че никой член от правителството не е участвал в сделката с ЧЕЗ, а Теменужка Петкова не трябва да подава оставка, защото нямало политическа и морална причина. \"Теменужка Петкова няма никакво морално и политическо право да мърда от стола си. Ще стои там докато хората разберат, че тя няма никакъв пръст в тази сделка (за ЧЕЗ), защото тя е лоялен министър. Нейното решение е било плод на емоции\", коментира Симеонов.\"Тя ще остане. Аз настоявам и я моля да остане. Това са лични решения, знаете, че един човек, ако не желае да свърши работа, никой не може да го спре. Нека остане и да се разбере, че няма нищо мръсно в тази сделка. Хората да разберат, че правителството е последователно, единно. Ако е решила (да напуска), моментът не е сега\", допълни вицепремиерът.Според него тази сделка не била стратегическа, но засяга много потребители, а интересите на потребителите трябвало да бъдат защитени.Трябва ни контрол и сигурност, че няма да влязат \"мръсни\" капитали, на нас ни трябва сигурност, че това няма да бъде хвърлено на борсата и фалирано, след като за кратко се източат пари чрез завишаване на цени. Такъв контрол може да се случи с тези 34% участие на държавата в сделката, коментира вицепремиерът.\"Решението е добро, приветствам премиера за предложението да се придобият 34% дял от ЧЕЗ, текат разговорите в момента. Редно е да опитаме да закупим и от другите две дружества на много ниска цена, за да покажем поне, че държавата защитава националния интерес. Ще се опита държавата да закупи от другите две ЕРП-та малки дялове, а защо не и от други частни дружества. Което ще гарантира националния интерес\", посочи още Валери Симеонов.По думите му, ЧЕЗ били проучили купувача, който в лицето на Гинка Върбакова бил работил с голям чешки бизнесмен 10 години. Затова нямало какво да се притеснява обществото, добави той. Дружеството е обезпечило тези кредити, каза още той.ЧЕЗ няма да продаде на когото и да е, а на фирма, която ще продължи успешно бизнеса, поне в следващите няколко години. За бизнеса е важно, защото ако се срине, това, което си продал, петното не е върху този, който е купил, а този който е продал, коментира още вицепремиерът Симеонов.", "date": "2018.03.07", "title": "Правителството трябва да контролира, а не да управлява ЧЕЗ, настоя Симеонов"}
{"url": "https://news.bg/world/komunisti-sreshtu-imperializma-zapaliha-znameto-na-sasht-pred-konsulstvoto-v-solun.html", "text": "Стотици поддръжници на Комунистическата партия на Гърция участваха в демонстрация в гръцкия град Солун срещу империализма, съобщават местни медии.Събитието се проведе на площад \"Аристотел\", където генералният секретар на партията Димитрис Куцубас говори пред симпатизантите. Присъстващите развяваха знамето на партията и носиха банери като \"\".Куцубас говори срещу империализма и за развитието на Западните Балкани, както и перспективите на държавите в региона да се присъединят към ЕС и НАТО.По отношение на македонския въпрос Куцубас заяви, че името не е важно, а добросъседските отношения.Иранската PressTV съобщава, че поддръжниците на партията са провели марш до консулството на САЩ, където протестиращи запалиха флага на САЩ.", "date": "2018.03.07", "title": "Комунисти срещу империализма запалиха знамето на САЩ пред консулството в Солун"}
{"url": "https://news.bg/politics/ninova-kabinetat-e-protiv-naroda-otkazvayki-referendum-za-istanbulskata-konventsiya.html", "text": "Управляващите не искат референдум относно Истанбулската конвенция, защото искат да избягат от народната воля. Това заяви лидерът на БСП Корнелия Нинова в пленарната зала при внасянето на предложението на левицата за .\"Приемането на Истанбулската конвенция в МС и внасянето ѝ в НС предизвика бурни реакции в обществото. Смятаме, че е най-добре да се произнесе народът с референдум\", заяви Нинова.Тя раздели текстовете на конвенцията на две части.Първата част - \"безспорната част\", която осъжда насилието над жени и деца. В тази връзка Нинова припомни, че БСП на два пъти са предлагали законопроекти за защита на жените и децата от домашно насилие. \"Ние предложихме на 18 януари промени в НК, които превръщат домашното насилие като престъпление от общ характер. Днес този законопроект още не е видял бял свят. На 12 февруари предложихме да се създадат кризисни центрове в всички области. Уви, и това предложение не се движи в НС\", обясни Нинова. Тя заклейми герберите, че от това могат да се извадят само изводите, че борбата срещу насилието срещу жените и децата не е цел и приоритет на управляващите.Втората част - \"спорната част\". Според Нинова е факт, че редица европейски държави са решили да не приемат текстовете на конвенцията в националните си законодателства. Техните доводи били същите. В тази връзка позицията на социалистите не се е променяла от 2013 година, когато външният министър в кабинета на Пламен Орешарски Кристиян Вигенин информира парламента, че заради тези спорни текстове, конвенцията не трябва да се приема.Нинова категорично се разграничи от твърденията, че позицията на БСП относно конвенцията прави левицата с антиевропейски възгледи. \"Ние поехме риск да влезем в  и ние направихме нашия политически избор. И с риска да застенем в противоречие с политическото ни семейство, ние застанахме на страната на онези 70% от българите, които не искат конвенцията да се ратифицира\", заяви Нинова.Нинова акцентира още, че позицията на БСП е позиция , , ,  и други. \"Вие кого попитахте, уважаеми управляващи? Кого представлявахте, когато приехте конвенцията в МС и я внесохте в НС\", отсече Нинова. Тя отправи критика и към изказване на председателя на Народното събрание Цвета Караянчева, която нарекла противниците на ратифицирането на конвенцията \"тъмни сили\". \"Кого визирахте, г-жо Караянчева? - Патриаршията не е такава, президентската институция не е такава и тези 70% българи не са такива\", ядоса се лидерът на БСП.По думите ѝ следва  да излезе с решение дали конвенцията е съвместима с конституцията ни. Тя вижда 2 възможни варианта: конвенцията е съвместима с конституцията \"и тогава ще я внесете отново\"; съдът решава, че не е съвместима \"и тогава ще промените конституцията.\"БСП никога няма да си промени мнението. Консенсус по тази тема няма да има, категорична е Нинова. За това трябва да се потърси консенсус от българския народ, а това става чрез референдум, завърши Нинова.Председателят на правната комисия в парламента Данаил Кирилов контрира Нинова. По думите му предложенията на БСП са последващ въпрос. Той обаче отказа да ги коментира, преди да се обсъдят в комисията по правни въпроси.Според Кирилов съществува законово противоречие относно референдума - предложението на левицата не отговаря на изискванията за пряко участие на гражданите в управлението на страната. По думите му с това предложение от БСП искат да манипулират обществото. \"Вие не успяхте даже да формулирате и правилно въпроса. Първият не беше прецизиран, а \", категоричен е Кирилов. Според него въпросът е нелогичен и не отговаря на изискванията.Депутатът от ДПС Хамид Хамид репликира предложението. Според него не всеки въпрос подлежи на референдум. \"По принцип подкрепяме това мощно оръжие, но в случая считаме, че няма нужда от референдум\", обясни той. Той попита левицата в колко от държавите, които с или без резерви са ратифицирали конвенцията, се е провеждал референдум по въпроса. \"Референдумът се използва вече като оръжие\", допълни той.Депутатите не приеха предложението на БСП за провеждането на референдум с 121 гласа \"против\". За референдума гласуваха 67 народни представители. ", "date": "2018.03.07", "title": "Нинова: Кабинетът е против народа, отказвайки референдум за Истанбулската конвенция"}
{"url": "https://news.bg/world/zaev-poiska-mezhdunaroden-dogovor-za-spora-s-gartsiya-vmesto-promyana-na-konstitutsiyata.html", "text": "Премиерът на Македония Зоран Заев отново отхвърли исканията на Гърция за промяна на конституцията във връзка с уреждане на спора за името, пише \"Катимерини\".Вместо това Заев предложи изготвяне на международен договор. Според него договорът ще има по-голяма стойност за Гърция.Подготвянето на международен договор би означавало, че това, което бъде съгласувано между Гърция и Македония с посредничество на ООН, ще бъде трайно решение, поясни той.По-рано тази година Заев направи жест на добра воля към Гърция - македонските власти преименуваха международното летище и магистрала. Според гръцкото издание това е адекватна индикация за намерението на държавата да се бори с иредентизма.", "date": "2018.03.07", "title": "Заев поиска международен договор за спора с Гърция вместо промяна на конституцията"}
{"url": "https://news.bg/society/pribarzvashtite-sas-zaklyucheniyata-za-zastrelyaniya-tsiganin-v-plovdiv-trovyat-zhivota-si.html", "text": "Случаят в Пловдив, при който лекар застреля мъж, опитал да обере гаража му, е сблъсък на стереотипи, а не на персонажи. Това коментира криминалният психолог Росен Йорданов в сутрешния блок на Нова телевизия.Според него най-големите стереотипи в нашето общество са, че престъпността е повече, отколкото по времето на социализма, както и щом даден човек е представител на циганското малцинство, той задължително е виновен.\"Този случай трябва да покаже на хората да не прибързват със заключенията, защото така сами могат да отровят живота си\", коментира още Йорданов.Той е категоричен, че депутатите трябва да напишат \"нов, адекватен Наказателен кодекс\", а не да се поправя старият.\"По Конституция частният имот е неприкосновен, там правата на влезлият неправомерно трябва да бъдат ограничени\", каза психологът.Той подчерта, че крадците не са от най-агресивните групи престъпници, тъй като са ориентирани не към личността, а към собствеността. Хората мислят, че крадецът е човек е огромен самоконтрол, но това не е така, допълни психологът.", "date": "2018.03.07", "title": "Прибързващите със заключенията за застреляния циганин в Пловдив тровят живота си"}
{"url": "https://news.bg/politics/kabinetat-odobri-izgrazhdaneto-na-skorosten-pat-sofiya-vidin-i-tunel-pod-petrohan.html", "text": "Правителството прие проекторешението за изграждане на скоростен път до Видин и тунел под Петрохан. Това стана в началото на днешното правителствено заседание.Относно тунела под Петрохан премиерът Борисов обяви, че държавата го подготвя за концесия. Вицепремиерът Валери Симеонов от своя страна настоя: \"Да не се спекулира с това. Тези проекти са заложени в инвестиционната програма на правителството\".От Инициативния комитет благодариха пред медиите на правителството, че има волята за тези два проекта.Борисов заяви: \"Това е наш приоритет. Искаме да го направим, той е за хората, за бизнеса. Над 800 хиляди камиони минават през \"Дунав мост 2\", коментира Борисов.Високоскоростният път трябва да свърже София - Видин - Будапеща, Братислава. Той е част от транспортен коридор 1-4.По повод готвената концесия за тунела под прохода \"Петрохан\" , Борисов заяви: \"На срещата, която направихме с колегите за Петрохан, сме се разбрали - държавата го подготвя за концесия. Тъй като 1.6 млрд. ще отидат за пътя Видин - Ботевград. Тунелът няма финансово-икономическа обосновка към момента и сме се разбрали да го предлагаме на инвеститори, които идват в България. Държавни пари в момента не можем да обещаем, можем да обещаем всички процедури, които към момента вървят, и да кажем: ето ви го, готов е за концесиониране\", коментира Борисов, уточнявайки че става въпрос за публично-частно партньорство.Министър-председателят благодари на всички, които са били на срещата. \"Това е наш приоритет и искаме да си го направим\", каза още той. \"Така че стягайте се, не случайно и при ТОЛ системата имаше яростна съпротива, защото по 1.5 млн. лв. губим на ден, вместо да ги даваме един ден на Видин, един ден на Враца, един ден на Монтана\", коментира Борисов.Министърът на регионалното развитие и благоустройството Николай Нанков заяви, че е огромен финансовият ресурс -1.6 млрд. лв. Той не е планиран в бюджета на МРРБ за 2018 г., но ще бъде осигурен на база на постъпленията от бъдещите приходи на базата на ТОЛ таксите и електронните винетки. Трасето ще бъде разположено извън населените места.", "date": "2018.03.07", "title": "Кабинетът одобри изграждането на скоростен път София-Видин и тунел под Петрохан"}
{"url": "https://news.bg/society/petkova-naredi-proverka-v-toplofikatsiya-pernik.html", "text": "Министерството на енергетиката влиза на проверка в \"Топлофикация - Перник\".Поводът за проверката са зачестилите авари и прекъсване на топлоснабдяването на гражданите на областния град. Проверката е наредена от министъра на енергетиката в оставка Теменужка Петкова.Екип на МЕ ще провери и поддържаните от топлофикационното дружество резерви от горива, както и техните условия за топлоснабдяване.Очаква се заместник-министъра на енергетиката Красимир Първанов да отиде на място в \"Топлофикация - Перник\" по-късно днес.Припомняме, днес в Перник има протест срещу терора на дружеството в града. Според жителите на града през най-студените дни през настоящия зимен сезон потребителите на дружеството системно са оставали без отопление и топла вода.Припомняме, проблемите с топлоподаването в Перник . В началото на настоящата 2018 година възникна . На 19 февруари два пожара последователно избухнаха в пернишката ТЕЦ \"Република\", и топла вода в студовете.В края на месец февруари Комисията за енергийно и водно регулиране  заради сигнали за системни проблеми.", "date": "2018.03.07", "title": "Петкова нареди проверка в \"Топлофикация-Перник\""}
{"url": "https://news.bg/crime/ubiha-mlada-zhena-v-apartament-v-sofiya.html", "text": "23-годишна жена е била убита в апартамент в столичния ж.к. \"Свобода\", съобщиха от МВР.Арестуван с постоянна мярка \"задържане под стража\" е 37-годишен криминално проявен с инициали Б.Д., приятел на жертвата.Убийството е било извършено на 3 март, но информация за него излиза едва днес.Аутопсията все още не е готова.", "date": "2018.03.07", "title": "Убиха млада жена в апартамент в София"}
{"url": "https://news.bg/world/republika-koreya-nyama-namerenie-da-smekchava-sanktsiite-sreshtu-kndr.html", "text": "Президентът на Южна Корея Мун Дже-ин заяви, че санкциите срещу Северна Корея няма да бъдат смекчени само заради среща с Пхенян, информира \"Ройтерс\".Но в същото време китайска медия предупреди, че ядрена КНДР няма да бъде сплашена и разговорите са единственото решение.Вчера стана ясно, че Северна Корея е готова да се откаже от ядрените си оръжия, ако й бъде гарантирана сигурността.В края на следващия месец за първи път от 2007 г. лидерите на двете държави ще проведат среща.Президентът на САЩ Доналд Тръмп коментира, че КНДР изглежда \"искрена\" с очевидната си готовност да прекрати ядрените изпитания, ако започне преговори със САЩ.Като погледнем новините или \"Туитър\", вярвам, че президентът Тръмп е позитивен за резултатите от визитата в Северна Корея (на представителите на Южна Корея), каза Мун на работен обяд с лидерите на политическите партии.Мун добави, че няма планове за намаляване на санкциите срещу КНДР. Той иначе приветства готовността на КНДР за организиране на преговори за ядрените оръжия, но подчерта, че е \"твърде рано да бъдем оптимисти\".Достигнахме до много критичен момент в усилията си да установим мир и ядрено разоръжаване на Корейския полуостров, обяви президентът на Южна Корея в Синия дом в Сеул.\"Вярвам, че все още е твърде рано да бъдем оптимисти, защото ние сме едва в началото\", допълни той.По думите му целта на Република Корея е ядрено разоръжаване на КНДР.Китайският таблоид Global Times публикува материал на редакцията, в който предупреждава, че казусът за ядрените оръжия на КНДР не може да бъде разрешен без Китай, Русия и Съвета за сигурност на ООН.\"\", подчерта изданието.Вчера Китай насърчи Северна Корея и Южна Корея да продължат усилията за помирение.Япония обяви, че ще продължи да оказва натиск върху Северна Корея.", "date": "2018.03.07", "title": "Република Корея няма намерение да смекчава санкциите срещу КНДР"}
{"url": "https://news.bg/regions/avariral-tir-zatvori-patya-vidin-montana.html", "text": "Временно е ограничено движението на всички автомобили по пътя Видин - Монтана в района на с. Бела заради аварирал тежкотоварен автомобил, съобщават от Агенция \"Пътна инфраструктура\" (АПИ).Шофьорите да се движат с повишено внимание и съобразена скорост по следния обходен маршрут:- в посока Видин-Монтана: път II-11 Дунавци - Арчар, път III-112 Добри дол - Тополовец, път III-114 Тополовец - Ружинци;- в посока Монтана-Видин: път III-114 Ружинци - Тополовец, път III-112 Тополовец - Добридол, път II-11 Добридол - Арчар - Дунавци.Към 11:40 часа пътят между Видин и Монтана е бил отблокиран и движението е възстановено. Също така от АПИ предупреждават, че до 17 часа днес шофьорите трябва да се движат с повишено внимание и съобразена скорост по пътя с. Сопот - пътен възел Абланица поради извършване на ремонтни дейности на настилката.Временно е ограничено движението по пътя Лом - Горни Цибър в Лом, поради изтегляне на аварирал тежкотоварен автомобил. Шофьорите да се движат с повишено внимание по обходен маршрут по пътя Лом - Вълчедръм - път Вълчедръм - Горни Цибър.Движението по Околовръстния път на София, в участъка Герман - София (в района преди пътния възел с АМ \"Тракия\") се осъществява в една лента поради пътнотранспортно произшествие. Шофьорите да се движат с повишено внимание и съобразена скорост.", "date": "2018.03.07", "title": "Аварирал ТИР затвори пътя Видин - Монтана"}
{"url": "https://news.bg/world/kompaniya-v-nova-zelandiya-dava-usd10-na-den-na-sluzhitelite-pridvizhvashti-se-s-kolelo.html", "text": "Компания в Нова Зеландия дава 10 долара на ден на всеки служител, който се придвижва с велосипед до работа, пише \"Гардиън\".Целта на компанията в град Крайстчърч e да активизира служителите и да се намали зависимостта от автомобили.Служителите на компанията, които карат велосипед до и от работното място ще получават по 5 долара на ден. Ако продължат в същия ритъм повече от половин година, възнаграждението ще бъде удвоено. Парите ще бъдат изплатени като бонус в края на годината.Поощрението е на рекламната агенция Make Collective.Според градските власти Крайстчърч е градът с най-много велосипедисти в Нова Зеландия. В града има 13 основни маршрута за велосипеди.", "date": "2018.03.07", "title": "Компания в Нова Зеландия дава $10 на ден на служителите, придвижващи се с колело"}
{"url": "https://news.bg/crime/prokuraturata-proveryava-kontsesiyata-na-yulen-v-pirin.html", "text": "Върховна касационна прокуратура е започнала проверка на концесията в Национален парк \"Пирин\" по сигнал на \"Зелените\". От прокуратурата уточняват, че сигналът до главният прокурор е постъпил на 26 февруари, като в него са изложени факти за допуснати множество нарушения на законодателството при сключването и изпълнението на договора за отдаване на концесия на територия в Национален парк \"Пирин\".От прокуратурата допълват, че \"Зелените\" искат извършване на проверка за действителния собственик на концесионера \"Юлен\" АД, както и установяване на нарушения от страна на този концесионер, свързани основно с ползването на площи, значително надвишаващи размера на концесионната територия по договор и с наличието на обекти на трети лица там.\"Зелените\" поставят и въпроси относно разрешения за ново строителство, издадени на концесионера, но попадащо извън зоната на територията по договор, както и относно свързаност между \"Юлен\" и федерацията по ски, с оглед получаване и разходване от същата на средства от държавния бюджет.Главният прокурор Сотир Цацаров е разпоредил извършване на лична проверка за престъпления против околната среда, както и престъпления по служба от представители на изпълнителната власт.Проверката щяла да бъде извършена в двумесечен срок.", "date": "2018.03.07", "title": "Прокуратурата проверява концесията на \"Юлен\" в Пирин"}
{"url": "https://news.bg/society/poreden-protest-na-nadziratelite-v-stranata.html", "text": "На връх професионалния си празник надзирателите в затворите нас днес излязоха на пореден протест. Недоволството отново е породено от ниските възнаграждения на надзирателите и малкото щатни бройки.В Бургас протестират близо 30 надзиратели на \"Съдебна охрана\" пред сградата на Съдебната палата в града, съобщи БНР. По думите на председателя на Управителния съвет на Синдикат \"Охрана\" Петко Чалъков предложението за увеличение на заплатите с 5%, което направи правосъдният ни министър Цецка Цачева, не удовлетворява исканията на надзирателите.\"До настоящия момент няма никакво развитие, което налага на нашия празник да продължим да протестираме. Основното ни изискване е всички служители, работещи по Закона за МВР, да се третират еднакво в страната\", добави Чалъков. По думите му протестите ще продължат, докато не се изпълнят исканията им.В София надзирателите също протестират пред сградата на Съдебната палата преди началото на работния си ден.Във Велико Търново надзирателите освен увеличение на заплатите, поискаха и в областната дирекция да бъдат назначени нови 15 служители.Синдикалният лидер Александър Искренов заяви, че днес, на професионалния си празник, надзирателите не се чувстват празнично. По думите му те се чувстват обидени от дискриминационното отношение на държавата към служителите на Главна дирекция \"Охрана\".В Плевен надзирателите поискаха реален диалог с правителството. Според Валентин Колачев, който е синдикален лидер и е от 13 години в системата, протестите трябва да продължат, докато не бъдат чути исканията на надзирателите.\"Министър Цачева настояваше за диалог. Де факто диалог наистина нямаше. Според нас се нарушават законите в България, защото ние сме по Закона за МВР, след като са увеличени заплатите на колегите от сектор \"Сигурност\" и нашите би трябвало да се увеличат, след като сме по един и същи закон. В един момент се получава, че сме едва ли не като просяци, че молим за милостиня. Настояваме за диалог с министър Цачева. Тя твърди, че не е в нейните правомощия да ни вдигне заплатите, което за мен е недопустимо. Тогава вече ще стигнем до европейските комисии, ще сезираме европейските институции. Искаме да живеем като европейски граждани\", заяви той.В Сливен служителите в Женския затвор и съдебна охрана в Сливен също излязоха на протест пред Съдебната палата. Протестиращите държаха плакати \"С обещания затвор не се охранява\", \"Само едно е сигурно в сектор \"Сигурност\" - несигурността\", \"Европа и за нас\" и други.Очаква се в събота, когато ще се проведе националният протест, над 70 надзиратели от Сливен да отпътуват за София, за да се включат в недоволството с колегите си.Пореден протест на надзирателите ще има и в Шумен и Варна.", "date": "2018.03.07", "title": "Пореден протест на надзирателите в страната"}
{"url": "https://news.bg/world/putin-zashto-bihme-iskali-svyat-bez-rusiya-nyama-da-zapochnem-yadren-holokost.html", "text": "Президентът на Русия Владимир Путин увери, че ядрените оръжия на страната са само за отбранителни цели, информират местни медии.\"\", поясни той.Путин продължи, че ядреният арсенал може да бъде използван само ако страната е атакувана или заплахата е надвиснала.При такъв случай противовъздушните системи трябва да следят траекторията на ракетите или \"времето, за което ще ударят руската територия\", обясни руският лидер.През миналата седмица Путин предупреди в обръщението си към парламента, че Москва ще използва ядрени оръжия, ако Русия бъде атакувана. Той разкри нови оръжейни системи на страната.Защо бихме искали свят без Русия, попита Путин и отбеляза, че Москва няма да започне ядрен холокост.Той повтори, че Русия няма да удари първа с ядрени оръжия. Според него ядреният арсенал на Москва не трябва да бъде използван, защото алтернативата е световна катастрофа, която ще унищожи и руската държава.\"\", обясни той в интервюта, които са част от документалния филм \"Световният ред 2018\".Филмът показва как руското правителство вижда мястото на страната в днешния свят.В същото време Путин заяви, че споразуменията между Турция, Русия и Иран за Сирия работят.По думите му Москва е \"обективно заинтересована\" да поддържа добри отношения с Турция.Президентите на Турция, Иран и Русия ще проведат среща за Сирия в Истанбул на 4 април, информира Анадолската агенция, позовавайки се на дипломатически източници.", "date": "2018.03.07", "title": "Путин: Защо бихме искали свят без Русия, няма да започнем ядрен холокост"}
{"url": "https://news.bg/press/obrat-lekaryat-strelyal-na-ulitsata-vnoski-za-treta-pensiya-i-na-novite-sluzhiteli.html", "text": "Обрат! Лекарят стрелял на улицата, заличавал следите от убийствотоАрестуваният в Пловдив д-р Иван Димитров е направил опит да заличи следите от местопрестъплението. След като по негови думи е изпразнил цял пълнител в крадеца Жоро Плъха, вместо да се обади на тел. 112, той е позвънил на свой приятел и го е помолил да дойде в дома му. Двамата заедно са заличавали следите от местопрестъплението. Това оповести окръжният прокурор на Пловдив Румен Попов на извънреден брифинг с медиите. Той обясни, че на 2 март през нощта Жоро Плъха е направил опит да краде вещи от гаража на доктора, който се намирал в блока.\"Жоро Джевизов не е влизал в жилището на доктор Димитров, което се намира на 2-ия етаж на къщата му. По това време съпругата му Жулиета и двете деца не са били вътре, както досега се говореше в публичното пространство\", посочи Румен Попов.Вноски за трета пенсия и на новите служители Фирмите ще трябва да прилагат еднакви правила за осигуряване на новите и на по-опитните работници. Доброволни вноски за трета пенсия ще трябва да се правят и за новите работници, ако такива осигуровки са правят за старите кадри. На работодателите обаче ще се даде срок от 6 месеца след наемането на работника, след изтичането на който ще трябва да му внасят осигуровките.Села се въоръжават с тунинговани пушки Засечените преправени пушкала са основно в малките населени места извън София, където хората се пазят от набези на крадци с тях. Пушките се взимат буквално от пазарите за не повече от 40-50 лева, след което с минимална инвестиция стават на \"флоберки\", които спокойно могат да убият човек, обясниха пред \"Монитор\" от МВР. От там поясниха, че към днешна дата този тип пушки (над 24J) са на уведомителен режим в полицията.Или иначе казано е необходимо само да се попълни едно заявление, че те са купени, след което не подлежат на никакъв контрол. Не е нужна регистрация, както и посочване на подробни данни.Теменужка остава енергиен министърТеменужка Петкова остава министър на енергетиката, съобщи \"Канал 3\". За това са се разбрали коалиционните партньори днес. Срещата, на която са участвали и повечето министри, е била тази сутрин при премиера Бойко Борисов. Надделяло е мнението, че Петкова няма никаква вина около сделката с ЧЕЗ, заради която подаде оставка.Въпросът е решен - няма да бъде приета оставката на Теменужка Петкова. Това е на решение от срещата, на която бяхме повечето министри днес. Нашето мнение - на \"Обединени патриоти\", е че няма никакво основание да се търси изкупителна жертва, и то жертва, която няма никаква вина. Това каза пред вицепремиерът и министър на отбраната Красимир Каракачанов пред БиТиВи.Парламентът пак ще разширява пределите на неизбежната отбранаУправляващите ще използват убийството в Пловдив, за да лансират промени в Наказателния кодекс и да разширят случаите, при които няма да се носи отговорност за убийство или друго престъпление, ако то е при неизбежна отбрана. Това стана ясно от думите на вицепремиера Красимир Каракачанов пред bTV.Още през уикенда, когато в няколко града имаше протести в защита на д-р Иван Димитров от Пловдив, депутати от ВМРО заявиха, че имат готовност да внесат промени в НК. Димитров е обвинен за убийството на Георги Джевизов-Плъха при превишаване на неизбежната отбрана, който влязъл в гаража му, за да краде. Има и обвинение за държане на боеприпаси без разрешение - в апартамента му са намерени патрони за пистолет.Всички ВЕИ централи ще продават енергията си на борсата от 1 юлиПромените в Закона за енергетиката, които се подготвят заради недоволството на бизнеса от повишената в края на миналата година цена на тока, няма да се приемат на пожар. Първоначалното бързане вече е заменено с обсъждания и анализи, които ще продължат в следващите месеци. Целта е новите разпореди да влязат в сила на 1 юли, когато започва и новият регулаторен период в електроенергетиката. Това стана ясно по време на обществена дискусия в Народното събрание на 6 март. Участващите в процеса страни - ресорното министерство, депутатите от енергийната комисия, производителите и търговците на ток, корпоративните потребители, секторният регулатор и енергийната борса, са постигнали принципно съгласие и подкрепят реформите. Единствените неясноти са свързани само с детайлите по прилагането им.", "date": "2018.03.07", "title": "Обрат! Лекарят стрелял на улицата, Вноски за трета пенсия и на новите служители"}
{"url": "https://news.bg/world/buntovnitsi-ot-guta-obstrelvaha-ruskoto-posolstvo.html", "text": " Бунтовници от Източна Гута обстрелваха руското посолство в Дамаск, както и руското търговско представителство и руския Център за помирение на враждуващите страни в Сирия към руското министерство на отбраната. Няма данни за ранени и убити, съобщи ТАСС.Агенцията се позовава на началника на руския Център генерал Юрий Евтушенко.Той добави, че действащите в този анклав радикални групировки непрекъснато стрелят по сирийските правителствени войски, за да ги провокират към ответни действия. ", "date": "2018.03.07", "title": "Бунтовници от Гута обстрелваха руското посолство"}
{"url": "https://news.bg/int-economics/donald-tramp-otnovo-obvini-es.html", "text": "Те правят практически невъзможно за нас да правим бизнес с тях. Това заяви президентът на САЩ Доналд Тръмп относно ЕС.Той не пропусна да заяви, че ЕС \"не се отнася добре със САЩ\" в търговската област, предаде АП.Така Доналд Тръмп аргументира заплахата си да наложи високи мита на стоманата и алуминия, срешу които ЕС смята да предприеме ответни мерки.", "date": "2018.03.07", "title": "Доналд Тръмп отново обвини ЕС"}
{"url": "https://news.bg/int-economics/zatsikli-prodazhbata-na-kompaniyata-na-harvi-uaynstiyn.html", "text": "Група от инвеститори е оттеглила офертата за закупуване за $ 500 милиона на филмовата компанията Weinstein Company на обвинения в блудство и изнасилване продуцент Харви Уайнстийни брат му Боб. Това съобщи в. \"Уолстрийт джърнъл\".Изданието посочва, че инвеститорите са решили компанията да фалира и едва след това да купят най-ценното от компанията.От октомври миналата година избухна скандалът около Харви Уайнстийн. Оттогава повече от 80 жени са отправили обвинения срещу него, включително актрисите Анджелина Джоли, Гуинет Полтроу и Салма Хайек. Продуцентът отрича обвиненията и заявява, че влиза в интимни отношения само по взаимно съгласие. Делото се разследва от правоохранителните органи на Лос Анджелис и Ню Йорк.Проектите на продуцентската компания получиха общо 300 номинации за Оскар. Наградата в най-престижната категория \"Най-добър филм\" отиде в пет такива филми, \"Английският пациент\" (на английски език на пациента, 1996), \"Влюбеният Шекспир\" (Влюбеният Шекспир, 1998), \"Чикаго\" (Чикаго, 2002 г.), \"Речта на краля \" (The King's Speech, 2010), \"Артистът\" (The Artist, 2014). В допълнение, Weinstein е работил по такива известни картини като \"Криминале\" (Pulp Fiction, 1994), \"Убий Бил\" (Kill Bill) и поредица от филми \"Scream\" (Scream).", "date": "2018.03.07", "title": "Зацикли продажбата на компанията на Харви Уайнстийн"}
{"url": "https://news.bg/int-economics/klyuchov-savetnik-na-tramp-hvarli-ostavka.html", "text": "Главният икономически съветник на Доналд Тръмп Гари Кон подаде оставка, съобщи Си Ен Ен.За мен беше чест да служа на страната си и да въведа благоприятни за американците политики в подкрепа на растежа на икономиката и работните места, заяви Гари Кон.Неговото оттегляне става на фона на започващата търговска война между САЩ и ЕС.Гари Кон беше твърд противник на решението на президента Доналд Тръмп да наложи мита на вносната стомана и алуминий.От своя страна Тръмп изказа съжаление за оттеглянето на икономическия си съветник.", "date": "2018.03.07", "title": "Ключов съветник на Тръмп хвърли оставка"}
{"url": "https://news.bg/int-economics/tramp-udrya-s-25-mito-kolite-ot-es.html", "text": "Президентът на САЩ Доналд Тръмп може да удари с 25% мито внасяните от ЕС автомобили.Това разкрива в. US Today.В отговор Европейската комисия може да удари ключови американски брендове с реципрочно мито от 25%.Европейският списък включва мотоциклети, козметични продукти, джинси, уиски, портокалов сок, царевица и други селскостопански продукти на обща стойност 951 млн. евро.Това включва и доставки от САЩ за плавателни съдове за развлечение на стойност около 1 милиард евро, както и стоманени продукти и други промишлени продукти стоки на стойност 854 млн. евро.", "date": "2018.03.07", "title": "Тръмп удря с 25% мито колите от ЕС"}
{"url": "https://news.bg/world/avstraliya-i-iztochen-timor-urediha-morski-spor.html", "text": "Австралия и Източен Тимор уредиха морски спор, съобщава АП.Двете страни подписаха в ООН договор.Споразумението ще позволи да се съживи икономиката на Източен Тимор благодарение на подялбата на приходите от експлоатацията на находището на петрол и природен газ \"Грейтър сънрайз\". То е открито през 1974 г.Стойността му възлиза на между 40 и 50 милиарда долара.", "date": "2018.03.07", "title": "Австралия и Източен Тимор уредиха морски спор"}
{"url": "https://news.bg/world/90-evro-globa-za-psuvane-vav-frantsiya.html", "text": "Най-малко 90 евро глоба ще бъде наложена на всеки, който псува или отправя неприлични забележки към жени на улицата, съобщават местни медии.Инициативата е на правителството. То дори внесе в парламента доклад, в който се предлага въвеждане на глоба от 90 до 750 евро за всеки, който отправя сексистки забележки към жените на обществени места.Изследванията показват, че близо 90 % от жените, които използват обществения транспорт, са ставали жертва на физически, словесен или друг вид тормоз.Преди осем години Франция наложи глоби за носене на бурка на обществени места.Те са в размер на 150 евро за нарушителките и 15 000 евро за тези, които задължават мюсюлманките да носят бурка или друг подобен елемент от типичното за исляма облекло. Освен това мъжете, които принуждават към това съпрузите си, ги грози и една година затвор.", "date": "2018.03.07", "title": "90 евро глоба за псуване във Франция"}
{"url": "https://news.bg/world/18-dushi-sa-zaginali-v-trusa-v-papua-nova-gvineya.html", "text": " Най-малко 18 души са загинали във вчерашното земетресение с магнитуд 6,7 край Папуа Нова Гвинея, съобщи Ройтерс.Агенцията се позовава на шефа на провинция Хела Уилям Бандо. Това бе най-тежкият вторичен трус след земетресението с магнитуд 7,5 на 26 февруари.Папуа Нова Гвинея се намира в Тихоокеанския огнен пръстен, който е известен със своята повишена сеизмична активност.", "date": "2018.03.07", "title": "18 души са загинали в труса в Папуа Нова Гвинея"}
{"url": "https://news.bg/world/general-i-27-ofitseri-sa-sred-zaginalite-v-siriya.html", "text": "Генерал - майор и 27 офицери са сред жертвите на катастрофата с руски военно-транспортен самолет в Сирия.Това разкриват руски медии. Те се позовават на информация от руското военно министерство.При кацане на сирийското военно летище Хмеймим вчера се разби руски транспортен самолет Ан-26.По предварителни данни на борда на самолета са се намирали 33 руски военнослужещи и 6 членове на екипажа, като всички са загинали, съобщават от руското военно министерство, цитирани от руските медии.Самолетът се е ударил в земята, като не успял да долети около 500 метра до пистата.От руското военно министерство са посочили, че причината за катастрофата вероятно е техническа неизправност, като по машината не е стреляно.Хмеймим е руска военновъздушна база на Русия, която се намира на средиземноморското крайбрежие.", "date": "2018.03.07", "title": "Генерал и 27 офицери са сред загиналите в Сирия"}
{"url": "https://news.bg/weather/promenliva-oblachnost.html", "text": " Днес ще има променлива облачност, преди обяд над много райони намаляваща до предимно слънчево. По-значителна ще е след обяд, когато на отделни места ще превали дъжд. Ще духа слаб, след обяд до умерен вятър от запад-югозапад. Дневните температури ще се повишат и максималните ще са между 14° и 19°, по-ниски ще останат по поречието на Дунав, където до около обяд ще има ниска облачност или мъгла.Това съобщава НИМХ към БАН.Над планините облачността ще е променлива с превалявания от дъжд, над 2000 метра от сняг. Ще духа умерен до силен западен вятър. Максималната температура на височина 1200 метра - около 10°, на 2000 метра - около 3°.По Черноморието облачността ще е променлива, след обяд на места, главно по южното крайбрежие ще има слаби превалявания от дъжд. Ще духа до умерен югозападен вятър, но през деня постепенно ще се ориентира от запад. Максималните температури ще са между 14° и 19°. Температурата на морската вода е 5-7°. Вълнението на морето ще е 2-3 бала.На 07.03.2018 слънцето ще изгрее в 06:53 часа и ще залезе в 18:23 часа. Продължителност на деня 11:30 часа.На 07.03.2018 луната ще изгрее в - часа и ще залезе в 10:02 часа. Осветеност на диска в 0h UT 73 %. Фаза на луната: последна четвърт.", "date": "2018.03.07", "title": "Променлива облачност"}
{"url": "https://news.bg/society/pernik-protestira-sreshtu-terora-na-toplofikatsiya.html", "text": "Жителите на Перник излизат на протест срещу терора на \"Топлофикация Перник\". Причината за недоволството е слабото топлоподаване и честите спирания на парното в областния град.Според жителите на града през най-студените дни през настоящия зимен сезон потребителите на дружеството системно са оставали без отопление и топла вода.Протестът се организира в социалните мрежи. Перничани се събират в 7.30 часа пред черквата до сградата на общината. Протестът ще продължи в 13 часа пред сградата на Минната дирекция в Перник.Протестиращите приканват съгражданите си да се организират и да се изправят срещу волностите на Топлофикация. \"Стига сте спали! Направете нещо за града, за себе си и за децата\", призовават още организаторите на масовото недоволство.Междувременно министърът на енергетиката Теменужка Петкова нареди екип на министерството да отиде на проверка в дружеството.Припомняме, проблемите с топлоподаването в Перник . В началото на настоящата 2018 година възникна . На 19 февруари два пожара последователно избухнаха в пернишката ТЕЦ \"Република\", и топла вода в студовете. В края на месец февруари Комисията за енергийно и водно регулиране  заради сигнали за системни проблеми.", "date": "2018.03.07", "title": "Перник протестира срещу терора на Топлофикация"}
{"url": "https://news.bg/regions/svlachishte-blokira-ednoto-platno-na-am-lyulin.html", "text": "Скална маса се срути върху пътното платно на АМ \"Люлин\". Свлачището е станало в платното в посока София.От Агенция \"Пътна инфраструктура\" информират, че заради срутването на скалната маса, движението временно се осъществява двупосочно в платното в посока Перник.Алтернативнитe маршрути на АМ \"Люлин\" са:Пътната агенция апелира водачите да шофират с повишено внимание и съобразена скорост.Днес от АПИ съобщиха още, че свлачища има и по пътя Царски извор - Драганово, област Велико Търново. Свлачища са регистрирани и на няколко места в област Варна - по пътищата Оряхово - Лесковец, Ребърково - Люти дол и Своде - Караш. Свлачище затруднява движението и по пътя Радомирци - Рупци - Червен бряг, област Плевен. В област Кюстендил земна маса се е струпала върху пътя Четирци - Слокощица в района Слокощица - Ново село.Припомняме, през последните дни в страната имаше няколко сериозно свлачища, дължащи се на обилното снеготопене и валежите у нас. На 3 март свлачище ограничи движението по . Тогава земна маса се струпа и по пътя Четирци - Слокощица в района \"Слокощица - Ново село\".На следващия ден, 4 март, голямо количество земна маса се срути върху част от , между пътен възел Абланица и село Голец.На 5 март, понеделник, свлачище блокира движението по . Пътят беше затворен и предизвика голяма неудобство главно за водачите на тежкотоварни превозни средства. Разчистването на пътя започна вчера.", "date": "2018.03.07", "title": "Свлачище блокира едното платно на АМ \"Люлин\""}
{"url": "https://news.bg/politics/chez-razsledva-kak-chuvstvitelna-finansova-informatsiya-e-stignala-do-borisov.html", "text": "Преговорите между \"Инерком\" и ЧЕЗ в столицата на Чехия продължават и днес.Чешката компания е потвърдила за bTV, че е започнало вътрешно разследване относно това как са изтекли документи с чувствителна финансова информация към премиера Бойко Борисов.Очаква се до края на настоящата седмица да стане ясно дали чешката компания ще преразгледа договора за продажба на активите си в България, така че да позволи държавата ни да участва в сделката.Според източници на bTV в договора за продажба съществува клауза, според която ЧЕЗ ще си сътрудничи със следващия собственик на активите в България, ако се налага в хода на арбитражно дело.Неофициално претенцията стига до 500 млн. евро, което може да усложни разговорите с чешката компания в посока участие на страната ни в сделката.Припомняме, на 22 февруари 2018 г. стана ясно, че чешката ЧЕЗ е одобрила . Последва скандал, който предизвика министърът на енергетиката , защото познава собственикът на фирмата Гинка Върбакова.  по отношение на сделката и по-точно спрямо това дали купувачът има опит и може да осигури поддръжката на ЕРП на една трета от България.От интервю на Гинка Върбакова стана ясно, че  (КЕВР).  от шефа на Комисията Иван Иванов.Едновременно с това скандалът достигна и в Чехия, като изданието Lidové noviny започна собствено разследване. То излезе с информацията, че , въпреки че според предишна публикация половината от сделката Лично премиерът на Чехия Бабиш се е ангажирал пред Борисов да предаде документите от проверката на ЧЕЗ. Самият чешки премиер обаче коментира пред родното издание, че .На среща между премиерът Борисов и купувача на ЧЕЗ Гинка Върбакова стана ясно, че . На брифинг след срещата Върбакова, обясни, че е склонна да допусне държавата в сделката за ЧЕЗ. Тя отказа да даде информация за банките, които финансират сделката, позовавайки се на конфиденциална информация. Министърът на финансите . България има и пари, и воля, за да се включи в купуването на ЕРП-то.Вчера от БСП внесоха .", "date": "2018.03.07", "title": "ЧЕЗ разследва как чувствителна финансова информация е стигнала до Борисов"}
{"url": "https://news.bg/politics/bivshiyat-ni-konsul-v-odrin-se-sramuva-ot-otmenenite-chestvaniya-za-3-mart.html", "text": "Трудно ми е да изтълкувам ситуацията, защото се срамувам от това, което стана. Това заяви за bTV бившият ни консул в Одрин Георги Димов.Димов посочи, че самоволното решение на генералния ни консул в Одрин Васил Вълчев да отмени програмата за Националния ни празник и да призове български граждани да отдадат почит към турските войници, убити в Северна Сирия, е \"случай, достоен за съжаление\".Според Димов действията на Вълчев са нанесли увреждания на имиджа на страната ни и позицията ѝ относно турската военна операция в Африн, Сирия. По думите му турската страна веднага се е възползвала от случая и местните медии са започнали да интерпретират призива на Вълчев като акт, с който България обявява подкрепа към турските действия в Северна Сирия. Димов припомни, че това са лъжи и че позицията на България относно военните действия в Сирия и статута на сирийските кюрди е доста различна. Той припомни и че действията на Анкара са \"заклеймени от целия свят\".", "date": "2018.03.07", "title": "Бившият ни консул в Одрин се срамува от отменените чествания за 3 март"}
{"url": "https://news.bg/politics/kabinetat-ottegli-istanbulskata-konventsiya.html", "text": "Министерски съвет прие решение, с което  на Съвета на Европа за превенция борбата с домашното насилие над жени и деца (Истанбулската конвенция - б.р.). Това каза на брифинг в Министерски съвет правосъдният министър Цецка Цачева.Цачева посочи, че в това време са се чули гласовете на неправителствени организации, на  както и на други религиозни вероизповедания. Тя припомни, че група народни представители са внесли  за даване на отговор Конвенцията на Съвета на Европа противоречи ли на Конституцията на България.\"При така създалото се обществено напрежение, при ясно заявената воля на министър-председателя при негово интервю от средата на месец януари, че Конвенцията може да бъде ратифицирана от парламента само при наличие на консенсус, стъпката която днес предприе Министерски съвет, е обоснована. Тя е за оттегляне на внесената в Народното събрание Конвенция на Съвета на Европа, както и за отмяна на решението на Министерски съвет, с който е одобрен законопроекта за тази ратификация\", заяви Цачева.Припомняме, по-рано днес депутатите разгледаха предложението на БСП да се проведе . Предложението беше отхвърлено от НС с 121 гласа \"против\" и 67 гласа \"за\".Цачева настоя, че трябва да се изчака решението на КС и в зависимост от неговия отговор ще бъдат извършени изменения и допълнения в сега действащи закони във връзка с превенцията и противодействието насилието над жени. Промени ще има в Наказателния кодекс и Закона за домашното насилие. ", "date": "2018.03.07", "title": "Кабинетът оттегли Истанбулската конвенция"}
{"url": "https://news.bg/crime/prokuraturata-obvini-shestima-za-prodazhba-na-kokain-na-edro.html", "text": "Обвиниха шестима, хванати с 2 кг чист кокаин. При спецоперация на ГДБОП под наблюдението на Специализираната прокуратура бяха хванати шестима мъже от столичния квартал \"Люлин\".Те са обвинени в държане с цел разпространение на дрога. Прокуратурата информира, че иззетата дрога е с много високо качество. Кокаинът бил предназначен за продажба на едро.Участниците са задържани след продължително наблюдение и следене със СРС.На 27 февруари служители на ГДБОП първо задържали двама от групата. В тях били открити по 40 грама кокаин. Те били арестувани докато доставяли наркотикът в град на около 60 км от столицата.След това униформените претърсили два адреса в жк \"Люлин\", където открили още около 1,9 кг чист кокаин.За престъпната дейност на групата са показания пред съдия са дали десетина свидетели, проведен е и следствен експеримент. Към момента шестимата са задържани за до 72 часа. Внесено бе искане в Специализирания наказателен съд за налагане на мярка за неотклонение \"Задържане под стража\" за всеки от тях.По решение на съда от 2 март трима от обвинените останаха за постоянно в ареста, един от тях получи мярка за неотклонение \"Парична гаранция\", а другите двама съдът остави без мерки за неотклонение.По отношение на тях Специализираната прокуратура внесе протест в Апелативния специализиран наказателен съд с искане за налагане на мерки за неотклонение.", "date": "2018.03.07", "title": "Прокуратурата обвини шестима за продажба на кокаин на едро"}
{"url": "https://news.bg/politics/bozhidar-dimitrov-otkradnal-imeto-na-natsionalno-dvizhenie-han-kubrat.html", "text": "Национално движение \"Хан Кубрат\" вече съществува и проф. Божидар Димитров няма как да си присвои името, за да регистрира негово. Това заяви председателят на Национално движение \"Хан Кубрат\" Веселин Костов.Коментарът му е по повод изявленията на професора пред медиите, че регистрира свое движение със същото име.\"Национално движение \"Хан Кубрат\" развива успешна дейност, организираме родолюбиви събори, подкрепяме различни каузи с цел да съхраним българските традиции и фолклор\", обясни Веселин Костов.По думите му, проф. Божидар Димитров няма право да обявява пред медиите име на бъдещата си организация, без да е проверил дали е възможно да го използва.\"Надявам се, че неговите адвокати ще проверят ситуацията и ще променят името. В противен случай Национално движение \"Хан Кубрат\" ще потърси правата си по съдебен път. Твърдо сме решени да отстояваме справедливостта и да защитим името си\", подчерта Веселин Костов.\"Хан Кубрат\" за нас е кауза! Смятаме, че е недопустимо българин да си позволи да нарече Апостола Васил Левски \"дребен разбойник\" в национален ефир, а след това да говори за родолюбие и да опитва да се провъзгласява за президент в бъдеща президентска република\", настоя той.", "date": "2018.03.07", "title": "Божидар Димитров откраднал името на Национално движение \"Хан Кубрат\""}
{"url": "https://news.bg/politics/borisov-naredi-da-se-pretsizira-neizbezhnata-otbrana.html", "text": "Работна група ще прецизира текстовете в Наказателния кодекс, регламентиращи института на неизбежната отбрана. Това каза на брифинг в Министерски съвет правосъдният министър Цецка Цачева. Поводът е .\"Беше ни възложено да се преосмисли необходимостта от прецизиране на текстовете за неизбежната отбрана като се намери най-добрият баланс от защита на личността и на имуществото на граждани, без това да води до действия, които биха накърнили други правови норми\", коментира Цачева.Тя бе категорична, че в скорошен план работна група да предложи съответните промени в чл. 12 на НК.От своя страна вътрешният министър Валентин Радев заяви, че прецизирането е работа на правоприлагащите органи. Според него може би нещо се е променило. \"Аз съм готов да дам необходимата статистика - всички онези случаи, които са се случвали в министерството, как ние сме реагирали, каква е съответната реакция на гражданството, да видим какво се е променило в държавата ни през последните години, докато тези текстове са били прилагани, включително и решенията на Конституционния съд и ако има някакви промени - да ни предложат решения\", коментира Радев. \"Това искат хората и ние добре чуваме тези знаци\", каза още той.ЧДа направим една проверка на това какво се е променило, да се сравни, включително и с други държави\", заръча Радев. Той припомни, че съвсем скоро е дал статистика, според която 33% е разкриваемостта.Министърът на вътрешните работи Валентин Радев коментира още защо МВР се е забавило с информацията за убийството в Пловдив, което всъщност повдигна въпроса за института на неизбежната самоотбрана.Радев коментира, че чисто обективно от МВР не могат да коментират. \"Много добре знаете, че 72-часовото задържане се разпорежда от  прокуратурата ние само го изпълнихме. Аз се колебаех дали да изляза и да кажа нещо, но не можех заради Прокуратурата. Какво знаехме ние - знаехме само едно нещо за д-р Димитров, а то е, че той има незаконно притежавано оръжие. Изчакахме прокуратурата - така се прави. Такъв е примерът и в други държави, там винаги изчакват да се видят какви са фактите. Съжалявам, че много хора, гражданството всъщност се заблуди кой е прав в случая и зае една страна, но благодаря на тези, които казваха нека изчакаме фактите не са известни. Моята оценка, че ние правилно не съобщавахме нищо, не само защото нямахме право, а и не знаехме и фактите. Прокуратурата казаха подробно какво се е случило казаха и нова мярка\", посочи Радев.", "date": "2018.03.07", "title": "Борисов нареди да се прецизира неизбежната отбрана"}
{"url": "https://news.bg/world/izgoren-turski-flag-v-gartsiya-vbesi-ankara.html", "text": "Външното министерство на Турция осъди проведена в Гърция демонстрация, на която беше изгорен флагът на турската държава, съобщава \"Дейли сабах\".\"\", се казва в съобщение на ведомството.\"Настояваме гръцките власти да арестуват виновните, извършили този отвратителен акт срещу нашия флаг, и да бъдат изправени пред правосъдието възможно най-скоро\", добави ведомството.В същото време говорителят на ведомството разкритикува президента на Гърция Прокопис Павлопулос, който е заявил, че Гърция \"вероятно няма територията, която трябва да има исторически\", допълвайки, че \"ако историята ни застави, ние ще направим това, което нашите предшественици са направили\".Подканваме президента Павлопулос да спазва международното право и границите ни, да се въздържа от риторика, която не му приляга на заеманата длъжност и която може да причини ненужно напрежение, призова говорителят.През последните седмици напрежението между двете държави се покачи заради териториални спорове в Егейско море.", "date": "2018.03.07", "title": "Изгорен турски флаг в Гърция вбеси Анкара"}
{"url": "https://news.bg/politics/deputatite-othvarliha-vetoto-na-prezidenta-varhu-zakona-za-ktb.html", "text": "Депутатите отхвърлиха ветото на президента Румен Радев върху Закона за КТБ. Очаква се в 7-дневен срок държавният глава да обнародва промените.Стойността на заличените обезпечения в полза на КТБ е 233,174 млн. лева. 205 са заведените съдебни дела за прихващания след фалита на КТБ, а материалният интерес е за над 1,174 млрд. лева.Това стана ясно от брифинга на депутатите от ДПС Йордан Цонев и Хамид Хамид в кулоарите на парламента, цитирани от БНР. Двамата, заедно с колегата си Делян Пеевски са вносители на Закона за промени в банковата несъстоятелност.Те са съгласни и с част от мотивите на президента, с които той наложи вето на закона, но то бе отхвърлено от правната комисия на Народното събрание.По думите на Йордан Цонев промените имат ретроактивно действие (обратно действие - б.р.) и ще улеснят синдиците на КТБ.\"Ретроактивното действие спрямо заличаването на обезпеченията по цесиите, защото сега съдът като каже, че не признава една цесия за валидна, няма никаква финансова стойност, синдиците няма към какво да насочат своя иск. Сега, като влезе законът в сила, тези ипотеки ще се върнат. През колкото и ръце да е минал този актив, той ще е минал с тази тежест. Ако съдът не признае това прихващане и тази цесия, синдиците ще се насочат към това обезпечение\", каза Цонев.Припомняме, преди седмица на  също бе отхвърлено ветото на президента Румен Радев върху Закона на ДПС за фалиралата КТБ. Ние не споделяме мотивите на държавния глава, заяви тогава вносителят на проектозакона Хамид Хамид.По думите му в  кога един закон действа със задна дата. Това изключение се прилага по изключение и според депутата от ДПС такъв е и случаят с КТБ.", "date": "2018.03.07", "title": "Депутатите отхвърлиха ветото на президента върху Закона за КТБ"}
{"url": "https://news.bg/politics/davame-15-hil-evro-za-da-se-pazi-istoriyata-na-kontslagerite.html", "text": "На Министерски съвет днес беше одобрено отпускането на 15 хил. евро на полската фондация \"Аушвиц-Биркенау\". Дружеството цели да опазва историческото наследство от някогашните концентрационни лагери Аушвиц и Биркенау в Полша. Парите се осигуряват от бюджета на външното ведомство на България за 2018 г.През тази година се честват 75 години от спасяването на българските евреи, напомня правителствената пресслужба. Като приоритет Българското председателство на Съвета на Европейския съюз вижда борбата с ксенофобията и проявите на антисемитизъм.37 други държави също подкрепят полската фондация. Сред тях са Германия, Полша, Франция, Австрия, Обединеното кралство, Швейцария, Италия, Белгия, Чехия, Финландия, Унгария, Люксембург, Нидерландия, Норвегия, Испания, Швеция, Кипър, Естония, Гърция, Ирландия, Лихтенщайн, Литва, Малта, Монако, Португалия и Словакия.Вноските на държавите ще осигурят 120 милиона евро, които ще осигурят създаването на фонд за поддръжката на постройките на бившите нацистки концентрационни лагери, както и съхраняването на вещите, принадлежали на техните жертви.", "date": "2018.03.07", "title": "Даваме 15 хил. евро за да се пази историята на концлагерите"}
{"url": "https://news.bg/politics/do-9-mesetsa-inerkom-tryabva-da-plati-na-chez.html", "text": "Фирмата на Гинка Върбакова \"Инерком\" ще разполага с 9-месечен срок да плати сумата по сделката за активите на ЧЕЗ в България, след като сделката се финализира, съобщи bTV, позовавайки се на съобщение на чешката фирма.Ако в този срок \"Инерком\" не плати сумата, чешката компания ще усвои банковата гаранция в размер на 5 милиона евро, която е издадена на фирмата на Върбакова.Стана ясно още, че формалностите около сделката са уточнени още пред 20 дни, при подписването на сделката, така че документацията, необходима на родната Комисия за защита на конкуренцията (КЗК), да може да се придвижва.На срещата в чешката столица е представена официално и заявката на българската държава да се включи в сделката. При съгласие обаче евентуалната промяна в договора ще бъде дълъг процес, според говорителя на ЧЕЗ. Адвокатите на компанията ще трябва да се убедят, че промените няма да навредят на интересите на \"ЧЕЗ груп\" по арбитражното дело, което водят срещу България.От Министерството на финансите в Чехия са обяснили пред bTV, че разполагат със сериозни уверения за прозрачността и финансирането на сделката.", "date": "2018.03.07", "title": "До 9 месеца \"Инерком\" трябва да плати на ЧЕЗ"}
{"url": "https://news.bg/world/germaniya-iska-da-razshiri-voennite-si-misii-po-sveta.html", "text": "Германското правителство иска да разшири и да приспособи военните си мисии в Ирак, Афганистан и Мали. Това е договорено по време на заседание на кабинета на канцлера Ангела Меркел, съобщава Дойче веле.Парламентът на страната има последната дума.Тази сутрин военният министър Урсула фон дер Лайен заяви пред обществената телевизия ARD, че Бундесверът се нуждае от пренасочване на усилията в Ирак след успешната победа над ДАЕШ (\"Ислямска държава\"). Сега фокусът ще бъде в подкрепа на действията за възстановяване на Ирак.\"В наши интерес е да стане стабилна държава през годините\", подчерта тя.Според нея мисията на Германия за обучаване на кюрдите в Северен Ирак е била \"голям успех\". Лайен добави, че в бъдеще германската армия ще продължи присъствието си в Багдад и Ирбил. Министърът поясни, че мисията е в съответствие с международното право.Лайен също използва интервюто, за да призове разширяване на мисията на Бундесвера в Афганистан. Германия има 980 войници в държавата, но министърът настоява за увеличаване на лимита до 1 300.В същото време Бундесверът ще изпрати допълнителни 100 войници към мисията на ООН в Мали, Западна Африка. Така Германия ще допринесе с общо 1 100 военнослужещи.", "date": "2018.03.07", "title": "Германия иска да разшири военните си мисии по света"}
{"url": "https://news.bg/int-politics/otravyaneto-na-ruskiya-shpionin-se-polzva-za-kampaniya-sreshtu-rusiya-skochi-moskva.html", "text": "Руското външно министерство обяви, че необяснимото разболяване на бивш руски шпионин в Англия се използва за разпалване на кампания против Русия и допълнително обтяга двустранните отношения с Великобритания, съобщава \"Асошиейтед прес\".Сергей Скрипал и дъщеря му се намират в критично състояние в болница, след като изпаднаха в безсъзнание на обществена пейка пред търговски център в английския град Солсбъри в неделя.Говорителката на руското външно министерство Мария Захарова заяви, че \"това, което се случи със Скрипал, беше тутакси използвано за по-нататъшно разпалване на антируската кампания в западните медии\".Тя добави, че твърденията възнамерявали \"допълнително да влошат отношенията между нашите страни\".Британският външен министър Борис Джонсън заяви вчера, че Великобритания може да не участва \"по нормалния начин\" на Световното първенство по футбол в Русия през лятото, ако се докаже, че Москва стои зад внезапната болест на бившия шпионин.", "date": "2018.03.07", "title": "Отравянето на руския шпионин се ползва за кампания срещу Русия, скочи Москва"}
{"url": "https://news.bg/world/hvanaha-orangutan-da-pushi-tsigara-v-zoologicheska-gradina-v-indoneziya.html", "text": "Видео, показващо орангутан да пуши цигара в зоопарк в Индонезия, предизвика недоволството на зоозащитници, съобщава АФП.На клипа се вижда как орангутанът взема подхвърлена от посетител цигара и започва да пуши.22-годишният борнейски орангутан е в зоологическата градина в град Бандунг, който се намира на около 150 километра югоизточно от столицата Джакарта.Говорител на зоопарка заяви, че инцидентът буди съжаление. Той добави, че има служител, който се грижи за охраната на ограждението, но в този момент е бил в тоалетната.Представителят поясни, че има информационни табла, които показват, че не е позволено на посетителите да дават храна и цигари на животните.Зоологическата градина многократно е критикувана заради небрежното отношение към животните, тъй като са оставяни да гладуват или не получават ветеринарна помощ. Близо 1 милион души са се подписали под петиция за затваряне на зоологическата градина.Зоозащитници осъдиха действията на посетителя и подчертаха, че инцидентът подчертава лошото състояние на зоопарковете в страната.", "date": "2018.03.07", "title": "Хванаха орангутан да пуши цигара в зоологическа градина в Индонезия"}
{"url": "https://news.bg/regions/kontrolirano-izpuskat-yazovir-ticha.html", "text": "Контролирано изпускат води от язовир \"Тича\", съобщиха от Министерския съвет. Това е станало по разпореждане на премиера Бойко Борисов, уточняват от МС.Министрите на земеделието, храните и горите Румен Порожанов и на околната среда и води Нено Димов пътуват към язовир \"Тича\", за да следят организацията по контролираното изпускане на водоема.За да се избегнат наводнения на земеделски земи и обществено имущество от двете министерства заедно с \"Напоителни системи\" и \"Басейнова дирекция\"-Варна, Гражданска защита, Областната управа и кметовете, са информирали хората на населените места в района.Очаква се контролираното изпускане през преливника на язовир \"Тича\" да започне късния следобед със скорост 10-12 м3/сек.Експерти от \"Напоителни системи\" вече са обходили поречието на река Камчия, като са извършили и почистване. Към момента в района няма опасност от наводнения, тъй като речните корита могат да поемат контролираното изпускане. Жителите на близките населени места вече са информирани за действията на регионалните институции и за всички предприети превантивни мерки.Стопанисваните от държавните ВиК оператори язовири са в нормално експлоатационно състояние, увериха от Регионалното министерство. Нивото на водата в съоръженията се контролира постоянно.Всички стени на язовири за питейно-битово водоснабдяване, стопанисвани от ВиК операторите с държавно участие в капитала, са в нормално експлоатационно състояние. Речните легла до 500 метра след тях са почистени, с което е осигурена необходимата проводимост в тези участъци. Няма нарушения в подаваните водни количества за населените места.Операторите с принципал Министерството на регионалното развитие и благоустройството отговарят за следните язовирни стени и прилежащите им съоръжения за питейно-битово водоснабдяване:Контролирано се освобождават обеми в съответствие с определените от Министерството на околната среда и водите водни количества от язовирите \"Среченска бара\", \"Ясна поляна\", \"Ново Паничарево\" \"Камчия\", \"Йовковци\" и \"Боровица\".Свободни обеми имат язовирите \"Студена\", \"Христо Смирненски\" и \"Асеновец\". Няма опасност за населението по поречието на реките, които идват от тези съоръжения.Припомняме, че министърът на регионалното развитие и благоустройството Николай Нанков даде указания на ръководствата на ВиК дружествата, чиито принципал е неговото ведомство.В указанията пише да се предприемат незабавни превантивни действия за осигуряване на нормалното предоставяне на ВиК услуги на населението и за предотвратяване на потенциалния риск. Изрично се изисква от ВиК дружествата, стопанисващи язовири за питейно-битово водоснабдяване, стриктно да изпълняват програмата за технически контрол, проекта за експлоатация и поддържане на язовирните стени и прилежащите им съоръжения, съгласно действащата нормативна уредба, както и да осигуряват контролирано поддържане на водното ниво, съгласно месечния график, даден от Министерството на околната среда и водите.Особено внимание е обърнато на това, че при аварийни условия при преминаване на високи вълни и изпускане на води от съоръженията на язовира, се изисква да уведомяват съответната общинска администрация, Басейнова дирекция и органите на Министерството на вътрешните работи.", "date": "2018.03.07", "title": "Контролирано изпускат язовир \"Тича\""}
{"url": "https://news.bg/int-politics/zhenite-v-es-pechelyat-s-16-protsenta-po-malko-ot-mazhete.html", "text": "Жените в Европейския съюз са изкарали през 2016 г. средно 16 процента по-малко пари от мъжете, работещи същата работа като тях. Това показват данните на Евростат.\"За всяко евро, което един мъж е спечелил за един час, една жена е изкарала средно 84 евроцента\", посочват от европейската статистическа служба в навечерието на Международния ден на жените.В световен мащаб жените печелят средно 23 процента по-малко от мъжете. При сегашните темпове, ще са необходими 70 години, за да се стопи разликата в заплащането на половете, подчертават от Международната организация на труда.Разликата в заплащането на жените и мъжете в Европа е съвсем малко по-добра отколкото в САЩ, където жените са заплатени с 20% по-малко от мъжете.В рамките на Европа разликата в заплатите е особено висока в Германия и Великобритания - 21 процента във всяка от тях.Румъния, Италия и Люксембург имат по-добри показатели, като разликата е 5 процента, докато във Франция жените печелят с 14 на сто по-малко от мъжете.Вчера 15 от страните членки на ЕС публикуваха декларация, препотвърждаваща равенството на половете като един от основните принципи на ЕС.През февруари 2018 г. 36 процента от водещите позиции в Европейската комисия са заемани от жени.Председателят на комисията Жан-Клод Юнкер заяви, че иска жените да заемат 40 процента от основните позиции по времето, когато мандатът му приключва през октомври 2019 г.", "date": "2018.03.07", "title": "Жените в ЕС печелят с 16 процента по-малко от мъжете"}
{"url": "https://news.bg/bulgaria/s-obshtestvena-porachka-remontirat-dzhamiya-pametnik-na-kulturata.html", "text": "С обществена поръчка ще се реконструира и възстанови джамията \"Макбул Ибрахим паша\" в Разград, беше решено на Министерски съвет.Областният управител на Разград ще отговаря за обществената поръчка стана ясно от правителственото заседание. Той трябва да приложи чл. 114 от Закона за обществените поръчки.Джамията \"Макбул Ибрахим паша\" в Разград е построена през XVI в. и е паметник на културата с категория \"национално значение\". През 1973 г. с писмо на НИПК е декларирана като архитектурно-строителен паметник на културата.В момента храмът е в тежко състояние и се нуждае от реконструкция, ремонт на покрива, сериозно конструктивно укрепване и реставрация.", "date": "2018.03.07", "title": "С обществена поръчка ремонтират джамия - паметник на културата"}
