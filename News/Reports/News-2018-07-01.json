{"url": "https://news.bg/bulgaria/vezhdi-rashidov-za-prof-bozhidar-dimitrov-zagubihme-golyam-uchen.html", "text": "Председателят на парламентарната Комисия по културата и медиите Вежди Рашидов изказа съболезнования до семейството на проф. Божидар Димитров.\"Загубихме един голям учен, който посвети живота си на каузата на България, загубихме великолепен човек с голямо сърце и широка душа! Поклон пред паметта му!\", се казва в съболезнованието от комисията по култура.Председателят на Народното събрание Цвета Караянчева изказва дълбоки съболезнования към семейството и близките на Божидар Димитров, съобщиха от парламентарната пресслужба.Напусна ни един забележителен българин, човек със силна харизма, с ярко и неподражаемо присъствие в обществения, научния и политическия живот на страната ни, отбелязва председателят на парламента в съболезнователния адрес. Тя изразява увереност, че всички българи с дълбока признателност ще помнят всеотдайната и вдъхновена дейност на Божидар Димитров.Неговата личност безспорно заслужава дълбоката признателност на цялото ни общество - за изключителния му принос в развитието на историческата наука, за съхраняването на българската памет и популяризирането на богатото ни културно наследство, пише още Цвета Караянчева.Неговото дело, посветено на българската история, на демократичното развитие и напредъка на страната ни, винаги ще бъдат помнени и почитани, отбелязва още председателят на българския парламент.", "date": "2018.07.01", "title": "Вежди Рашидов за проф. Божидар Димитров: Загубихме голям учен"}
{"url": "https://news.bg/crime/hvanaha-tineydzhara-beglets-ot-aresta.html", "text": "Униформените във Враца заловиха 15-годишния младеж, който избяга от районното във Враца, съобщи МВР.При рутинни дейности на 30 юни вечерта около 22:30 часа патрул разпознал тинейджъра-беглец.Момчето е отведено в районното управление и е с мярка арест за до 24 часа.Работата на разследващите по случая продължава.На 28 юни сутринта, младежът избягал от районното управление. Докато полицаите оформяли документите за наложената му 24-часова мярка задържане, тинейджърът успял да избяга.Със заповед на директора на ОДМВР-Враца бе назначена вътрешна проверка, в рамките на която ще се изясняват всички факти и обстоятелства, свързани с полицейските действия.", "date": "2018.07.01", "title": "Хванаха тинейджъра - беглец от ареста"}
{"url": "https://news.bg/bulgaria/gdbop-razbi-prestapna-grupa-razprostranyavala-narkotitsi-v-sofiya.html", "text": "ГДБОП разби престъпна група, разпространявала наркотици в София, информира БНР.При операцията, проведена в края на седмицата в няколко града на страната, са задържани общо 17 души, на 10 ще бъдат повдигнати обвинения.При арестите и обиските в част от задържаните са намерени малки количества различни наркотици. Установено е, че престъпната група е нова за пазара на столицата.Тя е действала силово, като е пребивала дилърите на конкурентните банди. Целта на участниците е била да установят монопол на пазара на дрога в столицата, допълва радиото.По непотвърдена информация част от участващите в бандата са предвиждали и силови действия, дори спрямо разследващи полицаи, ако това се наложи. Повечето от членовете в групата са криминално проявени. Те са познати на МВР с регистрации по различни видове престъпления, сред тях разпространение на наркотици, грабежи и рекет.", "date": "2018.07.01", "title": "ГДБОП разби престъпна група, разпространявала наркотици в София"}
{"url": "https://news.bg/world/iranskata-politsiya-otkri-ogan-po-protestirashti.html", "text": "Протест срещу недостига на вода в югозападен Иран прерасна в насилие, след като полицията се намеси и влезе в сблъсъци с демонстрантите, съобщават местни медии, цитирани от ДПА.Райони на провинция Хузестан са без вода на фона на отчетени температурни стойности над 45 градуса по Целзий. Липсата на вода предизвика протести в пристанищния град Хорамшахр.Видеоматериали, направени с мобилни телефони, показват полицията да използва сълзотворен газ срещу демонстрантите. Някои от протестиращите скандираха срещу правителството.Ирански медии информират, че демонстранти са нанесли материални щети на сгради и са предизвикали малки пожари.Вътрешният министър обяви, че правителството няма проблем с участващите в протеста хора, но полицията е трябвало да предприеме действия, тъй като ситуацията е излязла извън контрол.Министърът добави, че е стреляно, за да се разпръсне тълпата и че един човек е ранен.Но \"Таймс оф Израел\" пише, че най-малко четирима души са убити.Управителят на провинцията съобщи, че проблемът с водата е заради спукване на водопровод, който ще бъде поправен в рамките на следващите дни.През последните седмици няколко пъти бяха организирани протести срещу властта. Миналата седмица хиляди участваха в демонстрация на Големия пазар в Техеран. Те недоволстват от икономическата ситуация.", "date": "2018.07.01", "title": "Иранската полиция откри огън по протестиращи "}
{"url": "https://news.bg/world/pobesnyal-britanski-ministar-skasa-pravitelstven-doklad-za-brekzit.html", "text": "Британският министър на околната среда Майкъл Гоув е скъсал правителствен доклад, в който се споменават варианти за евентуално митническо споразумение с ЕС след Брекзит, пише \"Гардиън\".В пристъп на гняв Гоув скъсал доклада, тъй като съображенията му относно предложенията са били омаловажени.Вестник \"Сън\" пише, че министърът е бил толкова разгневен, че скъсал доклада по време на среща в сряда. Планът на премиера на Обединеното кралство Тереза Мей предвижда ново митническо партньорство с ЕС.Поддръжници на Брекзит като Гоув се обявяват против митническо партньорство с ЕС, което би задължило Обединеното кралство да събира митата на ЕС от името на съюза. Те предпочитат алтернатива за максимално улеснение с използване на технология, която ще минимизира необходимостта от митнически проверки вместо изцяло да бъдат прекратени.Мей раздели вътрешна комисия към кабинета за Брекзит на две групи, за да се свърши повече работа по всяка от една от опциите.Но \"Сън\" пояснява, че след шест седмици на срещи изготвеният от служителите обобщен доклад за дискусиите за варианта за митническо партньорство с ЕС, подкрепян от Тереза Мей, пренебрегнал възраженията на Гоув.Вестникът допълва, че министърът е бил толкова \"бесен\", че \"скъсал\" документа на две.И двете митнически системи, обсъждани от кабинета, са отхвърляни от ЕС.", "date": "2018.07.01", "title": "Побеснял британски министър скъса правителствен доклад за Брекзит"}
{"url": "https://news.bg/world/vishegradskata-chetvorka-otreche-che-e-sklyuchila-sdelka-s-germaniya-za-migrantite.html", "text": "Вишеградската четворка отрече, че е сключила споразумение с Германия за връщане на мигранти, информират АФП и други агенции.Вчера ДПА съобщи, че канцлерът на Германия Ангела Меркел е осигурила споразумение с 14 страни за връщане на мигранти. В писмо до коалиционните партньори Меркел пише, че се е договорила с Но вчера правителствата на Полша, Унгария и Чехия отрекоха, че са договаряли подобни мерки с Меркел.Чешкият премиер Андрей Бабиш заяви, че Германия не ги е търсила и няма да ратифицират такова споразумение., подчерта министър-председателят.Говорител на правителството на Германия отговори, че Меркел със \"съжаление\" приема решението на Прага.Унгарският лидер Виктор Орбан определи информацията като \"фалшива новина\". Пред държавната агенция MTI той обяви, че \"няма такова споразумение\".Днес правителството на Словакия съобщи, че канцлерът на Германия не се е обръщал към тях по въпроса за споразумение за връщане на мигранти.", "date": "2018.07.01", "title": "Вишеградската четворка отрече, че е сключила сделка с Германия за мигрантите"}
{"url": "https://news.bg/world/ne-znaya-dali-dnes-shte-se-dogovorya-s-hss-za-migrantite-obyavi-merkel.html", "text": "Канцлерът на Германия Ангела Меркел съобщи, че иска Християндемократическият съюз да продължи да работи съвместно с баварските съюзници, информират \"Ройтерс\" и други медии.Изправен пред регионални избори през октомври, Християнсоциалният съюз (ХСС) настоява за по-строги правила за миграцията.\"Споделям целта на ХСС от една страна да бъде намален броят на мигрантите, докарвани в Европа от трафиканти, и от друга страна аз също споделям гледището, че бежанците не могат просто така да избират в коя страна да отидат\", каза Меркел в интервю за германската телевизия ZDF, подчертавайки желанието си да работи заедно с баварските съюзници.Различията с ХСС се свеждат само до начина как да се постигне ограничаване на миграцията, подчерта канцлерът.Спорът за мигрантите заплашва дългогодишната коалиция между двете партии.Меркел е категорична, че не иска решенията в Европа да се вземат едностранно.Запитана дали спорът между двете партии може да бъде разрешен, тя отклони въпроса и подчерта, че ще направи всичко възможно за постигане на резултати на преговорите по-късно днес.Тя похвали решенията на неофициалната среща на ЕС в Брюксел на 24 юни, допълвайки, че всички европейски държави са съгласни за необходимостта от защита на външните граници.ДПА съобщава, че днешните разговори между ХДС и ХСС ще решат бъдещето на коалицията.В събота вечерта Ангела Меркел се срещна с вътрешния министър Хорст Зеехофер, който е лидер на ХСС, при закрити врата в опит да разрешат разногласията. Не се разкриват подробности от срещата.На среща в Мюнхен днес ХСС ще реши дали Меркел е изпълнила исканията на партията за намаляване на миграцията със сключените с европейски държави споразумения.Меркел заяви пред ZDF, че не е сигурна дали спорът с ХСС ще бъде решен днес.Последното социологическо проучване на Emnid за днешния брой на \"Билд\" показва, че консервативният блок увеличава подкрепата си с 1% до 32 на сто. Втори са социалдемократите са с 19%. Трети са \"Алтернатива за Германия\" с 14% пред Зелените с 12%. Либералдемократите и Левицата са подкрепяни от 9% от германците.В проучването са участвали 1 954 души. Проведено е от 21 до 28 юни.", "date": "2018.07.01", "title": "Не зная дали днес ще се договоря с ХСС за мигрантите, обяви Меркел"}
{"url": "https://news.bg/world/tokat-v-rumaniya-poevtinya-s-3-53.html", "text": "Електроенергията за битови потребители в Румъния поевтиня с 3,53%, пенсионният пункт се увеличава с 10%, информира румънската осведомителна агенция Аджерпрес.Агенцията отбелязва, че това са основните промени в румънската икономика, които влизат от днес.До 30 юни 2019 г. румънците ще плащат с 3,53 на сто по-малко за електричество след решение на националния енергиен регулатор. Друга промяна в енергийния сектор от днес е въвеждането на оптимален доставчик. Потребители ще могат да променят доставчика на енергия. За първи път това е възможно в Румъния. Мярката ще позволи конкуренция на енергийния пазар и хората ще могат да избират тази компания, която им предложи най-ниска цена.От днес правителството реши да увеличи пенсионния пункт от 1000 леи на 1 100 леи (10%). Минималната пенсия ще нарасне от 520 леи на 640.От 1 януари 2021 г. пенсионният пункт ще достигне 1 775 леи, което е равнозначно на 45% от средната заплата.", "date": "2018.07.01", "title": "Токът в Румъния поевтиня с 3,53%"}
{"url": "https://news.bg/bulgaria/kevr-e-zavisim-ot-interesi-vaznegoduva-korneliya-ninova.html", "text": "\"Поредното увеличение на ток и парно. И поредният цинизъм от страна на председателя на КЕВР Иван Иванов. Попитан как ще се отрази това на българските граждани, отговорил - само 15 процента ползват топла вода и топлоенергия. С лека ръка обрече 15 процента българите на още по-голямо обедняване.\"Това написа във Фейсбук лидерът на БСП Корнелия Нинова, информират от пресцентъра на партията.По-рано днес КЕВР взе решение парното да се увеличи със 7%, а токът - с 2%. Промените доведоха до протест пред сградата на регулатора.Нинова добави, че другите българи, според Иванов, се греят на дърва.\"\"- коментира председателят на БСП.Според Нинова гласуването на оставката на Иванов другата седмица, по искане на социалистите, е най-малкото, което трябва да се случи, за да има законност в държавата и справедливост за хората.", "date": "2018.07.01", "title": "КЕВР е зависим от интереси, възнегодува Корнелия Нинова"}
{"url": "https://news.bg/world/putin-uveri-che-ne-sa-se-namesvali-na-izborite-v-sasht-obyavi-savetnik-na-beliya-dom.html", "text": "Съветникът по национална сигурност на Белия дом Джон Болтън вярва, че КНДР може да унищожи по-голямата част от ядрените си оръжия в рамките на година, информира \"Ройтерс\".Пред CBS Болтън заяви, че Вашингтон е започнал ядрени преговори с Пхенян със съзнанието, че в миналото КНДР не е изпълнявала обещанията си.Той коментира и посещението си в Русия. Болтън се срещна с руския президент Владимир Путин и други представители на правителството. Москва и Вашингтон договориха Путин и президентът на САЩ Доналд Тръмп да се срещнат в Хелзинки на 16 юли.Съветникът разкри, че е обсъдил с Путин въпроса за руската намеса на изборите в САЩ през 2016 г.\"Въпросът за изборната намеса определено беше нещо, за което ние разговаряхме\", каза Болтън.Той е повдигнал казуса за изборите през 2016 г. и за руските действия на предстоящите избори за Конгрес.\"Руската държава не се е намесвала на изборите през 2016 г.\", отбеляза Болтън, цитирайки руския лидер.По думите му обсъдили са и въпросът за Крим.\"\", изтъкна още Болтън.\"Той (президентът Тръмп) иска да разбере руската позиция, може би по-важното е, че иска Владимир Путин да разбере нашите позиции\", добави съветникът.", "date": "2018.07.01", "title": "Путин увери, че не са се намесвали на изборите в САЩ, обяви съветник на Белия дом"}
{"url": "https://news.bg/world/tramp-evropeyskiyat-sayuz-e-tolkova-vreden-kolkoto-i-kitay.html", "text": "Президентът на САЩ Доналд Тръмп заяви, че митата могат да обхванат китайски стоки за 500 милиарда долара, \"ако не постигнем споразумение\".Държавният глава направи коментара в интервю за \"Фокс нюз\".\"Европейският съюз е толкова вреден, колкото и Китай, единственото е, че те са по-малки\", обяви Тръмп, говорейки за \"честна търговия\".\"През миналата година ЕС направи 151 милиарда долара търговски излишък със САЩ. И ние инвестираме в НАТО, за да ги защитаваме\", оплака се той.През юли американският лидер обяви, че е наредил да се подготвят допълнителни мита върху китайски стоки за 200 милиарда долара.Изявлението на Тръмп идва на фона на търговския сблъсък между САЩ и трансатлантическите им партньори, както и между Вашингтон и Пекин.През март Щатите наложиха мита върху внос на стомана (25%) и алуминий (10%). Канада, Мексико и ЕС предприеха ответни мерки и въведоха мита върху американски стоки.", "date": "2018.07.01", "title": "Тръмп: Европейският съюз е толкова вреден, колкото и Китай"}
{"url": "https://news.bg/world/hilyadi-rusnatsi-protestirat-sreshtu-kanibalskata-pensionna-reforma.html", "text": "Хиляди руски граждани излязоха на протест в страната срещу плана на правителството да увеличи възрастта за пенсиониране, съобщават радио \"Свободна Европа\", АФП и АП.Профсъюзи, политически партии и опозиционерът Алексей Навални призоваха руснаците да излязат на многохилядна демонстрация на 1 юли срещу законопроекта.В средата на юни премиерът Дмитрий Медведев заяви, че правителството иска да вдигане възрастта за пенсиониране при мъжете с пет години - от 60 на 65 г., до 2028 г., и при жените с осем години - от 55 на 63, до 2034 г. Предложената реформа е с цел облекчаване на натиска над държавната хазна.Обявена в деня на откриването на Световното първенство по футбол в Русия, критици обвиниха Медведев, че се опитва да погребе лошата новина, докато социологически проучвания показват, че около 90% от населението е против плана.Протестите се проведоха във Владивосток, Хабаровск, Комсомолск на Амур, Биробиджан, Омск, Оренбург и други градове.Демонстрантите носиха лозунги като \"Гладният пенсионер е позорът на държавата\", \"Умри преди пенсиониране\" и \"Не\" на канибалската пенсионна реформа на Медведев\".Протестиращите настояват за отхвърляне на законопроекта, намаляване на цените на горивата и се обявяват против увеличаването на ДДС.Според публикувания от руското правителство законопроект на 16 юни реформата за възрастта за пенсиониране влиза в сила от 2019 г.Близо 2,6 милиона души се подписаха под петиция за блокиране на реформата.Повечето демонстрации са забранени в градовете, където се провежда Световното първенство по футбол, включително Москва и Санкт Петербург.", "date": "2018.07.01", "title": "Хиляди руснаци протестират срещу „канибалската” пенсионна реформа"}
{"url": "https://news.bg/world/vvs-na-velikobritaniya-bombardirali-sayuznitsi-na-bashar-asad-v-siriya.html", "text": "Военновъздушните сили на Великобритания са бомбардирали проправителствени сили в Сирия до границата с Ирак и Йордания през миналия месец, пише британският вестник \"Съндей таймс\".Един сирийски войник е убит, а други седем са ранени.Атаката е извършена преди месец. Изтребител \"Тайфун\" е пуснал 230-килограмова бомба Paveway IV по проправителствени сили по време на сблъсък в близост до база с британски и американски специални части в пустинята до Ал Танф на йорданско-иракската граница.Бомбата е пусната в отговор на опит на силите на режима да се насочат към базата, която е използвана за обучаване на сирийски бунтовници от групата Maghawir al-Thowra, която се бори срещу ДАЕШ (\"Ислямска държава\").Базата е обградена от 54-километрова \"зона за деескалация\". Подкрепяните от сирийския лидер милиции са били инструктирани от САЩ да не се доближават.Така за първи път Великобритания бомбардира проправителствени сили, откакто взе участие в западната коалиция, която бомбардира сирийската армия през април в отговор на информация, че Асад е използвал химически оръжия срещу цивилни.Отделно британският вестник пише, че транспортен самолет за 44 милиона британски лири е сериозно повреден при инцидент в сирийската пустиня. Самолетът е с щети след твърдо кацане по време на тайна мисия. Британските специални части използват C-130J Hercules при мисии в Ирак и Сирия.", "date": "2018.07.01", "title": "ВВС на Великобритания бомбардирали съюзници на Башар Асад в Сирия"}
{"url": "https://news.bg/world/konservativnite-partnyori-na-merkel-nedovolni-ot-dogovorenoto-za-migrantite.html", "text": "Вътрешният министър на Германия и лидер на Християнсоциалния съюз (ХСС) Хорст Зеехофер изглежда остава непоколебим по въпроса за миграцията.Зеехофер е казал пред ръководството на партията, че не е щастлив от това, което канцлерът Ангела Меркел е постигнала по въпроса за миграцията на срещата на върха на ЕС в Брюксел по-рано тази седмица.Информацията съобщава ДПА, позовавайки се на източници, запознати с разговорите на партийна среща в Мюнхен.Евролидерите постигнаха споразумение за откриване на мигрантски центрове в Европа и Северна Африка. Отделно Меркел е сключила двустранни споразумения с повече от 10 държави.Зеехофер подчертал, че договореното не е толкова ефективно, колкото едностранно да се връщат мигрантите на границата на Германия.Източниците допълват, че силовият министър също отхвърля предложението на Меркел регистрираните в друга страна членка на ЕС бежанци да бъдат вкарвани в центрове в Германия.Според лидера на ХСС предложенията на ЕС само ще създадат повече проблеми за Германия, допълвайки, че е твърде рано да се представят като успех.\"Все още има много работа\", подчертал Зеехофер.По-късно партията ще обяви позицията си.Тази вечер Меркел ще проведе разговори с членовете на Християндемократическия съюз.", "date": "2018.07.01", "title": "Консервативните партньори на Меркел недоволни от договореното за мигрантите"}
{"url": "https://news.bg/disasters/strelba-v-tsentara-na-toronto.html", "text": "Стрелба е станала в центъра на Торонто. Двама души са убити, съобщава Си Ти Ви.Властите съобщават за един ранен.Самоличността на убитите се уточнява. Полицията не коментира дали те са случайни жертви или са били цел на покушение.Престъпниците са успели да избягат. Полицията ги издирва.", "date": "2018.07.01", "title": "Стрелба в центъра на Торонто"}
{"url": "https://news.bg/disasters/atentator-samoubiets-se-vzrivi-v-afganistan.html", "text": "Най-малко 19 души бяха убити, а други 20 други бяха ранени при експлозия, разтърсила в неделя центъра на източния афганистански град Джалалабад, предаде Ройтерс. Агенцията се позова на Сораб Кадери, член на провинциалния съвет на Нангархар.Експлозията, която се случи часове, след като президентът Ашраф Гани посети Джалалабад, разруши магазини и сгради около площад Мухабарат в града, заяви говорителят на губернатора Атаула Коджани.В момента никой не е поел отговорност за нападението. Властите са отцепили района на взрива. В момента е известно, че зад нападението стои атентатор - самоубиец.", "date": "2018.07.01", "title": "Атентатор - самоубиец се взриви в Афганистан"}
{"url": "https://news.bg/world/vlastite-na-ostrova-se-gotvyat-za-konchinata-na-elizabet-ii.html", "text": "Властите на Острова се готвят за кончината на Елизабет II, разкрива в. \"Таймс\".Членове на британския кабинет за първи път дори са провели тайна подготовка. Тя е била под кодовото име Castle Dove.По време на нея са били набелязани основните действия на правителството през 10-дневния национален траур, който ще бъде обявен, когато кралица Елизабет II почине.Обсъждането на темата не е било предизвикано от някакви специфични безпокойства, свързани със здравето на кралицата, но се случи в седмицата, когато 92-годишната кралица Елизабет Втора пропусна служба в катедралата \"Сейнт Пол\" в Лондон, тъй като се почувствала зле.В плановете на правителството се предвижда да се съберат около 600 от елита, в чието присъствие да бъде обявено името на новия монарх. Това трябва да стане в Бъкингамския дворец.Трупът на Елизабет II ще бъде изложен в Уестмистърското абатство в продължение на 4 дни.Елизабет II стои начело на Обединеното кралство от 1952 г. Това е рекорд за британски монарх. На 2 юни по случай юбилея беше пусната специална монета от £10, на двете страни ѝ беше изсечен профилът на кралицата.", "date": "2018.07.01", "title": "Властите на Острова се готвят за кончината на Елизабет II"}
{"url": "https://news.bg/weather/vyatarat-stihva-predimno-slancheva-nedelya.html", "text": "Предимно слънчева неделя ни очаква. Това съобщават от НИМХ на БАН. Валежите и вятърът постепенно ще стихват през деня. Максималните температури ще са между 22 и 29 градуса. Атмосферното налягане ще е близко до средното за месеца. Припомняме, че вчера бе обявен жълт код за силен вятър в западната част на страната. Страната се възстановява от проливните дъждове от последната седмица, които взеха и жертва. В отделни райони бе обявено бедствено положение. ", "date": "2018.07.01", "title": "Вятърът стихва, предимно слънчева неделя "}
{"url": "https://news.bg/regions/zabrani-za-dvizhenie-na-tir-ove-po-patishtata-i-dnes-1.html", "text": "Остават в сила някои забрани и ограничения за движение по пътищата. Това съобщават от АПИ. Забранява се движението на моторни превозни средства, предназначени за превоз на товари с техническа допустима максимална са над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника, както следва:АМ \"Тракия\" ограничението в движението на МПС над 12 т ще бъде както следва:в петък от 18 ч. до 20 ч. в посока София - Пловдив;в неделя от 16 ч. до 20 ч. в посока Бургас - София.АМ \"Струма\":в събота от 10 ч. до 14 ч. в посока п. в. \"Даскалово\" - ГКПП \"Кулата\".АМ \"Марица\":в неделя от 16 ч. до 20 ч. в посока Свиленград - АМ \"Тракия\".и за дните петък - от 17:00 часа до 20:00 часа и неделя - от 14:00 часа до 20:00 часа:• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-5 Русе-Велико Търново;• път I-9 Варна-Бургас;• път II-99 Бургас-Царево.2) целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Забраната се отнася за всички периоди, в които е определен повече от един почивен или празничен ден.Ограниченията важат само за участъците от републиканската пътна мрежа, както следва:• Всички автомагистрали;• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-4 п. в. \"Коритна\"-Велико Търново-Шумен;• път I-5 Русе-Велико Търново;• път I-8 ГКПП \"Калотина\"-София;• път I-9 Варна-Бургас;• път II-18 Околовръстен път София;• път II-99 Бургас-Царево.Забраната не важи за моторни превозни средства, които извършват превози на опасни товари (ADR), живи животни, бързоразвалящи се хранителни продукти и товари на температурен режим.ІІ. СЪСТОЯНИЕ НА АВТОМАГИСТРАЛИТЕ: АМ \"Тракия\":Област София:- До 01.07.2018 г. при км 0 движението е в една лента поради ремонтни дейности на съоръжение. Шофьорите да се движат с повишено внимание и съобразена скорост.- Ограничено е движението по пътната връзка София - Костенец на пътен възел \"Мухово\" на АМ \"Тракия\" при км 46 в посока гр. Костенец и гр. Ихтиман поради ремонтни дейности до 20.12.2018 г.Обходни маршрути:- по направление София - Костенец през пътен възел \"Ихтиман\" при км 34+000.- по направленията Ихтиман - Пловдив и Костенец - Пловдив през пътен възел \"Церово\" при км 69+167. Движението по АМ \"Тракия\" в посоките София - Бургас и обратно е без ограничения. През пътния възел може да се минава идвайки от Бургас в посока гр. Костенец и гр. Ихтиман. АМ \"Хемус\":Област София:До 20.12.2018 г. движението от км 29+860 до км 35+150 се осъществява двупосочно в платното посока Варна поради ремонтни дейности на виадукт при км 33+600 и тунел \"Витиня\".До 20.12.2018 г. движението от км 36+170 до км 36+710 се извършва двупосочно в платното посока Варна поради аварийно - възстановителни дейности по виадукт \"Коренишки дол\" при км 36+450.До 20.12.2018 г. движението от км 36+770 до км 38+150 се осъществява двупосочно в платното посока София поради аварийно-възстановителни дейности на виадукт при км 37+920.До 02.07.2018 г. движението се извършва в изпреварващата лента при Ботевград от км 44 до км 47 в посока София се осъществява в една лента поради преасфалтиране.До 20.12.2018 г. движението от км 30+260 до км 47+060 /от п.в. \"Витинска река\" до п.в. Ботевград/ е ограничено за МПС над 12 тона в двете посоки поради ремонтно-възстановителни дейности по виадукт \"Коренишки дол\" при км 36+450. Движението се осъществява по обходен маршрут: п.в. \"Витинска река\" - път I-1 /София - Ботевград/ - път II-17 /Ботевград - АМ \"Хемус\"/ - п.в. Ботевград.АМ \"Струма\": няма.АМ \"Марица\": няма.АМ\"Черно море\":Движението в участъка Варна - Бургас от км 2+329 до км 3+238 се осъществява при пълно затваряне на платното посока Бургас и пренасочване на движението в платното посока Варна поради ремонт на виадукт \"Звездица\" до 15.10.2018 г.АМ \"Люлин\":Област София:Движението в участъка София - Перник е ограничено за леки МПС до 12 тона от км 7+100 до км 12+860 поради обрушване на ската при км 9+600. Движението се осъществява по обходен маршрут: в посока Перник се отклонява на п.в. \"Мало Бучино\" по път II-1801 /Околовръстен път София - кв. Суходол - Мало Бучино - Големо Бучино - Перник/. Срок от 10:00 до 18:00 часа до 16.07.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.Движението по АМ \"Люлин\" е затруднено за МПС над 12 т от км 7+100 до км 12+860 поради обрушване на ската при км 9+600. Движението се осъществява с поетапно пропускане в интервал от 2 часа, както следва: от 10:00 до 12:00 часа; от 13:00 до 15:00 часа и от 16:00 до 18:00 часа автомобилите изчакват на определените места. В часовете от 12:00 до 13:00 часа; от 15:00 до 16:00 часа и след 18:00 движението се възстановява. Срок от 10:00 до 18:00 часа на 16.07.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.Движението по АМ \"Люлин\" в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\", където движението на всички МПС се осъществява двупосочно в платното посока София - Перник.Алтернативни маршрути:- за автомобили до 12 тона по път I-1 от пътен възел Драгичево - Владая - София и обратно.- само за леки автомобили по път 1801 Перник - Мало Бучино - Суходол и обратно. Път 1801 Перник - Мало Бучино - Суходол е забранен за МПС над 12 тона. Срок до 16.07.2018 г.Област Перник:Движението по АМ Люлин в участъка от п. в. Даскалово до граница с област София е ограничено поради обрушване на ската при километър 9+600. Движението за тежкотоварните МПС над 12 тона се спира поетапно с изчакване на място с продължителност от два часа за периода от 10:00 до 18:00 часа. Леките автомобили се пренасочват по обходен маршрут по път I-1 през Владая и през път III-1801 Големо Бучино - Перник. /Път 1801 Перник - Мало Бучино - Суходол е забранен за МПС над 12 тона./ Срок от 10:00 до 18:00 часа до 16.07.2018 г.В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ:1. Проходи:- \"Върбишки\" - затворен за всички МПС - целогодишно;- \"Златишки\" - затворен за всички МПС - целогодишно;- \"Айтоски\" - отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Превала\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Троянски\" - отворен за всички МПС;- \"Вратник\" - забранен за МПС над 10 т - целогодишно;- \"Дюлински\" - забранен за МПС над 3,5 т - целогодишно;- \"Пампорово\" - забранен за МПС над 3,5 т - целогодишно;- \"Петрохан\" - забранен за МПС над 12 т, както и тегленето на ремаркета и полуремаркета - целогодишно;- \"Твърдишки\" - забранен за МПС над 10 т - целогодишно;- \"Шипка\" - забранено е движението на МПС, предназначени за превоз на товари с технически допустима максимална масанад 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4 - целогодишно.", "date": "2018.07.01", "title": "Забрани за движение на ТИР-ове по пътищата и днес"}
{"url": "https://news.bg/world/otvaryat-otnovo-morski-kanal-za-komunikatsiya-mezhdu-severna-i-yuzhna-koreya.html", "text": "Морски канал за комуникация между Северна и Южна Корея бе отворен отново. Това се случва за първи път от десетилетие насам. Това са съобщили от южнокорейското военно министерство в изявление. Съобщава се, че два кораба са установили радио връзка. Единият е патрулиращ севернокорейски, който е отговорил на сигнал от плавателен съд на Юга. Това е станало около 9 часа сутринта в неделя. Припомняме, че това е поредна стъпка на сближаване между двете Кореи. Още преди месеци започна процес на стопяване на ледовете с редица срещи на високо ниво и жестове и от двете страни. Лидерите на КНДР и САЩ също проведоха историческа среща. Вашингтон настоява за пълно ядрено разоръжаване на Пхенян, тъй като притежаването на ядрени оръжия е нарушение на резолюции на ООН. ", "date": "2018.07.01", "title": "Отварят отново морски канал за комуникация между Северна и Южна Корея "}
{"url": "https://news.bg/regions/chetirima-zaginali-v-katastrofa-pri-107-km-na-trakiya.html", "text": "Катастрофа ограничи временно движението при км 107 на АМ \"Тракия\" в посока Бургас, съобщиха от АПИ. Четирима души са загинали, а трима са в приети в болница. Сигналът е получен в 6.10 часа.При инцидента лек автомобил \"Фолксваген Транспортер\" се е ударил в товарен \"Мерцедес 317\".Извършва се оглед, образувано е досъдебно производство.Въведен беше обходен маршрут: п.в.Пазарджик - път II-37 гр. Пазарджик - път I-8 Пазарджик - Пловдив - път III-8008 - п.в. Цалапица.Към 10:39 движението беше възстановено.", "date": "2018.07.01", "title": "Четирима загинали в катастрофа при 107 км на \"Тракия\""}
{"url": "https://news.bg/comments/sauditska-arabiya-spetsialen-vid-zashtitena-diktatura.html", "text": "Защо се проявява такава търпимост към режим, който нарушава правата на човека и чиято роля в региона, особено в Йемен, е проблематична, пита френският всекидневник Libération във връзка със среща на експерти в Париж относно хуманитарната криза в Йемен.Престолонаследникът Мохамед Бен Салман (MBS) обича да се представя като модернизатор на Саудитска Арабия. След като отвори вратите на футболните стадиони и музикалните концерти за жени, той наскоро подписа и разрешителната заповед, която им дава право да шофират. Много наблюдатели представиха този напредък като \"революция\". Тези похвали са притеснителен знак за липсата на критичен поглед към тази страна, като същевременно разкриват силата на лобирането в Рияд, където се предлагат услугите на четири от най-големите френски фирми за връзки с обществеността.Как да оценим обективно тези няколко реформи. Жените? Миналия месец полицията на режима затвори няколко активистки като Айша ал-Менай или Хаса ал-Шейх, исторически фигури в борбата за правата на жените. Сякаш дворецът иска да изпрати послание, че новите достижения са заслуга на младия принц, а не последица от ангажимент на гражданското общество. Иман ан- Нафан, автор на блога \"Саудитска жена\" и личност в борбата срещу мъжкото доминиране, все още е държана на тайно място зад решетките с други феминистки. Опозорена от официалната преса, тя е описвана като \"проститутка\".Човешките права? Равносметката е непосилна. Ако Китай води при екзекуциите (84% от общия брой през 2017 г.) пред Иран и Саудитска Арабия, то подредбата на триото се обръща в обратна посока, ако става въпрос за населението на страната; тогава лидер е Рияд с коефициент на изпълнение 12 пъти по-висок от този на Пекин! В сферата на наказанията кралството продължава да прилага същите присъди като несъществуващата ислямска държава ДАЕШ: ампутации за кражба, убиване с камъни за прелюбодейство, изтезания и публично рязане на глави, разпъване на кръст, излагане на трупове до изгниване на плътта, екзекуции на малолетни - всички на публично място.Случаите на Раиф Бадауи или Али Мохамед ан-Нимр са показателни в това отношение. Първият беше осъден на 10 години затвор и 1 000 удара с камшик, последвани от забрана за напускане на страната за водене на блог, призоваващ за повече права и свободи в страната. В затвора от юни 2012 г., той изтърпява публично наказание на \"траншове\" от по 50 удара на равни интервали ... Съпругата му, политически бежанец в Канада, е загрижена за здравето му, тъй като страда от различни заболявания и никой не знае дали получава адекватно лечение. Вторият, арестуван като непълнолетен по време на протестите на \"Саудитска пролет\" от 2011 г., той несъмнено е жертва на факта, че е племенник на известния духовник и опозиционен шиитски шейх Нимр Бакр ан-Нимр, осъден на смърт на 2 януари 2016 г. и впоследствие обезглавен и разпънат. Трябва да се отбележи, че за назидание, религиозният водач е бил умъртвен публично, заедно с 45 сунитски салафисти, считани за терористи. Други затворници като Абдулла аз-Захир и Дауд ал-Мархун, преследвани за участие в демонстрации, могат да бъдат екзекутирани всеки момент.В Саудитска Арабия, за разлика от всички останали мюсюлмански държави, не се толерира религия, различна от исляма, а вероотстъпничеството и атеизма се квалифицират като \"тероризъм\", който заслужава смъртно наказание. Палестинският поет Ашраф Фаяд, който е осъден на смърт, е живото доказателство за това. Според шериатския съд той насърчавал атеизма в една от книгите си. Да не говорим, че саудитското кралство продължава да разпространява по света салафизъм - матрицата на съвременния умиращ джихад, който освен хилядите жертви в мюсюлманския свят е причинил смъртта на 240 души по улиците на Париж и е ранил 900 други...През септември 1999 г. в багажа на филипинеца Фаустино Салазар бяха открити два шоколада, съдържащи алкохол. Обвиняемият се опита да се защити, като заяви, че е купил шоколада от магазин за безмитна търговия на летище Бахрейн, но е осъден на 75 удара с камшик и четири месеца затвор. През май 2013 г. две прислужници от Югоизточна Азия бяха осъдени на 1000 удара с камшик и десет години затвор за \"щети от магия\", причинени на техните работодатели. През 2007 г. един египетски фармацевт, Мустафа Ибрахим, беше обвинен в \"практикуване на магия и магьосничество, прелюбодеяние и оскверняване на Корана\". Съседите му го бяха обвинили, че \"държал Корана в тоалетната си\". Данните от разследването показват, че използвайки черна магия, Ибрахим разрушил връзката на една съпружеска двойка и държал в апартамента си книга за магьосничество, свещи с тайнствени надписи и билки със странна миризма. Впоследствие фармацевтът е обезглавен със сабя. Дали саудитските екзекутори ще страдат от претоварване на работното място поради честотата на физическите наказания в кралството? През юни 2017 г. властите в Рияд наеха на работа осем нови резачи на глави.В регионален план, нужно ли е да се припомня, че режимът играе водеща роля в дестабилизирането на голяма част от Близкия изток? Подкрепата за ислямистки групи в Сирия започва да пресъхва.Що се отнася до Бахрейн, окупационните му войски са тези, които от седем години поддържат на една ръка разстояние сунитската монархия ал-Халифа, която почти беше свалена от власт от народно движение, искащо социална справедливост. Оттогава по-голямата част от населението на архипелага живее в ситуация на военно положение, с произволни арести, забрана на политически партии, тотална блокада срещу села \"дисиденти\" и отнемане на гражданство всеки ден...В Йемен, който е във война, искана и предизвикана от Mохамед бин Салман докато беше министър на отбраната, клането продължава мълчаливо и страната, след епидемия от холера, е заплашена от глад. Ситуацията днес е по-лоша с насилственото нападение, поръчано преди няколко дни от саудитските и емирските войски в пристанище ал-Худейда, през което пристигат по-голямата част от вноса и международната помощ.При тези условия и докато в Париж се провежда среща за хуманитарната драма, която преживява Йемен, как да разбираме раболепното мълчание на много политици и медии, описващи като\" революция \"действията на младия принц като се има предвид, че изброяването на идентични актове би приковало на позорния стълб всяка друга страна по света? Ако мерките спрямо жените се обявяват като \"революция\", тогава Ким Чен-ун трябва да отвори Макдоналдс в Пхенян, за да покаже желанието си да \"демократизира\" страната . Все пак той трябва да разполага със средствата да си позволи същите мрежи на влияние като саудитската \"защитена диктатура\".", "date": "2018.07.01", "title": "Саудитска Арабия - специален вид \"защитена\" диктатура"}
{"url": "https://news.bg/society/pensiite-stanaha-po-visoki.html", "text": "Всички пенсии са по-високи от днес 1 юли 2018 г., предаде БНР. Пенсиите се индексират с 3.8 на сто.С тази промяна минималната пенсия за осигурителен стаж и възраст става 207 лв. и 60 стотинки.Всички пенсии се индексират с 3.8 на сто от днес. По този начин минималната пенсия за осигурителен стаж и възраст ще стане размер от 207 лева и 60 стотинки. Стойността на социалната пенсия за старост достига 125 лева и 58 стотинки.Със социалната пенсия нарастват и всички останали пенсии, които не са свързани с трудовата дейност - пенсиите за военна и гражданска инвалидност, социалната пенсия за инвалидност и персоналната пенсия.Няма промяна в размера на максималната пенсия. Най-много пенсионерите могат да получават 910 лв.Размерът на средната пенсия се повишава с 14 лв. Така от 360 лв, средната пенсия става 374 лв.", "date": "2018.07.01", "title": "Пенсиите станаха по-високи"}
{"url": "https://news.bg/politics/rumyana-bachvarova-nadhvarlihme-ochakvaniyata-na-evropa.html", "text": "Надхвърлихме очакванията на Европа с нашето европредседателство. Тази позиция заяви началникът на кабинета \"Борисов 3\" Румяна Бъчварова в ефира на bTV.\"Страната ни спечели авторитет и доверие навън след европредседателството\", посочи Бъчварова и добави, че Европа останала приятно изненадана от нас. Впечатляващо организирано правителство сме имали по време на еврпредседателството.\"Това е изключителен опит за администрацията и за министрите в правителството. Никога не сме имали толкова добре подготвено правителство и толкова добре подготвени министри\", категорична е Бъчварова.Политическа нищета е вотът на недоверие според Бъчварова. \"Това беше политическа неспособност да изведеш един проблем. Мотивите на БСП бяха сбор от медийни публикации. Това е притеснително за нас - една по-активна и състоятелна опозиция помага на управлението и на държавата, но това, което виждаме, е липса на политическа същност\", коментира тя.", "date": "2018.07.01", "title": "Румяна Бъчварова: Надхвърлихме очакванията на Европа"}
{"url": "https://news.bg/society/i-vazduha-li-shte-plashtame-pitat-protestirashti-pred-kevr.html", "text": "Представители от Изпълнителното бюро на Софийската градска организация на БСП-София и жители на столицата излязоха на протест пред сградата на Комисията за енергийно и водно регулиране (КЕВР) в София.Протестиращите негодуват срещу предвиждащото се увеличение на цените на тока, парното и водата. Очаква се поскъпването и на парното и топлата вода да е с около 7 процента, а на тока - с около 2 на сто.Протестиращите носят транспаранти с надписи \"Убиват ни с тока, водата и парното\", \"И за въздуха ли ще плащаме\", \"ЧЕЗ на народа, не на шайката\", \"Няма да плащаме на Гинка\" и други.Велизар Енчев, от Движение за радикална промяна \"Българска пролет\" заяви за news.bg, че оценява поскъпването на тока, топлата вода и парното като посегателство върху социалните права на българските граждани. Целта е всички ние да платим на Гинка Върбакова придобиването на електроразпределителното дружество ЧЕЗ.Енчев обясни, че КЕВР вдига цените по радикален начин, в деня, в който се вдигат и пенсиите с 3.8%. Ако сумираме резултата с увеличението на природния газ с 10.81%, то на практика пенсиите вече са изядени наполовина.\"Гражданското общество е длъжно да протестира срещу вандалската политика на ГЕРБ и \"Опитомени патриоти\", защото с увеличението на цените се показа още една стратегическа грешка на управлението на Бойко Борисов\", категоричен бе той.Енчев посочи още, че подновяването на АЕЦ \"Белене\" и проекта за Южен поток неизбежно води до подновяването на природния газ, тока, водата и парното.Запитан каква трябва да бъде цената на тока, водата и парното за българските стандарти, Енчев заяви, че като най-бедната държава в ЕС здравеопазването, водата, парното и тока, трябва да бъдат не икономически категории, а социални дейности.Той се възмути и от изявлението на премиера Бойко Борисов, който бе заявил малко по-рано, че не иска да се мести в работата на регулатора. Енчев обясни, че членовете на енергийния регулатор се избират с партийни квоти от българския парламент и той е бил единственият, който гласува против избора на Иван Иванов за председател на КЕВР.\"КЕВР е партийна и правителствена комисия, а не независим регулаторен орган\", смята той и допълни, че изявлението на Бойко Борисов е предназначено за ниско образованите хора и не информираност на българските граждани.На въпрос какви са пороците и грешките на шефа на енергийния регулатор Иван Иванов, че лидерът на БСП да му поиска оставката и да го даде на главния прокурор Сотир Цацаров, Енчев отбеляза, че напълно подкрепя решението на лидера на БСП, защото шефът на КЕВР отказва да изпълни закон, гласуван от българския парламент.Трябва да стане ясно на българските граждани дали нашата държава е република с парламентарно управление или република с управлението на ГЕРБ. Той се обяви и за оставка на правителството. \"КЕВР - това е ГЕРБ, а Иван Иванов е гласът на Бойко Борисов\", отсече той.Припомняме, че в края на юни стана ясно, че 10.81% ще е увеличението, което КЕВР определи за цената на природния газ на \"Булгаргаз\". От . Шефът на държавната комисия Иван Иванов увери пред медиите, че комисията използва всеки един механизъм, с който да защити обществения интерес и интересите на бизнеса. По-рано от . По думите на Корнелия Нинова сделката за ЧЕЗ .На 22 февруари 2018 г. стана ясно, че чешката ЧЕЗ е одобрила . Последва скандал, който предизвика министърът на енергетиката , защото познава собственикът на фирмата Гинка Върбакова.  по отношение на сделката и по-точно спрямо това дали купувачът има опит и може да осигури поддръжката на ЕРП на една трета от България. От интервю на Гинка Върбакова стана ясно, че  (КЕВР).  от шефа на Комисията Иван Иванов.", "date": "2018.07.01", "title": "\"И въздуха ли ще плащаме\", питат протестиращи пред КЕВР"}
{"url": "https://news.bg/economics/parnoto-skacha-sas-7-tokat-s-2.html", "text": "Средната цена на ел енергията поскъпва с 2.03%. За ЧЕЗ повишаването е с 1.75%. За електроразпределителното дружество ЕВН 1.82%, а за ЕНЕРГО-ПРО 2.78%.Това стана ясно на извънредна пресконференция на шефа на енергийния регулатор Иван Иванов.Средната цена на топлинната енергия скача със 7.33%, за топлофикация - 7.46%, за ЕВН Топлофикация Пловдив - 0.94%, за Енерджи Варна - 4.89%.Цената включва едновременно и цената на електроенергията и мрежовите услуги. Увеличението за крайните потребители на природен газ ще бъде в рамките на 6.5%.Цени на дружествата от сектор \"Топлоенергетика\" - Топлофикация София - 7.33%; ЕВН Топлофикация - 7.46%; Топлофикация Плевен - 15.19%; Топлофикация Бургас - 17.12%; Веолия Енерджи Варна - 4.89%; Топлофикация Враца - 5.42%; Топлофикация ВТ - 2.89%; Топлофикация Разград - 7.45%; Юлико-Евротрейд - 23.58%; Овергаз Мрежи - 11.13%; Топлофикация Русе - 6.73%; Топлофикация Перник - 7.01%; Топлофикация Сливен - 3.36%; Топлофикация Габрово - 0.10%;Изменения общите цени за бита на тока - ЧЕЗ - 1.75%; ЕВН - 1.82%; ЕНЕРГО-ПРО - 2.78%; ЗЛАТНИ ПЯСЪЦИ - 3.52%Междувременно пред сградата на КЕВР тече протест срещу решенията на енергийния регулатор. Представители от Изпълнителното бюро на Софийската градска организация на БСП-София и жители на столицатанегодуват пред сградата на Комисията за енергийно и водно регулиране в София.Припомняме, на последното обсъждане на цените на тока и парното в КЕВР граждански сдружения поискаха от председателя на държавния регулатор Иван Иванов да насрочи извънредно заседание на комисията. Това се случи след като стана ясно с колко ще поскъпне цената на природния газ. Иванов обаче отказа с аргумент, че комисията не може да определя цени на доставка на границата на страната.Така очакванията за поскъпване на тока бяха с около 2-3%, но преди да е ясно увеличението на цената на природния газ. Енергийните дружества поискаха скок между 5 и 16 на сто.Шефът на КЕВР обясни че цената включва едновременно стойността на електроенергията и мрежовите услуги. Другите компоненти в цената за капацитет, пренос и такси практически не се променят.Иванов изтъкна по-повод високите цени на топлоенергия, че Комисията за енергийно и водно регулиране не може да определи цената на един енергоносител, който е вносна енергийна суровина за страната и идва с висока цена на входа на Република България.Ако доставчикът \"Газпром експорт\" намали тази цена, респективно КЕВР ще отрази намалението в цените на топлинната енергия, отбеляза Иванов.В последните девет месеца от формулата, с която се изчислява цената на природния газ се отчита един девет месечен предхождащ период, свързан с цената на суровия петрол за бренд, който се повиши с 38.5% на световните пазари. Към момента цената остава много висока, която е малко над 79 долара за барел. КЕВР следи динамиката на цената на международните пазари. Надяваме се да има обратен тренд, цената да започне да намалява и хората ще разберат нашето решение след три месеца, ако има такава тенденция, отчете Иван Иванов.Топлата вода и топлинната енергия се използват единствено от 15% от населението. В малките градове и села хората използват за отопление дърва, въглища и електрическа енергия. По думите му най-важният показател е цената на електрическата енергия. Цената на електрическата енергия в последните 3 години неизменно се стремим да бъде минимално увеличена, каза още той. КЕВР използва всяка възможност, която й дава закона и подзаконовите нормативни актове, за да приеме решение в полза на бизнеса и на българските граждани. В същото време не трябва да се допуска до стигането на тежки финансови затруднения на енергийните дружества, призова Иванов.Той припомни, че преди 3 години, когато е поел КЕВР, НЕК е бил в технически фалит с близо 800 милиона лева задължения. Сега НЕК е с позитивен баланс.КЕВР определя цените въз основа на няколко принципа: цената трябва да е в строго; съответствие със закона и подзаконовите актове; цената трябва да бъде прозрачна; повишенията трябва да бъдат балансирани; цената трябва да бъде справедлива, за да не бъде натоварван, който и да е сегмент в България; цената трябва да бъде устойчива;Пример за устойчиви цени са цените на електрическата и топлинната енергия в рамките на 12 месеца не бяха променяни. Иванов отбеляза, че цената на задълженията към обществото се намалява със стотинки, под 1 лев (50 стотинки), а що се касае до микса, до голяма степен участниците в микса се запазват такива, каквито са били през миналия ценови период. Промяната в закона ограничи участието на производители с висока цена за регулиран пазар.Той отчете, че е прекалено силна динамиката на международните пазари и подчерта, че за него е важно, което са решили, защото всичко е в интерес на българските граждани.Припомняме, че в края на юни стана ясно, че 10.81% ще е увеличението, което КЕВР определи за цената на природния газ на \"Булгаргаз\". От . Шефът на държавната комисия Иван Иванов увери пред медиите, че комисията използва всеки един механизъм, с който да защити обществения интерес и интересите на бизнеса. По-рано от . По думите на Корнелия Нинова сделката за ЧЕЗ .", "date": "2018.07.01", "title": "Парното скача със 7%, токът - с 2%"}
{"url": "https://news.bg/society/manolova-parite-za-horata-s-uvrezhdaniya-iztichat-v-bezdna.html", "text": "Цялата политика за хората с увреждания създава една огромна бездна, в която потъват пари, но пари не стигат до хората. Тази позиция защити националният омбудсман Мая Манолова в ефира на БНР.Това е законопроект, които дава възможност на абсолютно всички хора с увреждания да поискат лична помощ, коментира тв по повод написаният законопроект за асистентска помощ.\"Получаването на лична помощ не е решаване на всички проблеми на хората с увреждалия\", посочи Манолова, но изтъкна, че това е средството, механизма хората с увреждания да имат центрове и да реализират своето право на избор.169 млн. лв. към момента са отделени, а с тях асистентска услуга получават 11 158 душ. Те реализират услуга да получават лична помощ. Останалите хора получават една надбавка от 90 лв. за чужда помощ годишно, обясни Мая Манолова. \"Това не може да има осигури независим живот\", категорична е тя.В Бургас например асистентството се предоставя само за два часа дневно, обясни Манолова.Тя изтъкна, че с нейния законопроект асистентска помощ ще могат да получат 70 хил. души. Когато парите се раздават на калпак се стига до изтичане на средства, акцентира омбудсманът. Припомняме във връзка с протеста на майките на деца с увреждания социалният министър , но ден по-късно беше .След него оставка подаде и зам. социалният министър Росица Димитрова. .Тя подаде оставка заради общественото недоволство по повод участието й в , която се проведе в Ню Йорк.Въпреки рокадите  на протестиращите майки остана.Омбудсманът Мая Манолова заяви, че е много важно , който, по думите й, е изработен заедно с майките на деца с увреждания, да влезе в парламента.", "date": "2018.07.01", "title": "Манолова: Парите за хората с увреждания изтичат в бездна "}
{"url": "https://news.bg/world/sasht-se-opitvat-da-se-spriyatelyavat-i-da-sdarzhat-kitay-s-nay-golemite-morski-ucheniya-v-sveta.html", "text": "Пентагонът започна най-големите военноморски учения в света през миналата седмица, съобщава Си Ен Ен.Едномесечните игри Rim of the Pacific, известни като RIMPAC, се провеждат на всеки две години.В ученията участва 46 кораба и подводници, 200 самолета и 25 000 войници от 25 държави.Този път Китай не са поканени на военните игри заради милитаризирането на острови в Южнокитайско море.Докато корабите се дислоцират край Хавайските острови за RIMPAC, Китай завършва свои военноморски игри с бойна стрелба до Тайван, които започнаха на 17 юни.Застъпването на двете военни учения само служи като увеличаване на различията между двете суперсили за оказване на влияние в Тихия океан.Американски военни лидери обявиха на пресконференция на Хавайските острови, че RIMPAC е за \"изграждане на отношения\".В игрите участват Виетнам, Малайзия и Филипините, които също като Пекин имат претенции към Южнокитайско море.Според анализатори RIMPAC показват, че ВМС на САЩ са по-добри в сприятеляването в сравнение с китайските си колеги.Пекин никога не е домакинствал морски учения с мащаба на RIMPAC.Тазгодишните цели са демонстрация на нови ракети, учения с амфибии, прочистване на мини и антипиратиски игри.Държави от АСЕАН също участват в игрите.", "date": "2018.07.01", "title": "САЩ се опитват да се сприятеляват и да сдържат Китай с най-големите морски учения в света"}
{"url": "https://news.bg/crime/politsai-spasiha-piyan-polyak-na-pokriv-na-hotel-v-primorsko.html", "text": "Пиян поляк, които лежал на ръба на покрива на 6-етажна сграда, беше спасен от властите на 30 юни следобед, предаде \"24 часа\".В полицията в Приморско бил получен сигнал около 17:30 часа за мъж в безпомощно състояние, който лежи на ръба на покрива на 6-етажния хотел \"Лагуна\".Екипи на пожарната и полицията веднага пристигнали на мястото. Когато се качили на покрива, заварили мъжа в безпомощно състояние.С въжета и стълби мъжът бил свален.Станало ясно, че това е 34-годишен полски турист, който по-рано се напил до безсъзнание.", "date": "2018.07.01", "title": "Полицаи спасиха пиян поляк на покрив на хотел в Приморско"}
{"url": "https://news.bg/world/rusiya-svali-bezpilotni-samoleti-nad-hmeymim-v-siriya.html", "text": "Неидентифицирани безпилотни самолети са свалени в близост до руската военновъздушна база \"Хмеймим\" в Сирия, съобщава \"Ройтерс\", позовавайки се на РИА Новости и Интерфакс.Руски военни представители обявиха, че няма пострадали и материални щети.Противовъздушната отбрана в руската база е засилена след масирана атака с безпилотни самолети през януари 2018 г.Представител на базата информира, че противовъздушната отбрана е унищожила безпилотни самолети, захождащи към \"Хмеймим\" през нощта.\"Противовъздушната система в руската военновъздушна база унищожи всички въздушни цели\", поясни източникът.", "date": "2018.07.01", "title": "Русия свали безпилотни самолети над „Хмеймим” в Сирия"}
{"url": "https://news.bg/world/izrael-trupa-tankove-i-artileriya-po-siriyskata-granitsa.html", "text": "Въоръжените сили на Израел съобщиха, че са разположили допълнителни танкове и артилерия по границата със Сирия като предпазна мярка, информира \"Ройтерс\".Еврейската държава предприема действията в отговор на засилените въоръжени сблъсъци по границата между сирийската армия и бунтовници.\"Силите, разположени тази сутрин като част от подготовка и бойна готовност, са в отговор на развитието на сирийската страна на Голанските възвишения\", обяви армията на Израел в \"Туитър\".Допълва се, че Израел запазва политиката си на ненамеса в гражданската война в Сирия.", "date": "2018.07.01", "title": "Израел трупа танкове и артилерия по сирийската граница"}
{"url": "https://news.bg/world/kim-chen-un-pomolil-kitay-da-pomogne-za-otmyana-na-sanktsiite.html", "text": "Лидерът на КНДР Ким Чен-ун е поискал от китайския президент Си Дзинпин да помогне за прекратяване на санкциите срещу Пхенян след историческата среща с държавния глава на САЩ Доналд Тръмп.Това пише японски вестник, позовавайки се на източници от двете държави, цитиран от АФП.Ким е отправил молбата по време на третата си среща със Си в Пекин през миналия месец. Китайският президент обещал да положи максимални усилия, за да му удовлетвори молбата, пише вестник Yomiuri Shimbun.\"\", отбелязал Ким пред китайския лидер, допълва вестникът.Ким избра Пекин за първата си официална чуждестранна визита през март. Той се срещна със Си Дзинпин отново през май в североизточния пристанищен град Далян.Вождът на КНДР е поискал от Си Дзинпин да помогне за облекчаване на санкциите и е призовал Китай да подкрепи Пхенян в разговорите с Вашингтон за ядрено разоръжаване, пише още вестникът.Си от своя страна заявил пред Ким Чен-ун, че подкрепя реформите и усилията на КНДР и ще сътрудничи на Пхенян.Той призовал Северна Корея да продължи да се консултира с Китай, докато води преговори със САЩ.През миналата година Китай намекна, че Съветът за сигурност на ООН може да обмисли облекчаване на рестриктивните мерки срещу тоталитарната държава.Третата официална визита на Ким в Китай се разглежда като уверение пред Пекин, че Пхенян няма да пренебрегне интересите след историческата среща с Тръмп в Сингапур.", "date": "2018.07.01", "title": "Ким Чен-ун помолил Китай да помогне за отмяна на санкциите"}
{"url": "https://news.bg/world/47-dushi-zaginaha-pri-katastrofa-s-avtobus-v-indiya.html", "text": "Най-малко 47 души са загинали и много други са пострадали при катастрофа с пътнически автобус в Северна Индия, информира АФП, позовавайки се на официални представители.Автобусът е паднал в дълбока пропаст в подножието на Хималаите.Спасителни екипи са успели да извадят 11 оцелели пътници от разбития автобус в щата Утаракханд. Според полицията много пътници са в тежко състояние.Катастрофата може да се превърне в един от най-тежките пътници инциденти в историята на азиатската страна.Потвърдена е смъртта на 47 души, съобщиха от полицията и допълниха, че 11 души са ранени, включително седем души, които са в изключително тежко състояние.Автобусът е бил препълнен с пътници.Ударът е бил толкова силен, че покривът се е откъснал от превозното средство.Все още не е ясна конкретната причина за катастрофата.Индия е от държавите в света с най-опасни пътища. Всяка година загиват повече от 150 000 души на пътя заради лоша поддръжка на настилката, на автомобилите и заради безразсъдно шофиране.", "date": "2018.07.01", "title": "47 души загинаха при катастрофа с автобус в Индия"}
{"url": "https://news.bg/society/na-1-yuli-pochitame-lechitelite-sv-sv-kozma-i-damyan-1.html", "text": "На 1 юли почитаме лечителите-безсребърници Козма и Дамян. На днешния ден Църквата отбелязва и връщането на мощите на Св. Йоан Рилски от Търново в Рилската обител, пише pravoslavieto.com.Козма и Дамян са родени в Рим. Те изучили как да лекуват, но не вземали от никого пари за изцеленията, заради което били наречени \"безсребреници\". Те искали от изцелените само една безценна награда - вярата в Христа.Освен с благодатта на изцелението, те помагали на хората и с щедра милостиня. Те имали голямо, събрано от предците и получено от родителите имущество, което продавали, раздавали на бедните и нуждаещите се; хранели гладните, обличали голите - проявявали милосърдие към всички нуждаещи се. С вяра хората получавали изцеление.На 1 юли Църквата празнува връщането на мощите на Свети Йоан Рилски от Търново в Рилската обител. През 1195 година цар Асен тържествено пренесъл мощите на светеца в столицата Търново.По-късно, през 1496 година, след като получили разрешение от султана, защото България тогава била под турско робство, монасите от Рилската обител върнали мощите на светеца от Търново в основания от него Рилски манастир.Предполага се, че канонизацията на Св. Йоан Рилски е извършена през X век, след пренасянето на мощите му от Рила в Средец, където в негова чест е построена църквата \"Свети Лука\".Имен ден днес празнуват Козма, Кyзман, Дамян, Красимир, Красимирa и Красинa.", "date": "2018.07.01", "title": "На 1 юли почитаме лечителите Св. Св. Козма и Дамян"}
{"url": "https://news.bg/culture/372-godini-ot-rozhdenieto-na-gotfrid-laybnits.html", "text": "Търсачката Goоgle отбелязва днес 372 години от рождението на германския математик, философ, юрист и дипломат Готфрид Лайбниц. Той е роден в Саксония. Той е и един от изобретателите на механичните калкулатори, както и предвестник на съвременната логика и аналитична философия.Лайбниц има значителен принос и към физиката и техниката.Той пише и трудове по право, етика, политика, теология,история и филология.Пише на няколко езика, но най-вече на латински, френски и немски.", "date": "2018.07.01", "title": "372 години от рождението на Готфрид Лайбниц "}
{"url": "https://news.bg/press/obshtina-roman-se-vazstanovyava-sled-navodnenieto-bsp-nasrochva-protest-zaradi-novite-energiyni-tseni.html", "text": "Мигранти. \"Монитор\":Борисов: Не можем да приемем мигранти, България ми е по-милаСъс стара дата не можем да приемем мигранти обратно. Това коментира премиерът Бойко Борисов по повод новината, че 14 страни от ЕС ще подкрепят немския канцлер Ангела Меркел и са склонни да приемат бежанци обратно на своя територия.  Винаги съм казвал, че Германия е моторът на Европа. Винаги съм казвал, че последното десетилетие Ангела Меркел е допринесла за просперитета и то в цяла Европа, не само в Германия, каза Борисов.Ние сме били винаги най-солидарни, само че аз солидарността я разбирам по друг начин, уточни той относно идеята на Меркел. Според него всяка държава трябва да си носи отговорността за опазването на границата, визирайки страните на първа линия. Той отново припомни, че когато дошла мигрантската вълна сме били неподготвени, но България по най-бързия начин реагирала. Той даде за пример оградата, изпращането на военни да пазят браздата заедно с гранична полиция.Борисов отново припомни, че миграционният поток е сведен до нула. Протест. \"Сега\":БСП насрочва протест заради новите енергийни цениСофийската градска организация на БСП призовава членовете и симпатизантите си да се включат в гражданския протест срещу увеличението на цените на тока, парното и водата, се казва в съобщение до медиите.В неделя, 1 юли, се очаква енергийният регулатор да обяви цените на тока, парното и водата, валидни от същата дата. Очаква се парното и топлата да вода да поскъпнат с около 7% след като снощи регулаторът завиши цената на природния газ с близо 11%.Протестът ще се проведе от 10 часа пред сградата на Комисията за енергийно и водно регулиране, посочват от БСП.Междувременно лидерът на БСП Корнелия Нинова и други представители на партията нападнаха през седмицата председателя на регулатора Иван Иванов като го обвиниха в неспазване на Закона за енергетиката, а в петък партията внесе в Народното събрание искане за предсрочното му освобождаване. Бедствие.\"24 Часа\":Община Роман се възстановява след наводнението В община Роман се проведе днешното заседание на общинския щаб за изпълнение на плана за защита при бедствия, в което участва и областният управител Малина Николова. От пожарната докладваха за предприетите мерки за отводняване на частните домове и детската градина. Стана ясно, че на денонощен режим в Роман работят 6 екипа на регионалната дирекция с техническо оборудване от три автомобила и пет помпи.Вече са отводнени 46 частни имоти, което е близо 2/3 от всички домакинства, пострадали от бедствието. Не е необходимо да се осигурява допълнително оборудване и служители, тъй като прогнозата е до края на деня в оставащите около 1/3 домове водата да бъде изпомпана. Създаден е и подвижен екип за обслужване на засегнатите села Хубавене, Караш и Средни рът. Предприети са необходимите мерки и от директора на ОД на МВР за охрана на частното имущество на хората, пострадали от бедствието.По данни на ВиК водоснабдяването в кв. Карашки напълно е възстановено и водата е годна за пиене и битови нужди. Не е възстановено водоподаването в с. Хубавене, в чието землище помпената станция е залята от придошлите води. Днес екипи на дружеството отстраняват проблема със захранването на селото.Започна и възстановяването на ел. захранването, което беше спряно през изминалото денонощие, за да се предотврати възможността за евентуални токови удари, като приоритетно се захранват стълбовете и уличното осветление, а след преценка на състоянието на домовете се възстановява електроподаването в отделни къщи. Затвор.\"Монитор\":В затвора Сапунджиев станал набожен Изключително набожен е станал по време на престоя си в затворническото общежитие бизнесменът Георги Сапунджиев, който бе осъден на 6 години затвор за смъртта на 4-годишния Паоло, съобщиха от затворническата администрация.Изключително набожен е станал по време на престоя си в затворническото общежитие бизнесменът Георги Сапунджиев, който бе осъден на 6 години затвор за смъртта на 4-годишния Паоло, съобщиха от затворническата администрация. Според справката по делото относно поисканото от затворника предсрочно освобождаване , публикувана на сайта на старозагорския окръжен съд/ през м.г. мъжът е посещавал редовно двумесечен религиозен курс под наслов \"Пътешествието продължава\", в който се изучавали основите на православието и най-вече Евангелието по Матея.На финала на обучението, водено от свещеник Сапунджиев е получил специален сертификат и награда \"домашен отпуск\", припомнят запознати. С домашен отпуск е бил възнаграден и в края на м.г. след приключването на курса \"Отговорно шофиране\", където оставил много добри впечатления.Сапунджиев има множество награди \"домашен отпуск\" , става ясно от досието му, като крайната оценка от 27 февруари т.г. рискът от евентуален рецидив е от ниска степен - 24 б..Доброто му поведение му е донесло \"годишна почивка извън стените на затворническото общежитие от открит тип\".Многобройните отпуски направили впечатление на жителите на село Змеево, където е постоянната му адресна регистрация, мнозина дори смятат че той вече е излежал наказанието си, установи репортерска проверка.Местните жители отказват да коментират бурята от възмущение в социалните мрежи след решението на съда съселянинът им да излезе предсрочно от затвора.", "date": "2018.07.01", "title": "Община Роман се възстановява след наводнението; БСП насрочва протест заради новите енергийни цени"}
{"url": "https://news.bg/world/hilyadi-sabra-tazgodishniyat-gey-parad-v-parizh.html", "text": "Хиляди събра тазгодишният гей парад във френската столица Париж, предаде \"Евронюз\".Събитието се проведе въпреки страховете от провокации и на фона на скорошни хомофобски нападения. Активисти бяха арестувани за хомофобски прояви, а графити насочени срещу гейовете бяха задраскани с цветни надписи. Темата тази година бе хомофобията в спорта. Участниците преминаха през центъра на града, окачиха огромно знаме с характерните за подобни събития цветове на сградата на парламента и скандираха за равни права за хората с различна ориентация и срещу насилието. Те издигнаха лозунги за правото и на еднополовите двойки да имат семейства, против Ватикана и други. Парижкият кмет Ан Идалго подкрепи събитието, като припомни традиционните френски ценности - за свобода, равенство и братство. Специалните пешеходни пътеки, отново в цветовете на дъгата, в подкрепа на събитието, също бяха отразени в медиите. Не се съобщава за сериозни инциденти по време на Прайда. ", "date": "2018.07.01", "title": "Хиляди събра тазгодишният гей парад в Париж "}
{"url": "https://news.bg/world/160-000-bezhantsi-ot-voynata-v-yuzhna-siriya.html", "text": "Най-малко 160 000 са бежанците от военните действия само в южната част на Сирия, предаде NBC News. Загиналите и ранени цивилни са стотици. Данните са на ООН. От седмици в южната провинция Дераа се води офанзива, с която правителствените войски се надяват да си върнат контрола над териториите, които в момента държат бунтовниците. Опозицията води преговори с Русия за примирие, но без успех засега. Бунтовниците не приемат условията - да оставят оръжие и да се предадат. Дераа е на границата с Йордания, която прие милиони бежанци от войната в Сирия. ", "date": "2018.07.01", "title": "160 000 бежанци от войната в Южна Сирия "}
{"url": "https://news.bg/world/meksiko-provezhda-prezidentski-i-parlamentarni-izbori.html", "text": "Мексико провежда президентски и парламентарни избори днес. Ще бъдат избрани президент, конгресмени, сенатори и губернатори, съобщиха световните информационни агенции. Повече от 89 млн. души са имащите право на глас. Левият кандидат Андрес Мануел Лопез Обрадор е фаворит за поста президент, според проучванията. След него се нарежда сегашният държавен глава Енрике Пеня Нието, който обра общественото недоволство от проблемите в страната. Вотът се провежда на фона на растящото недоволство от корупционните скандали и високото ниво на престъпност. Само за миналата година са били убити 25 000 души. В същото време, САЩ искат стена, която да разделя двете държави, за да спре наркотрафика и нелегалната имиграция. ", "date": "2018.07.01", "title": "Мексико провежда президентски и парламентарни избори "}
{"url": "https://news.bg/crime/izdirvat-mazh-v-reka-iskar.html", "text": "Властите издирват мъж в река Искър, съобщи bTV. 38-годишният инструктор от столичен спелиоклуб паднал от импровизиран сал край Мездра.Инцидентът е станал около 17 часа. Група от 4 члена на пещерния клуб преминала реката със сал, информира \"24 часа\". Салът се преобърнал и всички паднали в реката, но бързото течение повлякло 38-годишият мъж, а приятелите му не успели да му помогнат.Веднага след инцидента членовете на клуба заедно с властите обходили бреговете на реката, но не открили мъжа.Днес вече втори ден вече издирват 38-годишният.", "date": "2018.07.01", "title": "Издирват мъж в река Искър"}
{"url": "https://news.bg/world/yuzhna-koreya-namali-rabotnata-sedmitsa-do-52-chasa.html", "text": "Официално Южна Корея намали максималната работна седмица до 52 часа. Промяната влиза в сила от днес. Целта е да се подобри качеството на живот на гражданите на Република Корея, която е известна в света с дългите работни часове, съобщават Korea Herald и Asia News Network.Новият закон, който е предизборно обещание на президента Мун Дже-ин, влиза в сила за фирми с повече от 300 служители.Промените предвиждат намаляване на работната седмица от 68 на 52 часа, като ще се позволява на работниците да работят по 40 часа и 12 часа извънреден труд.Фирмите, които карат служителите си да работят повече от 52 часа на седмица, са изправени пред заплахата от две години затвор и глоба от 24 484 долара.Според Организацията за икономическо сътрудничество и развитие Южна Корея е сред топ държавите с най-дълга работна седмица.Преди въвеждането на закона южнокорейците работиха 300 часа повече на годишна база в сравнение с работниците в държави като САЩ и Италия, както и 700 часа повече в сравнение с Германия и Норвегия.Проучвания показват, че дългата работна седмица в Република Корея не се дължи непременно на продуктивността на труда. През 2014 г. продуктивността на южнокорейците е 31,90 долара на час, което е сравнително ниско спрямо средното ниво в държавите от Организацията за икономическо сътрудничество и развитие, което е 49 долара на часа.Но според експерти разликата се дължи в културата и структурата на пазара на труда.Преди промяната южнокорейците работиха по 52 часа и 16 часа извънреден труд.", "date": "2018.07.01", "title": "Южна Корея намали работната седмица до 52 часа"}
{"url": "https://news.bg/world/izvesten-prestapnik-izbyaga-ot-frenski-zatvor-s-helikopter.html", "text": "Известен гангстер избяга от френски затвор с хеликоптер, съобщават АФП и БиБиСи.Редуан Фаид е избягал, след като трима тежковъоръжени съучастници са приземили хеликоптер в двора на затвора в град Ро в департамента Сен-е-Марн, югоизточно от Париж. Избягалият е известен престъпник във Франция, който е вкаран зад решетките за серия грабежи.През 2009 г. той публикува книга за израстването си в престъпни квартали в Париж.Въпреки че той твърдеше, че е оставил криминалния живот зад гърба си, през 2010 г. е замесен в неуспешен грабеж, който завърши с убийството на полицай. За престъплението беше осъден на 25 г. затвор в департамента Сен-е-Марн.Той и преди е бягал от затвора. През 2013 г. бяга от затвор в Северна Франция по-малко от час след вкарването му. Взема четирима надзиратели за заложници като човешки щит и разбива няколко врати, използвайки динамит.Заловен е 6 седмици по-късно. Френският новинарски сайт Europe 1 информира, че гангстерът и съучастниците му са избягали от двора на затвора, който не е защитен с ограда. Няма пострадали хора. По-късно хеликоптерът е открит в североизточно предградие на френската столица. Полицията е започнала мащабна акция по издирването му в парижки регион.Френско-алжирският престъпник е един от най-издирваните във Франция през 2013 г.46-годишният твърди, че престъпният му живот е вдъхновен от американски филми като \"Scarface\" и \"Heat\".", "date": "2018.07.01", "title": "Известен престъпник избяга от френски затвор с хеликоптер"}
{"url": "https://news.bg/crime/tri-zheni-i-dete-sa-zaginalite-na-am-trakiya.html", "text": "Три жени и едно дете са загиналите пътници при тежката катастрофа на автомагистрала \"Тракия\", предаде \"\".Автомобилът, в който те са пътували е с немска регистрация, а всички пътници били турски граждани, които пътуват от Германия към родината си. В колата се возили три жени, трима мъже и едно 2-годишно дете.След сблъсъка 2-годишното дете и жените са починали, трима мъже са заведени в болница. Те нямат сериозни наранявания.Шофьорът на тежкотоварният автомобил е тестван с дрегер и алкохолната му проба е отрицателна.Припомняме, катастрофата стана на 107 км в посока Бургас. Лек автомобил \"Фолксваген\" с е ударил отзад намаляващия скоростта камион. Колата се е преобърнала. Властите блокираха движението по магистралата, аа да изваят телата на загиналите.Движението по АМ \"Тракия\" беше блокирано в посока Бургас от 7 до 10 часа сутринта. Обходният маршрут бе през Пазарджик.", "date": "2018.07.01", "title": "Три жени и дете са загиналите на АМ \"Тракия\""}
{"url": "https://news.bg/world/frantsiya-ogranichi-skorostta-za-dvizhenie-po-vtoroklasnite-patishta-do-80-km-ch.html", "text": "Във Франция от днес скоростта за движение по второстепенните пътища е до 80 километра в час, пише \"Дейли телеграф\".Изданието отбелязва, че това е най-непопулярната реформа на президента Еманюел Макрон до момента.Вчера беше организиран протест в Париж от стотици недоволни във връзка с промяната.Максималната скорост е ограничена до 80 километра в час от 90 км/ч на 400 000 километра второстепенни пътища.Властите твърдят, че промяната ще намали смъртните случаи на пътя - през миналата година са загинали 3 684 души, с 400 на година и ще позволи на Франция да поднови тенденцията, която намали броя на смъртните случаи на пътя с повече от 80% от 70-те години на миналия век.Правителството също смята, че ограничаването на скоростта е благоприятно за околната среда, тъй като ще помогне за ограничаването на емисиите от автомобили с 30%.Но социологическо проучване показва, че 74% от анкетираните са против мярката.Според недоволните новото ограничение е просто лесен начин за запълване на държавната хазна с повече глоби за превишена скорост.", "date": "2018.07.01", "title": "Франция ограничи скоростта за движение по второкласните пътища до 80 км/ч"}
{"url": "https://news.bg/bulgaria/pochina-prof-bozhidar-dimitrov.html", "text": "Бившият шеф на Националния исторически музей проф. Божидар Димитров е починал. Това стана ясно от пост на премиера Бойко Борисов във фейсбук страницата му.\"Изказвам съболезнования на близките и семейството на Божидар Димитров. Почивай в мир, приятелю! Поклон\", пише премиерът Борисов.През март 2017 г. Божидар Димитров бе приет в болница със съмнение за инфаркт, след като се е почувствал зле и припаднал.Божидар Димитров е български историк и доктор на историческите науки.Роден е на 3 декември 1945 г. в Созопол.Работата му е Националния исторически музей (НИМ) започва през декември 1994 г., когато е назначен за негов директор. През 1998 г. договорът му е прекратен от тогавашния министър на културата Емма Москова заради връщането в Зографския манастир на черновата на \"История славянобългарска\", написана от отец Паисий Хилендарски. Връща се на поста три години по-късно след конкурс. През септември 2017 г. обяви, че се пенсионира.Водил е две телевизионни предавания.Преди изборите през 2009 г. напуска БСП и застава в подкрепа на ГЕРБ. Избран е за народен представител, а в първото правителство на ГЕРБ е назначен за министър без портфейл, който отговаря за Агенцията за българите в чужбина, Държавна агенция \"Архиви\" и Дирекцията по вероизповеданията към Министерския съвет.През март учреди движение \"Кубрат\", а след това получи отказ то да бъде регистрирано.", "date": "2018.07.01", "title": "Почина проф. Божидар Димитров"}
{"url": "https://news.bg/crime/zatvoriha-metrostantsiya-serdika-zaradi-izostaven-bagazh.html", "text": "Поради изоставен багаж временно са затворени за пътници метростанции \"Сердика\" 1 и 2. Това съобщи в. \"Труд\", позовавайки се на Столична община.Влаковете ще преминават без да спират. Специализирани екипи извършват проверка.", "date": "2018.07.01", "title": "Затвориха метростанция \"Сердика\" заради изоставен багаж"}
{"url": "https://news.bg/culture/muzikata-na-zapadnite-balkani-zakri-balgarskoto-predsedatelstvo.html", "text": "Концентът \"Музиката на Западните Балкани\" отбеляза края на първото Българско председателство на Съвета на ЕС 2018. Той беше открит от министъра за Българското председателство на Съвета на ЕС Лиляна Павлова.Шест месеца нашата страна беше под светлината на прожекторите, а нашите екипи и доброволци бяха лицето на България. С тях показахме, че България е достойна за не леката работа, каза министър Павлова при откриването. Тя благодари на всички млади хора, които безрезервно и напълно безплатно са работили за каузата, на екипа на НДК за денонощната работа и на целия екип на НСО, МВР и на всички служби, направили успешно Българското председателство, а страната ни и Балканите - център на събитията в Европа. Министърът благодари и на всички софиянци и гости на града за проявеното търпение и разбиране към мерките, предприети за гарантирането на сигурността и спокойствието на провежданите събития.Председателството не приключва, то само се премества в Австрия. Продължаваме! Тази вечер ще си направим с Теодосий Спасов една хубава вечер, приветства зрителите и председателят на Съвета на директорите на НДК Борислав Велков.Стотици столичани се събраха тази вечер пред новата открита сцена на НДК, за да се насладят на прекрасните изпълнения на Теодосий Спасов и неговата формация Western Balkans Band BG, и на музикантите от Спектрум и 4th Edition. Концертът започна с изпълнение на вокален ансамбъл \"Славяни\" на Софийската филхармония и изпълнението на песните \"Дафино вино\" и \"Тръгнала е малка мома\".Близо четиричасовото събитие, което бележи края и на Българското председателство, завършва със заря.Концертът се провежда в парка зад НДК, където беше официалният вход за ръководителите на делегациите, откъдето минаха всички лидери от ЕС, еврокомисари и над 400 министри на държавите-членки. На това място беше направена и историческата снимка на всички лидери на ЕС и Западните Балкани, които се разходиха по алеите до \"моста на влюбените\".Последното от културните събития, съпътстващи провеждането на първото ротационно председателство на страната ни е посветено именно на Западните Балкани - един от \"българските приоритети\" на председателството. Този приоритет беше припознат и от Австрия, която ще продължи да работи по него през следващите шест месеца.С избирането на темата на това културно събитие организаторите - Министерство за Българското председателство, Министерството на културата и НДК - потвърждават, че страната ни ще продължава да работи за просперитета, развитието, сигурността, свързаността и европейската перспектива на региона.", "date": "2018.07.01", "title": "\"Музиката на Западните Балкани\" закри Българското председателство"}
{"url": "https://news.bg/world/napadnaha-voenen-konvoy-v-mali.html", "text": "При атака срещу военен патрул в северната част на Мали в неделя бяха уби четирима цивилни , а други 31 души бяха ранени, съобщи Ройтерс.Сред пострадалите има и осем френски войници, уточниха от министерството на сигурността и отбраната на Мали. Нападението е станало в района на град Гао.Нападението срещу конвоя е станало с кола - бомба, която се е врязала в конвоя. Малко след това се е чула и стрелба. Нападението се случи два дни след като ислямистки бойци убиха най-малко шестима души при атака срещу военен щаб в гр. Севаре, разположен в централната част на Мали.В африканската страна френски войски помагат в борбата срещу джихадистите.Влошаването на ситуацията със сигурността и то един месец преди президентските избори показва трудностите на международните партньори да се справят с възстановяването на мира в Мали. Там действат групи, свързани с Ал Кайда и Ислямската държава в Западна Африка.", "date": "2018.07.01", "title": "Нападнаха военен конвой в Мали"}
