{"url": "https://news.bg/int-politics/bret-kavano-polozhi-kletva-kato-sadiya-vav-varhovniya-sad.html", "text": "Брет Кавано положи клетва като съдия във Върховния съд, предаде АП.Така той стана 114 съдия, който влиза в тази висша институция. Брет Кавано е втората номинация на президента Доналд Тръмп.Така във Върховния съд се оформя консервативно множество.В сената кандидатурата на Брет Кавано за Върховния съд получа подкрепата на 50 гласа \"за\" и 48 - \"против\".Сенаторът от Аляска Лайза Мърковски гласува \"въздържала се\" в знак на протест срещу кандидатурата на Брет Кавано за високия пост.Единствено демократът Джо Манчин подкрепи номинацията на Доналд Тръмп за Върховния съд.Пред репортери Доналд Тръмп заяви, че е много доволен от избора на нов съдия във Върховния съд.  ", "date": "2018.10.08", "title": "Брет Кавано положи клетва като съдия във Върховния съд"}
{"url": "https://news.bg/world/demokratite-v-sasht-imat-predimstvo-v-69-osporvani-izbiratelni-rayona.html", "text": "Кандидатите от Демократическата партия на САЩ изпреварват републиканците в 69 конкурентни избирателни района в страната. Показва наскоро проведено проучване на Washington Post-Schar School.В момента рейтингът на одобрение на президента на САЩ Доналд Тръмп е под 50%, което потенциално ще усложни задачата на републиканците в битката на частичните избори през ноември, отбелязват авторите на изследването.В проучването са включени 2 672 гласоподаватели в избирателни райони, от които повечето са под контрол на Републиканската партия. Изследването показва, че повечето анкетирани предпочитат кандидатите на Демократическата партия (50%) в сравнение с 46% в полза на Републиканската партия.Подкрепата за демократите предимно е в резултат на това, че повечето жени (51%) ще гласуват за Демократическата партия в сравнение с 46% от жените за републиканците.В районите, където е проведено проучването и които са спечелени от Тръмп през 2016 г., 48% казват, че ще гласуват за демократите на изборите през следващия месец.Сред оспорваните места, включени в проучването, са седем избирателни района в Калифорния, пет във Флорида, четири в Илиной и три в Северна Каролина.", "date": "2018.10.08", "title": "Демократите в САЩ имат предимство в 69 оспорвани избирателни района"}
{"url": "https://news.bg/crime/pusnaha-pod-domashen-arest-varnenets-ubil-zhestoko-svoy-priyatel.html", "text": "Обвиняем за убийство, извършено с особена жестокост и по особено мъчителен начин, е пуснат под домашен арест, Окръжната прокуратура във Варна протестира.Става въпрос за убийството на 34-годишния Явор, който бил приятел от детство на обвиняемия, престъплението е извършено на 13 февруари в кв. \"Владиславово\" във Варна след жесток побой.На 14 февруари гражданин подава сигнал в полицията за мъж в безпомощно състояние на блок в кв. \"Владиславово\". На мястото е открит 34-годишният Явор, който е адресно регистриран в същия жилищен блок. Малко по-късно пострадалият починал в линейката на път за болницата.Причина за смъртта му са множество травми, сред които и разкъсвания от сексуално насилие. Жертвата водел скитнически живот до момента, в който приятелят от детството Венцислав го прибира в дома си.До момента не е събрано нито едно доказателство, което да разколебае кой е извършител, не е отпаднала и опасността обвиняемият да извърши престъпление, коментира прокуратурата. Прокуратурата допълва, че след убийство, Венцислав е въздействал върху свидетели да дадат лъжливи показания за да му създадат алиби за часа и нощта на жестокия побой. Пускането му под домашен арест само ще улесни и бъдещото въздействие върху свидетелите, по делото има и защитен свидетел.Както престъплението, в което е привлечен като обвиняем Венцислав, така и личността му са с изключително висока степен на обществена опасност, се казва още в протеста на Окръжната прокуратура, която настоява решението за домашен арест, да бъде отменено от Апелативния съд.", "date": "2018.10.08", "title": "Пуснаха под домашен арест варненец, убил жестоко свой приятел"}
{"url": "https://news.bg/regions/spasiha-turist-s-izkalchen-glezen-nad-rilskiya-manastir.html", "text": "Планински спасители откриха и помогнаха на пострадал турист над Рилския манастир, съобщи БНР, позовавайки се на Иван Драгошинов от Планинската спасителна служба (ПСС) към БЧК. Акцията е започнала около 19:30 часа в неделя.60-годишният турист е бил с изкълчен глезен. Той е от София. Планинските спасители са категорични, че мъжът е имал шанс.\"Низ от грешки и страхотен шанс, че човекът оцеля. Не може да си позволиш в тази част на планината да излизаш неподготвен - без вода, без дрехи, с паднала батерия на единия телефон\", обясниха спасителите.Не може да решиш да се отклониш от пътеката и да тръгнеш напряко. Добре, че си е изкълчил крака и това го е спряло да не падне в пропаст, каза Драгошинов.В акцията по спасяването на туриста се са включили планински спасители от Благоевград.", "date": "2018.10.08", "title": "Спасиха турист с изкълчен глезен над Рилския манастир"}
{"url": "https://news.bg/bulgaria/byaloto-tefterche-na-ivancheva-osnovno-dokazatelstvo-na-prokuraturata.html", "text": "Бяло тефтерче на Десислава Иванчева е едно от основните доказателства за корупционната афера.Това стана ясно от обвинителния акт, след като Специализираният наказателен съд даде ход на делото срещу отстранената кметица на район \"Младост\" Десислава Иванчева, бившата ѝ заместничка Биляна Петрова и бившия районен кмет Петко Дюлгеров, информира БНР.Тефтерчето е открито в дамската й чанта. На първите две страници има инициали и суми.Отстранената кметица и бившата й заместничка твърдят, че са невинни и са жертва на схема, организирана от Дюлгеров и подалия сигнал, че е изнудван - Александър Ваклин.Тримата са на съд по обвинение, че са изнудвали строителния предприемач Александър Ваклин, за да бъде придвижена преписката му за разрешение за строеж в квартала.Според държавното обвинение тримата обвиняеми са поискали от Ваклин половин милион лева, за да придвижат негово съобщение, което да финализира процедурата му за строеж в \"Младост\".В обвинителния акт се описва как е взето решението за изнудването на Ваклин. Инициатор била Иванчева, помагала ѝ Петрова, а Дюлгеров предложил да е посредник в контактите със строителния предприемач.Първоначалната обсъждана сума била 250 000 лева, но след като станало ясно, че Ваклин има интерес и към други терени в \"Младост\", била удвоена, пише в обвинителния акт, цитиран от БНР. Той описва как се договаряли мястото и начинът на предаване на първата вноска от подкупа - 70-те хиляди лева, които бяха намерени у тримата подсъдими при показните им арести на 17 април.Съдия Иво Хинов даде ход на процеса по същество, въпреки че подсъдимите и адвокатите им поискаха да бъде отложено за друга дата.Заседанието продължи повече от пет часа. По време на него бяха разпитани основният свидетел по делото Александър Ваклин, съпругата му Полина Ваклин и служителката на фирмата Галя Димитрова.Сумата от 70 000 лева белязани пари, с която бяха арестувани тримата на 17 април тази година, все още не е върната на строителния предприемач.\"На всеки му е проблем, когато не му връщат парите, но все пак всеки си е поел някакъв ангажимент към обществото, а моят ангажимент е да помогна, ако може да се спре с корупционните практики. За съжаление нямам вълшебна пръчица и с едно движение не може да решите този проблем. Този проблем е на много нива в цялата система\", заяви Ваклин.\"До момента няма никакви събрани доказателства за това, че е поискан подкуп, че г-жа Иванчева е поискала подкуп, да не говорим за г-жа Биляна Петрова, която е помагала\", коментира Ирен Савова, адвокат на Биляна Петрова.По време на разследването Иванчева и Петрова разказаха, че в СРС-тата по делото има записани разговори, в които Ваклин обяснява как ще ги качи и влачи на Витоша. Днес той отрече. Отрече и да се познава с премиера Бойко Борисов и с Цветан Цветанов, каквито данни също бяха изнесени.Ваклин подробно разказа пред съда как месеци наред си записвал часове за среща с кметицата, но вместо Иванчева се появявали други - арх. Русев му казал, че всичко ще е наред, служителка пък му казала, че са загубили преписката.Съгласуването се бавело вече 10 месеца. Тогава Ваклин отишъл да се оплаче в ГДБОП за длъжностните престъпления в Младост. Оттам го препратили в новата комисия \"Антикорупция\". Затова бизнесменът подал жалба както в КПКОНПИ, така и в спецпрокуратурата.5 дни преди акцията на 17 април т.г. Ваклин се срещнал най-после с Иванчева и Петрова, но не предал парите, като на срещата не станало изобщо въпрос за това.После вече започнал да се разбира с Дюлгеров кога и как да предаде първата вноска. Това станало в 11 ч на 17 април в кафенето на ъгъла на Раковски и Гурко. Иванчева звъннала на Дюлгеров през Вайбър и се разбрали да им даде парите в кафето \"Марая\" на ъгъла на Раковски и Цар Освободител, срещу Военния клуб. Иванчева, Петрова и Дюлгеров се срещнали там, той им дал парите и звъннал на Ваклин, че всичко е наред. Самият Ваклин по това време бил в заведение, за да не пречи на полицейската акция. На 2 април Ваклин предал на следователка 70 000 евро лични средства за да ги бележат.Припомняме, на 17 април  на бул. \"Васил Левски\" в центъра на София. В колата на кметицата бяха открити 70 000 лева, които тя взела като подкуп според прокуратурата.Заедно с Иванчева беше задържана и заместничката ѝ в \"Младост\" Биляна Петрова. От ръцете на двете жени бяха взети натривки, така че да се определи дали те са имали контакт с маркираните банкноти. Сумата беше преброена пред тях.Действията на органите около ареста на Иванчева продължиха , което предизвика  относно начина, по който тя е задържана. Излязоха и твърдения на сподвижници на кметицата,  с натривкте.На 18 април шефът на Спецпрокуратурата . Тогава той заяви, че Десислава Иванчева е изнудвала \"в житейски смисъл\" и други хора. Тогава Гешев заяви също, че при ареста всички \"светнали като коледна елха\", визирайки натривките по ръцете на задържаните.На 20 април  за кметицата. По време на съдебното заседание по разглеждането на мярката за неотклонение на Иванчева тя заяви, че не е взимала подкуп и не е пипала парите в колата. По думите ѝ .В крайна сметка съдът реши тримата задържани - Иванчева, заместничката ѝ Биляна Петрова и бившият кмет на района Петко Дюлгеров, .На 23 май, сряда,  на столичния район \"Младост\", след като стана ясно, че от килията си в ареста Иванчева е издала заповед за уволнението на заместник-кмета на \"Младост\" Румен Русев, който е един от основните свидетели срещу нея. Иванчева също така подписала от ареста, че .В края на май месец спецсъдът .На 1 август бившата кметица Десислава , окована с белезници и на краката. Заедно с нея бе прегледана и Петрова.", "date": "2018.10.08", "title": "Бялото тефтерче на Иванчева - основно доказателство на прокуратурата "}
{"url": "https://news.bg/society/protestni-shestviya-i-bdeniya-v-pamet-na-ubitata-zhurnalistka-viktoriya-marinova.html", "text": "Таксиметровите шофьори в Ямбол излязоха на протестно шествие в града в памет на , съобщи bTV. Таксиметровите водачи се опасяват, че истината за убийството може да бъде прикрита.Припомняме, на 7 октомври стана ясно, че административният директор и водещ на едно от предаванията на русенската телевизия TVN е убита по време, когато прави тренировка край Дунава. Регионалната телевизи се излъчва от още няколко съседни региона.Към момента няма яснота нито за мотивите, нито за извършителя на жестокото убийство.Ямболските таксиметрови шофьори преминаха в колона с полицейски ескорт през централните улици на града. От 18:00 часа тази вечер пред черквата \"Свети Николай \" в Ямбол има бдение в памет на Виктория.Протестни шествия и бдения в памет на убитата в Русе журналистка Виктория Маринова се състояха тази вечер в много градове в страната.На площад \"Свобода\" в Русе пред паметника на свободата дойдоха хиляди, за да почетат паметта на убитата журналистка. Десетки софиянци се събраха на площад \"Света Неделя\", за да изразят почитта си към убитата в Русе журналистка.\"Този път се надявам  реакцията на обществото да бъде много твърда, много остра, защото е нужно да излезем от този омагьосан кръг. Управляващите отдавна са загубили нашето доверие - доказано е. Затова и хората се събират днес, защото не вярват, че това убийство ще бъде разкрито\", каза участник в бдението.Без политически искания старозагорци излязоха да се поклонят пред паметта на Виктория Маринова. Бдението събра съпричастни към трагедията на площада пред църквата \"Свети Николай\". Организаторите призоваха за повече доверие в работата на МВР, за да могат разследващите да си свършат бързо работата, и поискаха справедлив процес за извършителя на жестокото убийство, когато бъде заловен.Бдения в памет на Виктория Маринова се състояха във Видин и Плевен.По-рано главният прокурор Сотир Цацаров заяви, че прокуратурата и МВР не изключват нито една версия за мотивите на убиеца. \"Не можем да кажем, че версията, която е свързана с изпълнението на работата й като журналист е определяща версия\", допълни Цацаров.", "date": "2018.10.08", "title": "Протестни шествия и бдения в памет на убитата журналистка Виктория Маринова"}
{"url": "https://news.bg/crime/srs-s-deklaratsiya-da-ne-se-okazva-natisk-chrez-kvalifikatsii.html", "text": "Софийският районен съд излезе с декларация по повод административно-наказателното дело за дребно хулиганство с докладчик съдия Николай Василев.Призовават да не се оказва натиск чрез квалификации. Три дни поред телевизия \"Алфа ТВ\" е излъчвала материал, в който с големи букви на екран, съдържащ изображение на съдията, е изписано \"Корумпираният съдия от Софийски районен съд Николай Василев пусна на свобода престъпника от Судан\".От СРС смятат, че с многократното излъчване на този материал засяга не само лично човешко достойнство и добро професионално име на съдията, но и независимостта на съдебната власт и доверието на обществото в нея.Неговите колеги от Софийски районен съд се противопоставят на използването на подобни квалификации по отношение на съдии и обръщат внимание на отговорността, която медиите носят за информиране на гражданското общество и спазване на професионалните етични стандарти.Делото е разгледано на 6 октомври, в Софийския районен съд по указа за борба с дребното хулиганство. Твърденият за нарушител е оправдан, а съдебното решение е влязло в сила веднага.Припомняме, лидерът на партия \"Атака\" Волен Сидоров поиска оставката на вътрешния министър след като между съпругата му . МВР е абсолютно прогнила система. Ще бъда против да отделят над 1 млрд. лева за прогнила и корумпирана система. Ще настоявам от квотата на патриотите човек на \"Атака\" да оглави МВР, заяви Сидеров пред телевизия \"Алфа\".Почти едновременно с това стана ясно, че Националния координатор на \"Атака\", който е и бивш главен секретар на МВР по време на правителството на Пламен Орешарски, . ", "date": "2018.10.08", "title": "СРС с декларация да не се оказва натиск чрез квалификации"}
{"url": "https://news.bg/world/yunker-imitira-tantsa-na-mey-i-zakleymi-glupavite-populisti.html", "text": "Председателят на Европейската комисия рискува да нажежи напрежението с Великобритания за Брекзит, след като изглежда имитира непохватния танц на Тереза Мей по време на конференцията на Консервативната партия, пишат британски медии.Жан-Клод Юнкер предизвика смях, след като имитира Мей преди да произнесе реч в Брюксел.Действията на Юнкер изглеждаха като опит да копира изпълнението на Мей на песента Dancing Queen на ABBA.След изпълнението си председателят на Комисията заяви, че няма да говори на английски език. \"Ще го правя, ще го правя отново и отново, но английският език не е единственият официален език в ЕС\", каза той на ежегодната \"Европейска седмица на регионите и градовете 2018\".Юнкер нападна евроскептичните \"популисти\", които според него правят \"глупави\" неща.\"\", категоричен Юнкер.Говорител на Европейската комисия отрече, че Юнкер се е опитал да се присмее на Мей, тъй като той изпитва \"голяма уважение\" към британския премиер.Представителят на Комисията добави в \"Туитър\", че танцът на Юнкер не е насочен към никого, а просто импровизация на момента преди да започне речта си.", "date": "2018.10.08", "title": "Юнкер имитира танца на Мей и заклейми „глупавите” популисти"}
{"url": "https://news.bg/world/siriyski-buntovnitsi-iztegliha-tezhkite-orazhiya-ot-fronta-v-idlib.html", "text": "Сирийските бунтовници напълно изтеглиха тежките оръжия от фронта в Идлиб, което е в съответствие със сключеното между Русия и Турция споразумение за създаване на демилитаризирана зона, съобщава турската Анадолска агенция, цитирана от \"Ройтерс\".През миналия месецПодкрепеният от Турция Национален фронт за освобождение обяви в събота, че процесът по изтегляне на тежките оръжия е започнал.По-рано Анадолската агенция заяви, че бунтовниците ще изчистят демилитаризираната зона до днес.Националният фронт за освобождение поясни, че други сирийски бунтовници ще останат в зоната, за да подпомагат турските военни, които ще патрулират и наблюдават дали се спазват договореностите.", "date": "2018.10.08", "title": "Сирийски бунтовници изтеглиха тежките оръжия от фронта в Идлиб"}
{"url": "https://news.bg/politics/zaharieva-bsp-se-chudi-za-kakvo-tochno-da-poiska-vot-na-nedoverie-na-pravitelstvoto.html", "text": "БСП се чуди за какво точно да поиска вот на недоверие на правителството. Това заяви по-рано през деня в Пазарджик вицепремиерът и министър на външните работи Екатерина Захариева, цитирана от БНР.Така Захариева отговори на изказването на Корнелия Нинова, че мотиви за планирания за идната седмица вот за здравната политика вече са готови.По думите на Захариева, коалицията е стабилна и вотът ще бъде неуспешен. \"Разбира се, че когато става въпрос за тежки реформи винаги има недоволни, но в крайна сметка аз мисля, че министър Ананиев наистина полага много усилия и това е правилният начин - да предложи реформа, която да се обсъжда, а не да тръгне с реформа без да се обсъди и да се видят вариантите\", заяви Захариева.", "date": "2018.10.08", "title": "Захариева: БСП се чуди за какво точно да поиска вот на недоверие на правителството"}
{"url": "https://news.bg/economics/skokat-na-maksimalniya-osiguritelen-dohod-e-spravedliv-otseche-kalfin.html", "text": "\"Вдигането на максималния осигурителен доход е правилно и трябва да бъде още по-голямо.\" Това заяви пред bTV бившият социален министър Ивайло Калфин.По думите му това е по-справедливо и за работодателите, и за работещите.Според него работодателите нямат основание да протестират срещу на максималния осигурителен доход на 3000 лева, тъй като въпросът ще мине на тристранен съвет и ще бъде отчетено и тяхното мнение.Припомняме, че по-рано днес работодателите споделиха  Според тях заявените намерения за промени в пенсионно осигурителната система са приети в условия на преобладаващи популистки нагласи и под синдикален натиск, без необходимата оценка на въздействие, както и без обществени и експертни консултации.По отношение на убийството на журналистката Виктория Маринова Калфин коментира, че колкото повече се бави разследването, толкова повече версии ще се появяват.Бившият социален министър подчерта, че от бързината и убедителността, с която работят разследващите зависи дали случаят ще се превърне в черна точка за България в Европа.\"Това убийство се свързва с две убийства - едно в Малта и едно в Словакия на разследващи журналисти, които бяха извадили нелицеприятни неща за управляващите\", смята Калфин.По думите му ако излезе чисто криминално престъпление, тогава няма повод държавата да има черна точка, но ако се окаже, че има политически мотив, тогава наистина ще е много трудно някой да обясни, че в България има свобода на медии\", допълни Калфин.По според него случаят е критичен за държавата.", "date": "2018.10.08", "title": "Скокът на максималния осигурителен доход е справедлив, отсече Калфин"}
{"url": "https://news.bg/world/rusiya-bezvazmezdno-e-predostavila-s-300-na-siriya.html", "text": "Русия безвъзмездно е доставила зенитно-ракетен комплекс С-300 на Сирия. Това съобщи военно-дипломатически източник пред ТАСС.На 1 октомври завърши доставката на три дивизиона С-300ПМ с осем установки в Сирия. По-рано техниката е била на въоръжение в един от зенитно-ракетните полкове към Въздушно-космическите сили на Русия, които са въоръжени с нова система С-400. Доставените комплекси са преминали през ремонт, но са изправни и са способни да изпълняват бойни задачи, обясни източникът.Той добави, че С-300ПМ е \"предаден на сирийската страна на безвъзмездна основа\".Москва обяви, че ще достави системата, след като сирийски сили отговориха на израелски бомбардировки и ", "date": "2018.10.08", "title": "Русия безвъзмездно е предоставила С-300 на Сирия"}
{"url": "https://news.bg/crime/otlozhiha-deloto-za-sklada-sas-stari-hrani.html", "text": "В Районния съд във Велико Търново отложиха за 29 октомври делото по жалбата на собствениците на склад, където бяха открити големи количества храни с изтекъл срок. Делото е срещу наложената от Агенцията по храните глоба от 4000 лева, информира БНР.Ограничените за продажба храни са на отговорно пазене в склада, извършват се ежедневни проверки. Към момента не са установени нови нарушения.При първата си проверка през юни, Агенцията по храните установява, че в склада на ЕТ \"Елис - Елисавета Захариева\" в общи помещения се съхраняват близо 8 тона негодни храни за около 22,3 хил. лева заедно с редовни храни.По време на делото от Агенцията не посочиха доказателство опасните храни да са пласирани в търговската мрежа.Две заповеди за бракуване на храни е предоставил на съда адвокатът на търговеца. Бракуваните количества са били по-голямата част от намерените от Агенцията в склада. Заповедите са от от 2015-а и 21016-а година. Търговецът има разрешение за дейност от 2017-а година. Все още не е изпълнена заповедта на Агенцията по храните за унищожение на опасните храни.Припомняме, по време на заснемане на този склад бе избутан журналист, който изигра падането като нападение над журналист.", "date": "2018.10.08", "title": "Отложиха делото за склада със стари храни"}
{"url": "https://news.bg/regions/arhitektat-na-sofiya-da-poeme-otgovornost-za-remonta-pred-sv-sedmochislenitsi.html", "text": "\"Ако градинката около столичния храм \"Свети Седмочисленици\" остане в този вид отговорност трябва да поеме главният архитект\", това заяви пред bTV Георги Харизанов от Института за дясна политика.По думите му архитект Иво Панталеев се е отклонил от показаните във визуализациите сиви бетонни плочи и е използвал технически камък с преливка и допълва, че камъкът имитира \"най-ужасния мрамор, с който са били облицовани всички площади в българските градове по време на социализма.Той отбеляза, че използваните плочи са македонски, а край София има кариера за значително по-издръжливия гранит и подчерта, че у нас има достатъчни количества качествени материали и няма нужда да се прибягва до вносни.\"Всички сгради в стария център на София са изградени изцяло с български материали\", подчерта анализаторът.Според него политическата работа по ремонта е свършена добре, парите са осигурени, избрани са проектант и изпълнител, но едно ужасно естетическо решение може да хвърли сянка върху целия процес.Припомняме, че гражданите алармираха за  на \"Граф Игнатиев\" като публикуваха снимки във фейсбук на тротоарите и плочките на вече готова част от булеварда.В отговор на общественото недоволство кметът на столицата Йорданка фандъкова заяви, че за лошо качество на ремонта, Ремонтът на столичната \"Граф Игнатиев\" се , която направи неуспешния ремонт пред НДК, където след няколко месеца част от плочките се надигнаха.Стойността на проекта за ремонт на \"Графа\" е над 24 млн. лв. и трябва да приключи до края на годината.", "date": "2018.10.08", "title": "Архитектът на София да поеме отговорност за ремонта пред \"Св. Седмочисленици\""}
{"url": "https://news.bg/world/tramp-nyama-da-uvolnya-rod-rozenstiyn.html", "text": "Президентът на САЩ Доналд Тръмп обяви, че не планира да уволнява заместника на главния прокурор Род Розенстийн, който ръководи федералното разследване дали е имало намеса на Русия на президентските избори през 2016 г., информират \"Ройтерс\" и други медии.\"Не, няма, не\", отговори Тръмп на журналистически въпрос дали планира да уволни Розенстийн. Тръмп и заместник-главният прокурор летят с Air Force One за конференция в Орландо, Флорида.Преди няколко седмици се появиха спекулации, че Тръмп може да го уволни заради новинарска информация, че Розенстийн е поставил под съмнение психическото състояние на американския лидер и е поискал да записват държавния глава.Тръмп каза, че е в \"много добри\" отношения с Розенстийн.", "date": "2018.10.08", "title": "Тръмп: Няма да уволня Род Розенстийн"}
{"url": "https://news.bg/bulgaria/viktoriya-marinova-veroyatno-e-ubita-ot-psihopat.html", "text": "Виктория Маринова вероятно е убита от психопат. Това смята бившият директор на отдел \"Убийства\" в Национална служба \"Полиция\" Ботьо Ботев.Ботев заяви пред bTV, че най-вероятно убийството на Виктория е инцидентно и не е планирано.\"\", спомня си Ботев.Според него сексуалното насилие с фатален край в повечето случаи е съпътствано с изключителна наглост и бруталност, дори гавра. Криминалистът е на мнение, че мотивът е сексуален, а не грабеж.Ботьо Ботев добави, че до убийството се е стигнало заради желанието на извършителя да прикрие деянието си, което вероятно ще се окаже, че не е първото му.Убиецът е психопат, но малко вероятно психично болен, вярва Ботев.Ако са използвани максимално първите часове след престъплението, по думите му, убийството на Виктория ще бъде разкрито.", "date": "2018.10.08", "title": "Виктория Маринова вероятно е убита от психопат"}
{"url": "https://news.bg/crime/blokiraha-milioni-evro-sled-signal-na-donchev-za-dzhi-pi-grup.html", "text": "Софийската градска прокуратура /СГП/ е образувала досъдебно производство по сигнали за дейността на строителната компания \"Джи Пи груп\", съобщи главният прокурор Сотир Цацаров пред журналисти в Русе, цитиран от БНР.Сигналите са на вицепремиера Томислав Дончев и на сайта \"Биволъ\".Цацаров разкри, че проверката, която се извършва със съдействието на ДАНС, е прераснала в досъдебно производство. По думите му действията са довели до \"запор на изключително крупна сума пари\", което е в съответствие със закона за мерки срещу изпирането на пари.\"\", каза още главният прокурор.Дончев е подал сигнал за злоупотреби при усвояването на средства от европейските фондове.Припомняме, по време на разследване точно на \"Джи Пи груп\" , защото са отишли на място да установят как се развива случая по подаден от тях сигнал към ГДБОП. Задържаните бяха Димитър Стоянов от сайта \"Бивол и Атила Биро от румънския Rise Project. Заедно с адвокат, който бил с тях, са отведени за снемане на обяснения в РПУ Радомир, докато провеждали разследването.По случая със задържането им беше поискано товашния главен секретар на МВР и сега вътрешен министър Младен Маринов . И омбудсманът Мая Манолова констатира, че е налице , по време на осъществяване на тяхната професионална дейност.На 14 септември 2018 г.  до главния прокурор, МВР, КПКОНПИ, както и до изпълнителния директор на Изпълнителна агенция \"Одит на средствата от ЕС\", а на всички служители, споменати в журналистическото разследване. ", "date": "2018.10.08", "title": "Блокираха милиони евро след сигнал на Дончев за \"Джи Пи груп\""}
{"url": "https://news.bg/world/konservatori-v-germaniya-podkrepyat-merkel-za-preizbirane.html", "text": "Високопоставени германски консерватори подкрепиха кандидатурата на канцлера Ангела Меркел за преизбиране като председател на Християндемократическия съюз на партийния конгрес през декември, информира \"Ройтерс\".Меркел обяви, че възнамерява да остане лидер на страната до парламентарните избори през 2021 г. Тя също заяви, че отново ще се кандидатира за председател на партията.Християндемократическият съюз ще проведе гласуването за лидер на партията на конгрес в Хамбург в началото на декември.Лидерът на Християнсоциалния съюз и вътрешен министър Хорст Зеехофер заяви пред \"Велт ам зонтаг\", че подкрепя кандидатурата на Меркел за председател на консерваторите.\"Ангела Меркел обяви, че ще се кандидатира за председател на партията. Мисля, че това е правилното решение\", каза Зеехофер.", "date": "2018.10.08", "title": "Консерватори в Германия подкрепят Меркел за преизбиране "}
{"url": "https://news.bg/crime/mazh-otkril-patroni-ot-vtorata-svetovna-pri-remont-na-doma-si.html", "text": "72-годишен мъж открил патрони от Втората световна война при ремонт на собствената си къща, съобщи МВР.Мъжът информирал полицията в Смолян, че на 7 октомври открил 415 броя патрони, разпределени в 26 кутии. Надписите върху кутиите били трудни за разчитане. Личали си години, които били в периода 1941-1943-та.Дежурна група полицаи се направили оглед и образували досъдебно производство. Работата по случая продължава.", "date": "2018.10.08", "title": "Мъж открил патрони от Втората световна при ремонт на дома си"}
{"url": "https://news.bg/crime/arest-za-kmet-huliganin-skochil-na-futbolen-sadiya.html", "text": "Арестуваха кмета на хисарското село Дълго поле Тодор Танански за хулиганство след футболен мач, съобщи БНР. Той е проявил агресия спрямо съдия на футболна среща между отборите на селата Цалапица и Дълго поле.41-годишният кмет е в ареста за 24 часа.Образувано е бързо производство по случая. Уведомена е районната прокуратура.Малко по-късно от прокуратурата обясниха, че ще назначат експертизи по случая с бързото производство за хулиганство. Според документите, става дума за \"извършване на непристойни действия, грубо нарушаващи обществения ред и изразяващи явно неуважение към обществото\".Според държавното обвинение на 7 октомври 2018 г., след футболна среща на стадиона в село Дълго поле, област Пловдив е хвърлена пластмасова бутилка срещу съдията. Бутилката, в която имало вода, ударила съдията по главата.Разпитани са свидетели, допълват от прокуратурата. ", "date": "2018.10.08", "title": "Арест за кмет хулиганин, скочил на футболен съдия"}
{"url": "https://news.bg/health/balgarski-ucheni-v-proekt-za-ranna-diagnostika-na-rak-na-gardata.html", "text": "Българският проект MaXIMA, насочен към борбата с рака на гърдата, бе представен пред обществеността. Финансиран е по програма\" Хоризонт 2020\", подпомагаща научни изследвания и иновации в ЕС.Проектът е свързан с моделирането на триизмерни модели на рак на гърдата и се вписва в тревожната статистика - на всеки 12 секунди в света една жена разбира, че има рак на гърдата. За 2012 година в Европа водещата причина за смъртност при жените е именно този рак.Българският национален раков регистър за 2014 г. също показва, че в България най-често диагностицираният рак е този на гърдата при жените.През 2015 г. са отчетени 1300 смъртни случая и около 4000 жени са диагностицирани с рак на гърдата, а тревожната статистика, според доц. д-р инж. Кристина Близнакова, се запазва.Проекти като MaXIMA, финансирани от ЕС, са насочени към държавите, които имат по-слабо развита научна дейност, а българският екип се нарежда сред още 552 такива. Партньори на проекта са университети в Льовен и Наполи.Той стартира през 2015 г, а основната му цел е да подпомогне развитието на научната дейност в областта на подобряване на технологиите за ранно диагностициране на туморните образувания.Традиционният начин за откриване на тумора е двуизмерна мамография - с две изображения на гърдата. \"Жлезистата тъкан и туморната тъкан поглъщат сходно рентгеновите лъчи и става трудно за диагностициране, ако има рак на гърдата при двуизмерната мамография\", уточни ръководителят.При такъв тип мамография някои тумори не се виждат. Това налага развитието на нова техника за сканиране на гърдата - фазово-контрастна мамография. Близнакова обясни, че с нея може да се класифицира всяка една тъкан, което улеснява ранното диагностициране на ракови образувания.В рамките на проекта са създадени т. нар. Антропоморфни фантоми. Това са модели, които приличат на женската гърда и са със същите анатомични особености, позволяват неограничен брой тестове и могат да се правят необходимите оптимизации. \"Може би ще излезем от научните лаборатории и тази нова техника за сканиране на гърдата ще има клинично приложение\", заяви Близнакова.Тя обясни, че за изследванията е бил необходим реалистичният тумор. От жените, които се подлагат на хирургична операция за отстраняване на гърдата се взима отстранената гърда и се изследва чрез хистология. Другата възможност за изследване е чрез сканиране на компютърна томография и изображението да бъде запазено в база данни. После може да бъде внедрено в компютърния модел на гърдата и да се симулират фазово - контрастни модели, обясни Близнакова.Две години отнема направата на реалистични туморни модели на гърда. В началото се разработва алгоритъм, който да бъде прилаган върху пациентите. Близнакова посочи, че в проекта е разработен и друг метод, при който туморът се моделира математически с различни алгоритми от обработени изображения. Чрез моделирането се получават над 180 вида тумора.\"Всички те бяха организирани в база данни. Тя ще бъде отворена през януари за всички изследователи в света\", допълни тя.В момента тече класифицирането на всеки един от тези тумори - колко често се среща и как се разпознава по-добре.Проектът MaXIMA е с международно значение в научната и образователната област и е насочен към млади кадри. Целта е да се привлекат и кадри от чужбина, допълни Близнакова. Екипът е започнал съвместна работа с български фирми и софтуерни компании за разработване на иновативни продукти.\"Трябва да има финансиране, за да пазим тези млади кадри, защото те не отстъпват по нищо на кадрите от другите държави\", заключи Близнакова.", "date": "2018.10.08", "title": "Български учени в проект за ранна диагностика на рак на гърдата"}
{"url": "https://news.bg/disasters/nuzhni-sa-bezpretsedentni-stapki-za-ogranichavane-zatoplyaneto-na-zemyata.html", "text": "Човечеството ще трябва да приведе в действие \"безпрецедентни\" промени в начина, по който консумира енергия, пътува и строи, за да забави глобалното затопляне, или рискува увеличение на горещите вълни, бурите, причиняващи наводнения и случаите на засушавания в някои региони, както и загубата на видове. Това предупреждава нов доклад на ООН, цитиран от \"Ройтерс\".Ограничаването на увеличението на температурите на Земята до само 1,5 градуса по Целзий, вместо 2 градуса, договорено по време на преговорите за Парижкото споразумение за климата през 2015 г., ще има \"очевидни ползи за хората и природните екосистеми\", изтъкват от Междуправителствената експертна група за климатичните промени към ООН (IPCC) в изявление, с което обявиха публикуването на доклада.Докладът на IPCC посочва, че при настоящата скорост на затопляне, световните температури вероятно ще се увеличат с 1,5 градуса в периода между 2030 и 2052 г., като вече е налице увеличение от 1 градус над равнищата от прединдустриалната епоха в средата на 19 век.Запазването на целта от 1,5 градуса ще ограничи глобалното покачване на морското равнище с 0,1 метра по ниско до 2100 г., отколкото с целта от 2 градуса, се уточнява в доклада. Това би могло да намали наводненията и да даде на хората, които обитават крайбрежията, островите и речните делти по света, време да се адаптират към климатичните промени.По-ниската температурна цел също така би намалила загубите и изчезването на видове и въздействието върху сухоземните, сладководните и крайбрежните екосистеми, се подчертава в доклада.\"Имаше съмнения, дали бихме могли да разграничим въздействията, поставени при 1,5 градуса, а това стана толкова ясно. Дори учените бяха изненадани да видят колко много наука е налице и колко много те могат действително да разграничават и колко големи са ползите от ограничаването на глобалното затопляне на 1,5 градуса в сравнение с 2 градуса\", коментира Телма Круг, заместник-председател на IPCC.\"И сега повече от всякога знаем, че всяко малко затопляне има значение\", подчертава Круг.Докладът на панела от учени беше изготвен по искане на правителствата през 2015 г., за да оцени осъществимостта и важността от ограничаване на глобалното затопляне до 1,5 градуса.Докладът е разглеждан като основно научно ръководство за управляващите политици по света относно прилагането на Парижкото споразумение за климата от 2015 г. по време на конференцията за климатичните промени, която ще се проведе в полския град Катовице през декември.За удържането на затоплянето до 1,5 градуса, емисиите на въглероден диоксид (CO2), генерирани от хората, трябва да намалеят с около 45 процента до 2030 година в сравнение с равнищата през 2010 г. и да достигнат \"нетна нула\" до средата на века. Всякакви допълнителни емисии ще изискват отстраняване на СО2 от атмосферата.В обобщението на доклада се подчертава, че възобновяемата енергия ще трябва да доставя 70 до 85 процента от електроенергията до 2050 г., за да се остане в рамките на ограничението от 1,5 градуса, в сравнение с около 25 процента дял на ВЕИ понастоящем.Използвайки технологията за улавяне и съхранение на СО2, делът на произведената с газ електроенергия ще трябва да бъде намален до 8%, а с въглищата - под 2 процента. В обобщението на доклада не се споменава за петрола в този контекст.Ако средната глобална температура временно надвиши 1,5 градуса, ще са необходими допълнителни техники за отстраняване на СО2, за да се върне затоплянето до под 1,5 градуса до 2100 година.В доклада обаче се посочва, че ефикасността на мерките, като например засаждане на гори, използване на биоенергия или улавянето и съхранението на СО2, не са се доказали в голям мащаб и носят известни рискове.Ала последиците от неспазването на целта от 1,5 градуса би означавало огромни промени за света.", "date": "2018.10.08", "title": "Нужни са \"безпрецедентни\" стъпки за ограничаване затоплянето на Земята"}
{"url": "https://news.bg/world/holandiya-nyama-dokazatelstva-sreshtu-nas-otvarna-kremal.html", "text": "Министерството на външните работи на Русия привиква холандския посланик, след като Холандия обяви, че е предотвратила (ОЗХО), съобщават световни агенции.\"Заради дезинформационната кампания, провеждана от Хага, холандският посланик ще бъде привикан във външното министерство в понеделник\", каза източник от ведомството, цитиран от РИА Новости.През миналата седмица Холандия обяви, че е изгонила четирима агенти от руското военно разузнаване през април за опит за хакерска атака срещу ОЗХО.През миналия месец посланиците на Холандия и Швейцария бяха привикани заради \"непотвърдени обвинения\", чеМеждувременно говорителят на Кремъл Дмитрий Песков коментира, че представените от Холандия документи не доказват, че Москва се е опитала да извърши хакерска атака срещу ОЗХО.Запитан от журналисти дали Кремъл разглежда публикуваните от холандските власти документи, включително дипломатически паспорти на четиримата мъже, идентифицирани като агенти на руското военно разузнаване, като доказателство, Песков отговори отрицателно и добави, че Москва повече няма да обсъжда тази тема пред медиите.", "date": "2018.10.08", "title": "Холандия няма доказателства срещу нас, отвърна Кремъл"}
{"url": "https://news.bg/int-politics/kralitsa-elizabet-ii-kani-prezidenta-radev-vav-velikobritaniya.html", "text": "Президентът Румен Радев заминава на работно посещение във Великобритания от 17 до 19 октомври по покана на Нейно Величество кралица Елизабет II.Българският държавен глава ще има аудиенция при Н.В. кралица Елизабет II на 18 октомври.В рамките на визитата си Румен Радев ще изнесе лекция в университета в Оксфорд и ще се срещне с представители на българската общност. Държавният глава ще посети Съюзното военноморско командване на НАТО в Нортууд.Президентът и българската делегация ще посетят и Уестминстърското абатство в Лондон.По време на визитата си във Великобритания държавният глава ще бъде придружаван от съпругата си Десислава Радева, която ще се срещне с учители, преподаващи в българските училища във Великобритания.", "date": "2018.10.08", "title": "Кралица Елизабет II кани президента Радев във Великобритания"}
{"url": "https://news.bg/int-politics/ek-ochakva-barzo-razsledvane-na-ubiystvoto-v-ruse-i-sezira-olaf.html", "text": "\"Няма демокрация без свободна преса. С голяма тъга научихме за убийството на българската журналистка Виктория Маринова. Нашите мисли са със семейството и приятелите й. Очакваме бързо и задълбочено разследване, за да бъдат отведени отговорните пред съда\", пише Европейската комисия в своята страница в \"Туитър\".ЕК съобщава на ОЛАФ за вероятни злоупотреби с фондове на ЕС в България, комисията няма никаква търпимост към корупцията и злоупотребата със средства от ЕС, коментира говорител на институцията. ЕК възприема съвсем сериозно всички изразени подозрения за злоупотреба със структурните фондове, следи медийните материали, свързани с България. Вече са поискани данни по тези обвинения от съответните власти, допълва говорителят.ЕК е длъжна да препраща на европейската служба за борба с измамите всякакви данни, които прецени, че следва да бъдат подложени на задълбочена проверка. Не могат да се съобщават подробности за неприключени проверки, коментира говорителят на комисията.Вътрешният министър и главният прокурор анализираха действията на службите във връзка с . Присъствието ни тук е обосновано от обществената значимост на случая, коментира Младен Маринов. Координира се работата на екипите на ОДМВР, ГДНП, прокуратурата, БОП и се планират предстоящите действия по разследването.Маринов обясни, че в Русе работят и психолози от Института на МВР, които са присъствали на всички действия до момента, за да могат с придобитата информация да оформят психопортрета на извършителя.Работим по всички версии, нито една не е подценена, както възможността за случайно събитие, дело на човек с психически отклонения или планирано действие, извършено от лице с подобни характеристики, или продиктувано от личен мотив, добави вътрешният министър.Задачата е да се разпределят екипите така, че да се работи паралелно по всички линии, без да се губи време.\"Ако имаше ДНК съвпадение, щяхме да го съобщим - би означавало, че сме разкрили извършителя. Не подценяваме и най-дребния факт, изследваме живота на жертвата както в личен, така и в професионален аспект\", допълни той.Главният прокурор Сотир Цацаров коментира, че е мобилизиран целият експертен потенциал на МВР и се работи по всички версии. \"Едно е ясно - извършеното е изключително брутално и жестоко\", допълни той.", "date": "2018.10.08", "title": "ЕК очаква бързо разследване на убийството в Русе и сезира ОЛАФ"}
{"url": "https://news.bg/education/s-13-000-po-malko-studenti-v-poslednite-tri-godini.html", "text": "Стратегията за развитието на образованието в България трябва да бъде фокусирана в професионалните направления и в областите, в които висшите училища са много силни. В последните три години приемът във висшите училища е намалял с 13 000 души.Данните представи просветният министър Красимир Вълчев на национален форум, посветен на \"Предизвикателствата пред държавните висши училища в България: тенденциите за развитие - година по-късно\". Събитието се организира със съдействието на МОН, ВОН-КНСБ, УНСС и СУ \"Св. Кл. Охридски\".Държавните висши училища да бъдат динамични, отворени и активни, призова Вълчев. Според него ВУЗ-овете трябва да бъдат по-отговорни към стратегическото управление.Според МОН моделът на академично самоуправление е бил добър в началото на 90-те години. Вълчев даде да се разбере, че е нужна промяна в Закона за висшето образование, с което да се въведе нещо като трета стипендия, с която да има безплатно обучение за студенти.Специалностите, които не се търсят от студентите са математиката и физическото възпитание, посочи ресорният министър.Приоритетът на Министерство на образованието и науката ще бъде насочен върху аграрните науки, инженерни науки, изкуството и потребността от медицината. \"Развитието на системата на висшето образование, трябва да се гледа през призмата на развитието на другите висши училища\", заяви образователния министър и настоя преструктурирането на приема да продължи.По думите на Красимир Вълчев предизвикателствата днес пред висшето образование са глобални предизвикателства.Промени в пазара на труда изправят просветното ведомство пред трудности по адаптацията, призна Вълчев и посочи прогнозата, че все по-малко студенти ще работят една и съща професия през следващите 40 години. Затова и стратегическото предизвикателство пред образованието е, че то трябва да бъде насочено в обучение през целия живот.Висшето образование ще губи селективната си функция. Пазарът на труда все повече ще търси работна ръка, което ще доведе до намаляване на хората с висше образование. Причините затова биха могли да бъдат демографски, випуските ще бъдат по-малки, както и това ще доведе до намаляване на държавно финансиране.Вълчев отправи призив към всички висши училища да инвестират в млади преподаватели и в научни изследвания, с което да бъде създадена единна стратегия на образованието в България. Трябва да пазим репутацията на българското висше образование, обясни той.", "date": "2018.10.08", "title": "С 13 000 по-малко студенти в последните три години"}
{"url": "https://news.bg/world/ispanski-lekar-vinoven-no-nenakazan-za-otkradnatite-bebeta-pri-franko.html", "text": "Испански лекар, обвинен в отвличане и продажба на бебе по време на диктатурата, е признат за виновен по всички обвинения, но не може да бъде наказан заради изтекла давност, обяви съд в Мадрид, цитиран от \"Ройтерс\".Съдът постанови, че 85-годишният испански гинеколог Едуардо Вела е отговорен за отвличане на бебе, изготвяне на фалшиво свидетелство за раждане и фалшиви официални документи, но заради изтекла давност през 1987 г., когато детето е навършило пълнолетие, не може да изтърпи наказанието.Адвокатът на жената в центъра на случая Инес Мадригал заяви, че ще обжалват решението на съда.Мадригал, която е разбрала от майка си на 18 г., че е осиновена, обвинява Вела, че е фалшифицирал нейния акт за раждане през 1969 г., за да показва приемната майка, която е починала, като биологичен родител.Вела, който отрича обвиненията, е първият човек, съден във връзка със скандала с \"откраднатите бебета\", който е засегнал хиляди по време на управлението на Франсиско Франко.Активисти отдавна говорят за тайната практика да се крадат бебета по време на диктатурата на генерал Франсиско Франко от 1939 до 1975 г.Децата са крадени от майки, разглеждани като неподходящи, и са предавани на двойки, които често са били свързани с режима. Реалният брой на отвлечените бебета може никога да не стане известен. Но разследване на съдия Балтазар Гарсон през 2008 г. е установило, че 30 000 деца са били отвлечени след Испанската гражданска война (1936-1939). Тази практика се смята, че е продължила до 60-те г. на XX век.", "date": "2018.10.08", "title": "Испански лекар виновен, но ненаказан за „откраднатите бебета” при Франко"}
{"url": "https://news.bg/int-politics/salvini-narochi-yunker-i-moskovisi-za-istinskite-vragove-na-evropa.html", "text": "Вицепремиерът и вътрешен министър на Италия Матео Салвини нарочи председателя на Европейската комисия Жан-Клод Юнкер и заместник-председателя и отговарящ за икономическите въпроси Пиер Московиси за врагове на Европа, съобщава \"Ройтерс\".\"Враговете на Европа са онези, затворени в бункера на Брюксел. Това са Юнкер и Московиси, които докараха страх и несигурност на работните места в Европа\", изтъкна Салвини по време на съвместна пресконференция с лидера на френската крайна десница Марин льо Пен, като допълни, че гражданите на Италия са погледнали \"отвъд облигациите\", когато са решили да гласуват за неговата крайнодясна партия \"Лига\".Острата позиция на Салвини е по повод критиките на двамата висши представители на Брюксел относно новите планове за бюджета на Рим. По думите му, политиките на строги икономии, следвани от ЕС, са довели до обедняване на страната и увеличаване на дълговото бреме. Салвини добави, че споделя фокуса на Марин льо Пен за поставяне на работните места на първо място.  По-рано през деня Салвини заяви, че излизането на Италия от еврозоната не е в дневния ред на правителството в обозримо бъдеще, но подчерта, че иска да постави \"гражданите и европейската мечта на първо място, а не банките и финансите\". ", "date": "2018.10.08", "title": "Салвини нарочи Юнкер и Московиси за истинските врагове на Европа"}
{"url": "https://news.bg/society/api-oprovergava-obvineniya-za-svetlootraziteli-na-trakiya.html", "text": "От Агенция \"Пътна инфраструктура\" изпратиха писмо до медиите, в което правят уточнение по повод публикация в интернет, че шофьори бъркат светлоотразителите на мантинелите със стопове и светоотразителните тела са поставени неправилно.Според тях светлоотразителите на мантинелите на АМ \"Тракия\" са монтирани според изискванията, разписани в Наредба №18 oт 23.07.2001 г. за сигнализацията на пътищата с пътни знаци.Наредбата гласи, че светлоотразителите, които са с трапецовидна форма се използват за сигнализиране на пътни съоръжения, в т. ч. на предпазни огради, подпорни стени, стени на тунели, стълбове, устои на мостове и др., разположени в непосредствена близост до платното за движение.В нея се посочва също така, че светлоотразителите се поставят по дължината на съоръженията така, че отдясно по посока на движението да е светлоотразителят с червен цвят, а отляво - светлоотразителят с бял цвят.При еднопосочно движение в платното за движение, каквото е на автомагистралите, светлоотразителите и отдясно, и отляво трябва да бъдат с червен цвят.", "date": "2018.10.08", "title": "АПИ опровергава обвинения за светлоотразители на \"Тракия\""}
{"url": "https://news.bg/world/turtsiya-privika-poslanika-na-sauditska-arabiya-za-izcheznaliya-zhurnalist.html", "text": "Турция привика посланика на Саудитска Арабия в Анкара, за да поиска от Рияд \"пълно сътрудничество\" при разследването на случая с изчезналия журналист Джамал Кашоги, информира АП.59-годишният Кашоги е в неизвестност от миналия вторник. За последно той е бил в саудитското консулство в Истанбул, за да вземе документи за сключване на брак с турската си годеница.Турски представител заяви, че саудитският посланик се е срещнал със заместник-министъра на външните работи Седат Йонал във ведомството. Турската частна телевизия NTV информира, че Анкара е поискала разрешение за турските следствени органи да претърсят сградата на консулството в Истанбул.Анкара твърди, че журналистът на \"Вашингтон пост\" е бил убит в консулството и по-късно тялото му е изнесено от сградата. Рияд отхвърля обвиненията като безпочвени. Турският президент Реджеп Ердоган отбеляза, че ще изчака резултатите от разследването.Според турски медии, позовавайки се на полицията, 15 граждани на Саудитска Арабия са пристигнали в Истанбул с два самолета и са влезли в консулството в деня на изчезването на Кашоги.", "date": "2018.10.08", "title": "Турция привика посланика на Саудитска Арабия за изчезналия журналист"}
{"url": "https://news.bg/world/germaniya-osadi-brutalnoto-ubiystvo-v-balgariya.html", "text": "Германското правителство остро осъди убийството на български журналист, наричайки го \"брутално и ужасно убийство\", информира АП.Говорител на германското външно министерство обяви, че е наложително да се проведе бързо и цялостно разследване на този \"ужасен\" случай.Свен Гиеголд, член на Зелените в Европейския парламент, коментира, че всички в Европа трябва да са обезпокоени от това убийство.\"Първо в Малта, след това в Словакия, сега в България. Недопустимо е поредно убийство на журналист в Европа\", отбеляза депутатът, имайки предвид  и Той призова Европейския парламент бързо да изпрати делегация в България за разследване на престъплението.", "date": "2018.10.08", "title": "Германия осъди бруталното убийство в България"}
{"url": "https://news.bg/world/bivsh-silov-ministar-na-makedoniya-osaden-na-6-g-zatvor-po-deloto-tank.html", "text": "Бившият вътрешен министър на Македония Гордана Янкулоска е осъдена на шест години затвор за корупция, съобщават МИА и други местни медии.Тя е осъдена по случая \"Танк\" относно незаконна покупка с бюджетни средства на луксозен \"Мерцедес Бенц\" на стойност 600 хил. евро. Янкулоска е издала заповед за закупуването на луксозния автомобил.Янкулоска не присъства на заседанието, тъй като трябваше да бъде на друг процес. Тя е обвинена в незаконна дейност, докато е била министър.", "date": "2018.10.08", "title": "Бивш силов министър на Македония осъден на 6 г. затвор по делото „Танк”"}
{"url": "https://news.bg/politics/sotsialistite-nastoyavat-naistina-da-se-razsledva-ubiystvoto-v-ruse.html", "text": "БСП не политизира случая с жестокото убийство на журналистката Виктория Маринова в Русе, но и няма нищо по-нормално да излезеш с позиция по случая - социалистите настояват случая да бъде разследван и да се достигне до истината.От БСП са загубили вярата си, че държавата е способна и има желание да разплете случая с убийството на журналистката Виктория Маринова до край. Това обяви червеният депутат Елена Йончева на брифинг в централата на партията.Йончева обясни, че червените не знаели какви са мотивите за зверското убийство. Те искат да разберат кой е поръчителят и кой е извършителят на убийството. Социалистката припомни и някои от международните изказвания по случая: \"Това се случва в Европа - българска журналистка е убита\", \"Разследващ журналист убит в България\", \"Убийствата на български журналист надига вълна от възмущения\" и други.За последната една година това е третото отстраняване на разследващ журналист в Европа, припомни Йончева.Тя посочи, че в последното си изявление в ефир убитата журналистика била заявила: \"Силен кооперативен и правителствен натиск върху медиите и собствениците на медии. Все повече забранени тема, с тематично отстраняване на разследващи журналисти\".Социалистът Кристиян Вигенин поиска действия от правителството за разкриване на мотивите за убийството на журналистката в Русе. Той очаква конкретни мерки за защита на свободата на медиите.Вигенин също се позова на силната международна реакция, след която властта се е забързала и се е заела сериозно с този проблем.Той призова българското общество да бъде безразлично към подобни случаи.Вигенин даде пример със Словакия и как премиерът на словашката страна е подал оставка, а властта се е опитала да омаловажи убийството, подчертавайки, че най-вероятно това убийство не е свързано с работата на убитата.\"В България, в една европейска държава, не е приемливо една млада жена да си отиде по този начин\", поясни Вигенин и добави, че иска действие от правителството и съответните институции за разкриването на виновниците, как да бъде защитена свободата на медиите и как да бъде защитена независимата журналистика.Мълчанието би било укоримо и непростимо, посочи Нинова на въпрос не се ли политизира случая с поредно искане на оставката на правителството. \"Не няма да мълчим и затова излизаме с такава позиция, защото това е елемент от политиката в България\", отсече Нинова и добави, че най-големият проблем е липсата на доверието в институциите.", "date": "2018.10.08", "title": "Социалистите настояват наистина да се разследва убийството в Русе"}
{"url": "https://news.bg/politics/gen-konstantin-popov-vazmozhno-e-udalzhavane-srokovete-za-iztrebitelite.html", "text": "Възможно е да се удължат сроковете за покупка на изтребителите, заяви пред БНТ бившият началник на отбраната и настоящ председател на парламентарната комисия по отбрана ген. Константин Попов.Според него, по-важно е да се вземат правилните решения за покупка на боен самолет, който да преодолее техническата и технологична изостаналост в момента.Той припомни, че най-новите ни самолети са придобити през 1989 г. \"Това е голяма технологична пропаст в такава сфера като бойната авиация. Стигнахме до един етап, в който вече има сериозен оптимизъм и сериозни надежди, че в края на краищата тази технологическа пропаст ще бъде преодоляна\", каза ген. Попов.Четирите варианта са предложени, сега е важно оптимизирането на пакета, понеже една бойна машина сама по себе си нищо не представлява, заяви той.Необходимо е да се отнесем сериозно към всички останали неща. Това са подготовка на летателен състав, инженернотехнически състав, логистично осигуряване, поддръжка и т.н. Според него можело да има коментиране по параметрите на офертите.Очаква се в началото на 2019 година да бъде ратифициран договора за изтребителите. Този договор е междудържавен и трябва да мине през парламента.Средата за сигурност се промени, по-динамична и противоречива е, заяви председателят на комисията по отбрана в парламента. Нестабилен е светът, трябва да сме готови, за да можем евентуално да реагираме. От ратификацията до постигане на пълните оперативни способности са необходими 6-7 години. Затова трябва да можем да предвидим бъдещите процеси, добави той.", "date": "2018.10.08", "title": "Ген. Константин Попов: Възможно е удължаване сроковете за изтребителите"}
{"url": "https://news.bg/crime/kola-blasna-i-ubi-36-godishen-koloezdach-v-asenovgrad.html", "text": "36-годишен мъж е загинал при катастрофа тази сутрин в Асеновград.В 7 и 45 часа е получен сигнал, че на ул. \"Цар Иван Асен Втори\" в града, лек автомобил блъска колоездач, съобщава БНТ.Велосипедистът е починал на път за болницата.Шофьорът на колата е 59-годишен мъж. Мястото на катастрофата е запазено и посетено от полиция, извършен е и оглед.Причините за инцидента още се изясняват.", "date": "2018.10.08", "title": "Кола блъсна и уби 36-годишен колоездач в Асеновград"}
{"url": "https://news.bg/int-politics/prezidentat-na-chehiya-ne-se-otkazva-ot-dumite-si-che-90-ot-tsiganite-ne-rabotyat.html", "text": "Президентът на Чехия Милош Земан отказва да се откаже от изказванията си, в които той напада остро циганите в страната за това, че 90 на сто от тях не работят, спечелвайки си остри критики от активисти и правозащитници, съобщава \"Ройтерс\".Конфликтът на Земан с едно от малцинствата в Чехия започна преди две седмици, когато той заяви, че въпреки че презирал бившия комунистически режим, той поне е карал циганите да работят.Неговите коментари предизвикаха остри критики срещу него, включително от цигани, които са публикували в социалните мрежи стотици свои снимки, на които са заснети да работят, като настояха за извинение от държавния глава. Той отказа, изтъквайки, че тези снимки били на една десета от циганите, които действително работят.\"Казах ясно, че оценявам 10-те процента от ромите, които работят\", коментира Земан в телевизионно интервю, отговаряйки на въпрос от ромски зрител.\"Не забравяйте, ако искате да покажете солидарност с вашата етническа група, тези 90 процента (неработещи), защото... те също така оказват влияние на децата си\", посочи държавният глава.Според \"Ройтерс\" нямало статистически данни, които да подкрепят твърдението на Земан. Чешката неправителствена организация Romea нарече коментарите на Земан обидни. Европейският център за правата на ромите в Будапеща заклейми изявленията му като расистки.Годишен доклад за ромите, приет от чешкото правителство през август, посочва, че към края на 2017 г. в Чехия живеят приблизително 240 хил. цигани, или 2 процента от населението. Половината от 240-те хиляди цигани са оценени като \"социално изключени\".", "date": "2018.10.08", "title": " Президентът на Чехия не се отказва от думите си, че 90% от циганите не работят"}
{"url": "https://news.bg/int-politics/kim-chen-un-e-dovolen-ot-produktivniya-i-prekrasen-razgovor-s-pompeo.html", "text": "Севернокорейският лидер Ким Чен-ун описва разговорите си с държавния секретар на САЩ Майк Помпео, като \"продуктивни и прекрасни\", съобщава севрнокорейската KCNA, цитирана от \"Ройтерс\".Ким и Помпео се съгласиха да организират среща на върха между севернокорейския лидер и президента на САЩ Доналд Тръмп \"колкото е възможно по-скоро\" и обсъдиха потенциален мониторинг от страна на САЩ за стъпките на Пхенян към ядрено разоръжаване.\"Ким Чен-ун изрази удовлетворението си от продуктивните и прекрасни разговори с Майк Помпео, на които взаимните искания бяха напълно разбрани и бяха обменени мненията\", допълва медията на КНДР.Коментирайки срещата на Помпео с Ким, южнокорейският президент Мун Дже-ин коментира, че Ким се очаква скоро да посети Русия, а китайският лидер Си Дзинпин се очаква да посети Северна Корея.Държавният вестник \"Родонг Синмун\" представя осем снимки на срещата на първа страница, включително различни снимки на Ким и Помпео, които се усмихват, стиснати за ръцете.\"Заедно с Майк Помпео, Ким Чен-ун оцени положително развитието на ситуацията на Корейския полуостров, обясни подробно предложенията за разрешаване на проблема с ядреното разоръжаване и за двете страни\", обяснява KCNA.", "date": "2018.10.08", "title": "Ким Чен-ун е доволен от продуктивния и прекрасен разговор с Помпео"}
{"url": "https://news.bg/politics/demokratite-preduprezhdavat-che-vlastta-sabira-blizo-2-mlrd-lv-poveche.html", "text": "Властта се кани да събере между 1.5 и 2 млрд. лв. повече от българското население, които да разпредели през следващата година за още експлоатация на властови механизми. Това показват изчисленията на Демократична България, с които лидерът на ДСБ Атанас Атанасов откри днешния брифинг на коалицията.Важно е как се управляват парите у нас. Близо 2 млрд. повече пари искат да съберат от хората, да ползват в предизборната година. Защо трябва да се вдига , пита Атанасов.Според Владислав Пенев новата данъчна тежест ще стане с вдигане на осигурителните прагове, здравните вноски, увеличаване на максималния осигурителен праг.Повишаването на максималния осигурителен праг удря върху тези хора, които се надяваме да останат и да работят тук. Това са хората с легални доходи, които не са част от сивата икономика. Тези хора трябва да ги пазим като писани яйца, защото на тях разчитаме за националния просперитет, каза Пенев.Според Момчил Якимов от екипа за малки и средни предприятия на Демократична България мотивът за отказ от реформи е дошъл още през 2010 г. от бившия и настоящ премиер Бойко Борисов. Той каза, че когато вали дъжд покрив не се ремонтира. Това беше основанието да не се предприемат реформи в тази следкризисна година. От тогава няма реформи, поясни Якимов.По думите на Христо Иванов се отказват реформи в здравната, съдебната, финансовата система - всички те се превръщат във възпаления, които се ползват да се противопоставят големи групи гласоподаватели. Докато не започнем да разграждаме този модел, българското общество ще живее с усещане, че има много мръсни тайни, които убиват хора - дори като им изяждат бъдещето, каза Иванов.Един от начините за това усещане е липсата на прозрачно управление на финансите. Първо да има реформи. След това да се мисли дали трябва да се покачват данъците, смята бившият правосъден министър Христо Иванов от служебния кабинет \"Близнашки\" и в началото на кабинета \"Борисов-2\".По думите на Якимов, максималният осигурителен доход в страната се отнася към най-ниските доходи и осигуровки като 1:5 или 1:6-7. Пенсиите на тези пенсионери трябва да са платени от нашите деца и внуци. Това ще предизвиква популистки партии да спекулират кога с повишение на минималната работна заплата, кога - с пенсионните тавани. Сега е същото - взимани са високи доходи и системата не може да ги плати, каза Якимов.По думите му, с увеличаване на здравната вноска започва събиране на още едни пари и замяна на регламентирани услуги за заплащане с нови децентрализирани услуги.От 2020 г. е заложено увеличаване такса смет за населението. Хората трябва да плащат пари за депониране, вместо за рециклиране, каза Якимов.Според него въвеждане на толсистемата е правилна крачка, но тези пари трябва да заменят бюджета на АПИ, който е около 620 млн. лева. Това е буфер за провеждане на реформи, а не за тяхното отлагане, смята Якимов.На брифинга бе изразена съпричастност към близките на убитата в Русе журналистка Виктория Маринова.", "date": "2018.10.08", "title": "Демократите предупреждават, че властта събира близо 2 млрд. лв. повече"}
{"url": "https://news.bg/int-politics/sasht-zamraziha-aktivite-na-ruskiya-oligarh-oleg-deripaska.html", "text": "Властите в САЩ са замразили американските активи на руския олигарх Олег Дерипаска, включително имения в нюйоркския район Горен Ийст Сайд и във Вашингтон. Това съобщава в. \"Ню Йорк пост\", позовавайки се на източници от Министерството на финансите на САЩ.Руският милиардер и контролираните от него компании En+ Group, ГАЗ, \"Базов елемент\" и \"Русал\" бяха сред онези, срещу които Вашингтон наложи санкции в началото на април. Това означава блокиране на активи и забрана на всякакъв бизнес с тези компании за американски граждани.Според изданието през 2008 г. Дерипаска е придобил недвижим имот в Ню Йорк на стойност 42,5 млн. долара.Въпреки замразяването на активи, Дария Жукова, бившата съпруга на Роман Абрамович, друг известен руски олигарх, живее с децата им в имението на Дерипаска на 64-та улица в Ийст Сайд.Представители на Дерипаска и Жукова са отказали да коментират каквото и да било по темата пред вестника.", "date": "2018.10.08", "title": "САЩ замразиха активите на руския олигарх Олег Дерипаска"}
{"url": "https://news.bg/economics/rabotodatelite-pritesneni-ot-tayni-pregovori-za-promeni-v-osiguryavaneto.html", "text": "Асоциацията на организациите на българските работодатели (АОБР) са категорично против провеждането на сепаративни срещи със синдикалисти, зад гърба на национално представителните организации на работодателите.Притесненията им са във връзка с намеренията за отпадане на тавана за новите пенсии от началото на 2019 г. и за рязко повишаване на т. нар. максимален осигурителен доход от 2600 на 3000 лв.Според тях заявените намерения за промени в пенсионно осигурителната система са приети в условия на преобладаващи популистки нагласи и под синдикален натиск, без необходимата оценка на въздействие, както и без обществени и експертни консултации.По думите им не са отчетени основни принципи на разходопокривната система на пенсионно осигуряване.От Асоциацията смятат, че тези намерения са в противоречие с предизборните обещания и програмата на управляващата коалиция за отказ от увеличаване на данъчните и осигурителни задължения, както и съхраняване на условията за инвестиции и бизнес.Работодателите настояват за незабавна среща с министър-председателя, министъра на финансите, министъра на труда и социалната политика и управителя на Националния осигурителен институт.Те призовават още Съвета на управляващата коалиция да обсъди негативни последици и да заяви отказ от прокарване на съответните решения при приемането на държавния бюджет и бюджета на ДОО.По-късно след среща на Националния съвет за тристранно сътрудничество (НСТС) Радосвет Радев заяви, че е разговаряно по темата и увеличение на осигурителните прагове няма да има. ", "date": "2018.10.08", "title": "Работодателите притеснени от тайни преговори за промени в осигуряването"}
{"url": "https://news.bg/regions/arhitekti-sreshtu-usloviyata-za-remont-i-okolo-sveta-nedelya.html", "text": "Архитекти искат да се спре обществената поръчка за столичния площад \"Св. Неделя\".За това се настоява в отворено писмо на Камарата на архитектите в България до кмета на София Йорданка Фандъкова и главия архитект Здравко ЗдравковАрхитектите искат прекратяване на обществената поръчка за концепция за пл. \"Света Неделя\" и да се направи международен конкурс с широк достъп на български и чуждестранни архитекти.Основна критика е към обществената поръчка е че тя не отговаря на принципите за организиране на концептуални архитектурни конкурси на Архитектурния съвет на Европа, чиято философия е, че най-добрата идея може да се появи при участието на най-голям брой професионалисти.От Камарата заявяват и че условията на ограничения конкурс лишават от участие огромната част от архитектите за сметка на ограничен брой икономически силни фирми.Първоначално критериите са били общ оборот от 1,5 млн. лв. и оборот от 750 хил. лв. по подобни проекти за последните 3 г., както и 15-членен екип. Камарата оспори тези и още няколко условия в конкурса. Финансовите изисквания бяха намалени наполовина, а екипът беше редуциран до 5 души. Изискването екипът да е проектирал подобно градско пространство с площ 25 000 кв. м също беше намалено - на 15 000 кв. м, но и в този размер то все така рязко стеснява кръга на участниците и избора на идеи.Сбърканата концепция за конкурса обаче не беше променена.Според КАБ условията не са пряко свързани с качеството на проектите, а напротив - убиват конкуренцията на добри идеи, насърчават монополите и дискриминират проектантите.Припомняме,  на София проектът за пространството около църквата \"Свети Седмочисленици\", който се . Реакцията на модернистичните плочки около църквата беше предшествана от недоволство за качеството, по което се изпълнява ремонтът на улицата.  с аргумент, че крайният резултат Колегията подчертава, че е в интерес на цялото общество концепцията за бъдещия вид на площад \"Света Неделя\" да бъде избрана по най-добрия професионален начин със съвременна, прозрачна и ясно регламентирана процедура.", "date": "2018.10.08", "title": "Архитекти срещу условията за ремонт и около \"Света Неделя\""}
{"url": "https://news.bg/world/reytingat-na-odobrenie-na-putin-se-srina-s-20-za-godina.html", "text": "За година 1/5 от гражданите на Русия са изгубили доверие в руския лидер Владимир Путин, пише \"Ведомости\", позовавайки се на проучване на центъра \"Левада\".През ноември 2017 г., преди началото на президентската кампания, този показател представлява 59%. През септември 2018 г. едва 39% от руснаците одобряват управлението на Путин. Той е изгубил 9% между юни и септември, което се дължи предимно на Руснаците са разочаровани и от представянето на министрите. Рейтингът на военния министър Сергей Шойгу падна от 23 до 15%; външния министър Сергей Лавров - от 19% до 10 на сто. Доверието към премиера Дмитрий Медведев се запазва на почти едно и също ниво: 10% в сравнение с 11% преди година.", "date": "2018.10.08", "title": "Рейтингът на одобрение на Путин се срина с 20% за година"}
{"url": "https://news.bg/crime/zadarzhaha-43-godishen-izmamil-stolichanka-s-blizo-6000-lv.html", "text": "Полицията задържа 43-годишен мъж, измамил столичанка с 5950 лв., златни и сребърни бижута, съобщиха от МВР. Мъжът се е представил за полицейски служител, заблуждавайки в телефонен разговор столичанка, че може да помогне за залавянето на престъпна група.За целта тя трябвало да му даде наличните си спестявания и бижута.Жената повярвала на непознатия и хвърлила 5950 лева, златни и сребърни бижута през тересата на жилището си.  Сигналът е подаден на 7 октомври от случайно преминаващ човек край блок в ж.к. \"Младост 3\", който алармирал за мъж със съмнително поведение, който се навъртал около плик, изхвърлен от тераса на блок.Мъжът е осъждан многократно и е в изпитателния срок на предходно осъждане.Предстои искане за постоянното му задържане.", "date": "2018.10.08", "title": "Задържаха 43-годишен, измамил столичанка с близо 6000 лв."}
{"url": "https://news.bg/int-politics/rezervirana-i-studena-atmosfera-pri-poseshtenieto-na-pompeo-v-kitay.html", "text": "Среща на високопоставени американски и китайски дипломати започна в резервирана и студена атмосфера, а държавният секретар на САЩ Майк Помпео и китайският външен министър и държавен съветник Ван И изложиха оплакванията си от влошаването на двустранните отношения, съобщава \"Ройтерс\".Двамата подчертават необходимостта от сътрудничество, но забележките им пред журналисти в началото на срещата са конкретни.\"САЩ непрекъснато ескалират търговската война с Китай, те също така предприеха редица действия във връзка с Тайван, които вредят на Китай и отправят безпочвени критики към вътрешната и външната политика на Китай\", коментира Ван И по време на общата сис снимка с Помпео.\"Смятаме, че това е пряка атака срещу нашето взаимно доверие и хвърли сянка върху отношенията между Китай и САЩ. Ние настояваме САЩ да спрат всички тези погрешни действие\", допълва той. Ким Чен-ун, коментира, че има фундаментално разминаване с въпросите, които поставя външният министър на Китай.\"Изключително сме загрижени за действията, предприети от Китай и с нетърпение очаквам да имам възможността да обсъждам всяко едно от тях днес, защото това е изключително важно\", обясни Помпео.Помпео и Ван И открито спорят, коя страна е оттеглила двустранния диалог по сигурността, който се очакваше да се състои в Пекин този месец.Миналата седмица вицепрезидентът  извън търговската война, обвинявайки Китай в \"злонамерени\" усилия да подкопаят президента Тръмп преди изборите за Конгреса през следващия месец и безразсъдни военни действия в Южнокитайско море.Китай и САЩ трябва да разширят политическото си сътрудничество, заяви в високопоставеният китайски дипломат Янг Джиечи по време на среща с Помпео.Помпео коментира, че има много въпроси, с които Вашингтон и Пекин не са съгласни, но е важно двете страни да се изслушват.Разговорите между Помпео и Янг се проведоха при по-мек тон в сравнение с началото на срещите между Помпео и Ван И.", "date": "2018.10.08", "title": "Резервирана и студена атмосфера при посещението на Помпео в Китай"}
{"url": "https://news.bg/politics/atanas-atanasov-sistemite-za-sigurnost-v-stranata-sa-na-rachno-upravlenie.html", "text": "За прозрачно разследване на убийството на журналистката Виктория Маринова от Русе се обявиха от коалиция Демократична България. По време на брифинг за данъчната система лидерът на ДСБ и бивш началник на НСС Атанас Атанасов, който е от Русе, обори думите на вътрешния министър Младен Маринов. Според Маринов в близост до мястото, където е открито тялото на Виктория, се намира психодиспансер. Психодиспансерът в Русе не е близо до това място, както ни го обясняват, каза Атанасов.Председателят на ДСБ и бивш шеф на контраразузнаването (НСС) Атанас Атанасов смята, че системите за сигурност в страната са на ръчно управление. Привеждане на системата за сигурност в страната в това коматозно състояние се отразява като цяло на дейността на обществото ни, заяви той.Огромният състав на министерството и на останалите служби нямат интерес да работят за резултати. Главният секретар на МВР е висшата професионална длъжност, той да е далеч от политиката. Управляващите сега търсят удобен човек за този пост, алармира Атанасов.Според него демотивацията е в резултат на кадровата търговия, която се развива. Народът е отчаян, по думите му. В провинцията хора с прякори като Върбан Циганина (в Русе) и др. кадруват в системите за сигурност. Скептичен съм за обективно разследване, каза Атанас Атанасов.Според него ще се търси възможност за отпушване на общественото недоволство с убийството на журналистката в Дунавския град.За пълно разследване с максимална прозрачност настоя и Христо Иванов, председател на \"Да България\".По думите му, обществената реакция на българите показва недоверието към случая. В българското общество с години се трупат мръсни тайни - такава е и за \"Джи Пи груп\", каза Иванов.Припомняме, документи, в които се споменава фирмата, бяха открити при разследването на сайта \"Биволь\" за унищожаване на документи за ефрофондове. Първата тема на новото предаване, на което Виктория е била водещ, беше посветено на  на разследването за унищожаване на документи.Иванов призова да не се политизира случая с убийството на журналистката от Русе, но настоя за прозрачност. \"Докато в българското общество не започне да има добра работа, ще живеем . Искам да направя връзка с темата, която ни е събрала - как се концентрира власт и огромен ресурс. Как българските институции отказват реформи, но събират пари на калпак\", каза бившият правосъден министър Христо Иванов.Според Владислав Пенев, ако не бъде показана ясна причина за убийството на Виктория, ще има повод за автоцензура на журналистите. \"Властта подозрително мълчи. Силно се надявам работата на Виктория да няма връзка с убийството и да бъдат установени ясните доказателства за него\", каза той.", "date": "2018.10.08", "title": "Атанас Атанасов: Системите за сигурност в страната са на ръчно управление"}
{"url": "https://news.bg/crime/sadat-otmeni-za-vtori-pat-zapechatvaneto-na-hotel-marinela.html", "text": "За втори път Административният съд в София - град отмени запечатването на хотел \"Маринела\", собственост на Ветко и Маринела Арабаджиеви, съобщи БНР.Според магистратите разпореждането на НАП за предварително изпълнение на принудителната мярка е незаконосъобразно.Според съдия Димитрина Петрова дори и да е налице необходимост от възпрепятстване за извършване на други нарушения, запечатването на целия хотелски комплекс и забрана на достъпа до него противоречи на административно-процесуалния кодекс, тъй като административният акт и неговото изпълнение не могат да засягат права и законни интереси в по-голяма степен от необходимото от целта, за която се издава самия акт.НАП може да обжалва определението пред Върховния административен съд.Припомняме, че на 28 септември  за седмица заради данни, че част от фискалните апарати в хотела не са имали връзка с приходната агенция. От \"Маринела\" тогава обясниха, че става въпрос за липсващо свидетелство за регистрация на Интегрирана автоматизирана система за управление на търговската дейност.На 17 септември липсващите документи са били предоставени на проверяващите.След това на 3 октомври Административният съд в София отмени запора на част от обектите в хотела на Ветко и Маринела Арабаджиеви.Два дни по-късно, на 5 октомври , този път заради липса на връзка между фискално устройство и системата на НАП.Припомняме, в края на август месец при  бяха , сред които беше и синът Вълчо Арабаджиев, Ветко и Маринела Арабаджиеви се , а на 11 септември, на заседание на Апелативния специализиран съд, адвокатИлиян Василев, че  Това и до този момент не се е случило обаче.По време на същото заседание съдът реши да остави в ареста за постоянно , обвинени за участие в организирана престъпна група за данъчни престъпления - укриване на данъци и пране на пари.След това бяха  по подозрение, че са част от престъпната група по делото срещу Ветко и Маринела Арабаджиеви. След проверка в автомобила им са открити 500 хил. лева. ", "date": "2018.10.08", "title": "Съдът отмени за втори път запечатването на хотел \"Маринела\""}
{"url": "https://news.bg/int-politics/velikobritaniya-instsenira-srazheniya-s-rusiya-na-ucheniya.html", "text": "Великобритания провежда военни учения в Оман, за да се подготви за сражения със страни с \"по-мощни въоръжени сили\", включително Русия, съобщава в. \"Таймс\".Според изданието най-големите от 17 години военни маневри Saif Sareea 3 ще продължат един месец и ще струват на Лондон 100 млн. паунда. В ученията за първи път ще се проведат изпитания на безпилотни самолети, като стойността на всеки един е около 1000 паунда.В ученията също така участват 5 500 военнослужещи, 200 бронирани превозни средства, шест военни кораба, десантен кораб и осем изтребители \"Тайфун\". Освен това армията ще тества дистанционно управляван брониран влекач, тежащ 30 тона, чието предназначение е да почиства терени от заминирани обекти.Ролята на противник изпълнява ескадрон от Дворцовата кавалерия на британската армия, чиито леко бронирани бойни машини \"изобразяват по-мощните руски танкове Т-72\".\"Опитваме се да се противопоставим на тези, които могат да са по-добре въоръжени, които могат да имат по-добра подготовка и онези, които ще ни дадат най-сериозните предизвикателства\", изтъква бригаден генерал Зак Стенинг, командир на сухопътните войски по време на учението.", "date": "2018.10.08", "title": "Великобритания инсценира сражения с Русия на учения"}
{"url": "https://news.bg/world/spacex-za-parvi-pat-uspeshno-prizemi-raketata-nositel-i-v-kaliforniya.html", "text": "Ракета Falcon 9 на американската компания SpaceX изведе аржентински сателит в орбитата на Земята. За първи път компанията на Илън Мъск приземи първата степен на ракетата на площадката в Калифорния, която беше използвана за изстрелването на ракетата, съобщават американски медии.Основната задача на мисията беше извеждането на сателита SAOCOM 1A, но SpaceX също планира успешно приземяване на първата степен на ракетата във военновъздушната база \"Ванденберг\", която се намира на около 200 километра северозападно от Лос Анджелис.SpaceX успешно приземи ракетата носител след изстрелвания във Флорида, но сега за първи път го направи на Западното крайбрежие на земя.С многократното използване на първата степен на ракетата компанията се опитва да намали разходите.Изпратеният сателит е първият от два спътника на космическата агенция на Аржентина, които ще работят заедно със сателити на Италия.Аржентинският сателит ще бъде използван при бедствия и за наблюдение на земята.", "date": "2018.10.08", "title": "SpaceX за първи път успешно приземи ракетата носител и в Калифорния"}
{"url": "https://news.bg/regions/pg5-iskat-referendum-za-instalatsiyata-za-gorene-na-bokluk.html", "text": "ПГ5 в СОС внасят доклад и искане за провеждане на местен референдум в София. Темата на референдума ще е евентуалната инсталация, която да оползотворява гориво от завода за боклук.Искането за референдум е последната стъпка, която може да бъде направена, след като СОС вече гласува решението си, съпроводено и със взимане на заем за изграждане на инсталацията.Политическа група 5 в СОС се противопостави и в местния парламент на решението, което управляващите си прокараха. Петимата - Симеон Славчев, Иван Велков, Светослав Витков, Венци Мицов и Стоян Александров - , а на самата сесия на общинския съвет си сложиха и .Доклада и искането за референдум сега е подкрепено от още опозиционни общинари от БСП, ДСБ и \"Нормална държава\", но от ПГ% изрично подчертаха, че следват последователно политиките си и инициативата им не трябва да бъде пришивана към никоя политическа партия.\"Надявам се, че това ще е първият местен референдум в София. Обърнахме се към всички общински съветници за подкрепа, защото въпросът не е партиен, това е кауза\", призова лидерът на \"Глас народен\" Светослав Витков.Иван Велков посочи, че проектът е стартиран преди 10 години и най-малкото заради развитието има нужда от сериозно преосмисляни и преоценка. \"Докладът ни е опит да апелираме към здравия разум и да върнем темата в полето на обществения дебат\", обясни Велков.Симеон Славчев подчерта, че в общинските сесии не е обърнато достатъчно внимание на алтернативните мнения и инициативата е последен възможен механизъм за реакция.\"Липса политически и обществен консенсус по темата. Ние искаме бъдат разгледани всички възможности и алтернативи\", подчерта Славчев.Венци Мицов призова за подкрепа и от други опозиционни общински съветници. Той настоя столичани да знаят действително какво и как ще се случва в града, тъй като това пряко ще се отрази на качеството на въздуха.Предложението е евентуалното допитване да е с 3 въпроса - да има ли такава инсталация, дали да е в ТЕЦ \"София\" и да вземе ли общината 67 млн. евро заем от ЕИБ, за да я изгради. Тя ще струва 157 млн. евро, като над 58% от тях ще бъдат осигурени от програма \"Околна среда\". Съоръжението ще осигури ток за 30 000 домакинства и топлоенергия за 40 000.", "date": "2018.10.08", "title": "ПГ5 искат референдум за инсталацията за горене на боклук"}
{"url": "https://news.bg/world/proval-na-referenduma-za-gey-brakovete-v-rumaniya.html", "text": "Референдумът за семейството, който Румъния проведе в неделя, е неуспешен.Той отчете много ниска избирателна активност. Едва 20% от имащите право на глас са отишли до урните, при минимум 30%, които са необходими, за да бъде признато допитването, предаде BBC. Припомня се, че заедно с кампанията на вносителите вървеше и такава, призоваваща за бойкот на референдума. Допитването бе инициирано за конституционни промени, засягащи дефиницията за семейство.В момента в основния закон е записано, че бракът е съюз между съпрузи.Вносителите, \"Коалиция за семейството\", настояват, че това трябва да бъде променено и записано - \"между мъж и жена\".Румъния и в момента не признава гей браковете и такава поправка е безсмислена, коментира агенцията.През 2016 година, организацията събра 3 млн. подписа за организиране на референдума.", "date": "2018.10.08", "title": "Провал на референдума за гей браковете в Румъния "}
{"url": "https://news.bg/press/zhestoko-ubiystvo-na-televizionna-vodeshta-v-ruse-bsp-poiska-ostavkata-na-fandakova.html", "text": "Допитване. \"Монитор\":Над 5000 казаха за отмяната часовото време Над 5000 българи изразиха за броени дни официално мнението си за това трябва ли да отпаднат сезонните смени на часовото време и дали да остане лятното, или зимното, като са се аргументирали за позицията си. Те се включиха в организираното от Министерския съвет онлайн допитване, което стартира в края на септември и ще продължи до 11 октомври.Мненията на участвалите в него ще се сондират от работна група и ще бъдат взети предвид при оформянето на на позицията на страната ни по темата. Реална промяна пък, може да се очаква още следващата година.Консултацията се провежда на сайта на дирекция \"Координация по въпросите на Европейския съюз\" (euaffairs.government.bg), като участието в нея изисква регистрация. Убийство. \"Сега\":Жестоко убийство на телевизионна водеща в Русе Работи се по всички версии за убийството на 30-годишната жена в Русе - включително и такива, свързани с професионалната й реализация и с личния й живот. Това заяви на извънреден брифинг окръжният прокурор на Русе Георги Георгиев. \"Пратихме най-добрите криминалисти да разследват. От това, което знам, от многото ДНК материал, който е събран, извършителите ще бъдат разкрити\", заяви премиерът на националното съвещание на полицията, което се провежда в момента.Сигналът за откритото тяло на Виктория Маринова, която е административен ръководител на телевизия TVN и водещa на предаване, е подаден в 14,18 часа вчера от гражданин. Скандал. \"Дума\":БСП поиска оставката на Фандъкова БСП поиска оставката на столичния кмет Йорданка Фандъкова заради скандала с ремонта на емблематичната улица \"Граф Игнатиев\". Това стана на извънреден брифинг, който дадоха общински съветници и депутати от партията на пл. \"Гарибалди\", който също се ремонтира. Настъпва времето, в което кметът ще трябва да изпие горчивата чаша до дъно, заяви лидерът на БСП в София и председател на групата на социалистите в СОС Калоян Паргов. Той бе категоричен, че БСП не иска оставки на \"буфери\" и зам.-кметът по транспорт Евгени Крусев не бива да е щит, който да предпазва системата.Вече е напълно ясно, че управляващите в Столичната община не умеят да се разпореждат ефективно с парите на софиянци, не успяват да извършват качествени ремонти и да оправдаят очакванията на гражданите, коментира още Паргов. Инцидент. \"24 часа\":Сидеров поиска да му дадат МВР след инцидента с жена му  Вътрешният министър Младен Маринов да бъде отстранен, а управлението на МВР да бъде дадено на \"Атака\". Това поиска лидерът на партията и шеф на парламентарната група на \"Обединени патриоти\" Волен Сидеров ден след като съпругата му Деница бе замесена в пътен инцидент със суданец в центъра на София.Джипът на жената на лидера на \"Атака\" е бил засечен от друг автомобил, шофиран от суданеца Межди Дандур. След като двете коли ударили страничните си огледала, мъжът настигнал съпругата на Сидеров, започнал да я обижда и налетял на бой.\"МВР лъже по случая. Съпругата ми можеше да бъде убита, ако не беше излязла на \"Симеоновско шосе\" от тъмната уличка. Как да запазиш добрия тон, като суданец напада жена ми, а полицията не иска да се намесва\", каза Сидеров.", "date": "2018.10.08", "title": "Жестоко убийство на телевизионна водеща в Русе: БСП поиска оставката на Фандъкова"}
{"url": "https://news.bg/crime/zavedenie-v-blagoevgrad-gorya-nyama-raneni.html", "text": "Заведение в Благоевград горя в неделя вечерта, предаде БГНЕС. Няма пострадали при инцидента. Огънят е пламнал около 22 часа.Зимната градина на бар \"ВОГ\" в Благоевград е изгоряла, унищожено е оборудването - столове, дивани, плазмен телевизор и 80 кв. м. полиетиленова конструкция.Апартаментите на блок 28 на бул. \"Св. Св. Кирил и Методий\" не са засегнати, благодарение бързата намеса на огнеборците.Изпратени са били два екипа пожарникари. ", "date": "2018.10.08", "title": "Заведение в Благоевград горя, няма ранени "}
{"url": "https://news.bg/world/dodik-pecheli-izborite-v-bosna.html", "text": "Лидерът на босненските сърби Милорад Додик е спечелил проведените вчера избори в Босна и Херцеговина, предаде \"Ройтерс\".Той е получил 55% от гласовете срещу 44% за конкурента му Младен Иванич при 85% преброени бюлетини. Додик ще заеме място в тричленното президентство на страната. \"\", заяви той по повод резултатите. Той е президент на автономната Република Сръбска в рамките на Босна и Херцеговина. Известен е с националистическите си възгледи, борбата за повече независимост, оспорването на клането в Сребреница и критиките към присъдите на трибунала в Хага. Изборният ден е преминал нормално, въпреки някои инциденти. ", "date": "2018.10.08", "title": "Додик печели изборите в Босна "}
{"url": "https://news.bg/world/bolsonaru-i-hadad-na-balotazh-v-braziliya.html", "text": "Крайнодесният кандидат за президент на Бразилия Жаир Болсонару и Фернандо Хадад от Работническата партия отиват на балотаж. Това показват резултатите от първия тур на президентските избори, който се проведе вчера, съобщиха световните информационни агенции. Болсонару води убедително, като получава 47,4% от гласовете, срещу 27,6% за конкурента му. Това са резултати при 88% от преброените бюлетини.За победа на първи тур бяха необходими 50% от гласовете.  Балотажът ще се проведе на 28 октомври. Припомняме, че такъв резултат показваха и . Болсонару бе фаворит до края, като увеличи преднината си дни преди вота. 63-годишният Жаир Болсонару, бивш парашутист-десантчик, се позиционира като антисистемен кандидат.Той използва расистка и хомофобска реторика, обявява се за връщане на смъртното наказание, възхвалява военната диктатура.Някои от избирателите го определят като \"бразилския Тръмп\".Преди месец  по време на своя предизборна проява и бе ранен с нож.Привърженици на левите партии организираха протести срещу него, като изразиха притеснение от крайните му възгледи. Много други обаче се обявиха за повече ред в страната, разкъсвана от престъпност. Фернандо Хадад сравни конкурента си с Хитлер. Той бе , след като  да участва в изборите. ", "date": "2018.10.08", "title": "Болсонару и Хадад на балотаж в Бразилия "}
{"url": "https://news.bg/world/sara-netanyahu-na-sad-za-izmama.html", "text": "Съпругата на израелския премиер Сара Нетаняху ще бъде съдена за измама и злоупотреба със средства, предаде \"Синхуа\".В неделя тя пристигна с адвокатите си за изслушване в съда в Йерусалим. Адвокатите са заявили, че тя не е била наясно, че извършеното от нея не е разрешено от закона. Обвиненията бяха повдигнати през юни. Тя е обвинена в системна измама в размер на стотици хиляди шекела във връзка с разходи за хранене в резиденцията на министър-председателя.Според обвинителния акт Сара Нетаняху е наредила на персонала в резиденцията на премиера в Йерусалим да поръча храна в размер на 360 000 шекела (99 000 долара) от ресторанти между 2010 и 2013 г., което е в нарушение на правила, които забраняват резиденцията да поръчва храна от ресторанти, тъй като в жилището на министър-председателя има кухненски персонал, включително и готвач.Нетаняху е Това е поредно обвинение срещу нея за злоупотреби с големи суми пари. ", "date": "2018.10.08", "title": "Сара Нетаняху на съд за измама "}
{"url": "https://news.bg/world/venetsuela-obvini-kolumbiyskiya-prezident-za-pokushenieto-sreshtu-maduro.html", "text": "За пореден път Венецуела обвини Колумбия за   на военен парад през август. В изявление на Външно министерство се казва, че държавният глава е убеден, че колумбийският му колега Иван Дуке стои зад нападението. Още от встъпването си Дуке работи за отстраняването на законната власт в страната, се казва в изявлението.  за случилото се. Страната твърди, че обучени агенти са били изпратени, за да убият Мадуро. По случая бяха арестувани 14 души, а други 34-ма се издирват, съобщи по-рано прокуратурата. Венецуела настоя ООН да проведе независимо разследване. Министерството на външните работи на Колумбия през август , че колумбийският му колега Мануел Сантос е отговорен за опита за атентат срещу него.Ведомството написа в \"Туитър\", че обвиненията са нелепи и лишени от основание.\"За венецуелския лидер вече е станало норма на поведение да обвинява Колумбия при всякакви обстоятелства\", подчертава министерството.Правителството на Колумбия поиска уважение от Мадуро.При опита за покушение срещу Мадуро бяха използвани безпилотни самолети с експлозиви. Атаката беше извършена по време на военен парад в чест на 81-ата годишнина от създаването на националната гвардия.Според експерти Мадуро може да използва атаката като претекст за чистка.", "date": "2018.10.08", "title": "Венецуела обвини колумбийския президент за покушението срещу Мадуро "}
{"url": "https://news.bg/weather/toplo-nachalo-na-sedmitsata.html", "text": "Днес ще е предимно слънчево. На отделни места в низините и по Черноморието видимостта ще е намалена. Ще духа слаб до умерен североизточен вятър.Минималните температури ще са от 4 до 9 градуса, а максималните - между 20 и 25 градуса. Атмосферното налягане ще е близко до средното на месеца и ще остане без съществена промяна.По Черноморието ще преобладава слънчево време, преди обяд на отделни места видимостта ще е намалена. Ще духа до умерен североизточен вятър. Максималните температури между 19 и 22 градуса. Вълнението на морето ще е 2-3 бала. Температурата на морската вода е 20-21 градуса.В планините ще е предимно слънчево. Ще духа до умерен вятър от север-североизток. Максималната температура на височина 1200 метра ще е около 17 градуса, на 2000 метра - около 11.Следващите три дни от седмицата ще преобладава слънчево време. Ще има и временни увеличения на облачността, по-съществени към четвъртък. Само на отделни места са възможни превалявания, като количество незначителни.Сутрин на места ще има условия за ниска облачност или мъгла, по-съществени в низините. В западната половина от страната ще духа слаб източен вятър, в източната - слаб до умерен, от изток-североизток. Преобладаващите минимални температури ще са между 5 и 10 градуса, дневните - предимно между 19 и 24 градуса.", "date": "2018.10.08", "title": "Топло начало на седмицата"}
{"url": "https://news.bg/world/stoltenberg-nato-bombardira-sarbiya-za-dobro.html", "text": ". В това е убеден генералният секретар на Алианса Йенс Столтенберг. Според него, въпреки че много сърби имат лошо отношение към Пакта, всичко е било направено за тяхно добро, с цел да бъдат спасени. , каза той. Той направи това изявление в Белград, по време на събитие в Белградския университет, където очаквано отговаря на много неудобни въпроси. Днес генсекът е на посещение в Сърбия. Той ще проведе среща със сръбския президент Александър Вучич, бивш ултранационалист, днес водещ страната по пътя към Европейския съюз. Очаква се двамата да обсъдят отношенията между НАТО и Сърбия днес. Вучич вече обяви, че Белград няма планове да влиза в Пакта, както и че държи на добросъседските отношения, въпреки тежкото минало на региона. В същото време, Вучич се стреми да запази добрите отношения и с Русия. ", "date": "2018.10.08", "title": "Столтенберг: НАТО бомбардира Сърбия за добро "}
{"url": "https://news.bg/regions/ogranicheniya-prechat-na-dvizhenieto-po-patishtata-14.html", "text": "Забранява се движението на моторни превозни средства, предназначени за превоз на товари с техническа допустима максимална над 12 тона.Това съобщават от АПИ. Ограничението е включително състав с ремаркета и полуремаркета, селскостопанска и земеделска техника, трактори и специализирана строителна техника целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Забраната се отнася за всички периоди, в които е определен повече от един почивен или празничен ден.Ограниченията важат само за участъците от републиканската пътна мрежа, както следва:• Всички автомагистрали;• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-4 п. в. \"Коритна\"-Велико Търново-Шумен;• път I-5 Русе-Велико Търново;• път I-8 ГКПП \"Калотина\"-София;• път I-9 Варна-Бургас;• път II-18 Околовръстен път София;• път II-99 Бургас-Царево.Забраната не важи за моторни превозни средства, които извършват превози на опасни товари (ADR), живи животни, бързоразвалящи се хранителни продукти и товари на температурен режим.ІІ. СЪСТОЯНИЕ НА АВТОМАГИСТРАЛИТЕ: АМ \"Тракия\":Област София:До 20.12.2018 г. движението от км 14+270 до км 20+660 се осъществява двупосочно в платното посока София поради ремонтни-възстановителни дейности на виадукти при км 17+440 и км 18+140. В празничните и почивни дни се въвежда реверсивно движение както следва: за посока Бургас се обособяват две ленти на движение и една посока София. През последния почивен или празничен ден - една лента за движение посока Бургас и две ленти в посока София.Шофьорите да се движат с повишено внимание, спазвайки ограничението на скоростта - до 90 км/ч в участъка от 45+900 до км 53+000 и в двете посоки поради неравности по пътната настилка. Срок 20.12.2018 г.В участъка от км 34+980 до км 41+560 движението се осъществява двупосочно в платното в посока София поради ремонтно-възстановителни дейности на виадукти при км 37+390 и км 38+240.Област Пазарджик:До 15.10.2018 г. движението се осъществява двупосочно в платното посока Пловдив в участъка от км 89+000 до км 89+600 поради ремонт на пътно съоръжение над р. Елшишка.Област Стара Загора:До 20.12.2018 г. движението в участъка Чирпан - Стара Загора от км 168+000 до км 208+100 се осъществява с ограничение на скоростта до 90 км/ч и в двете посоки с цел осигуряване безопасност на движението поради неравности на пътната настилка. Област Сливен:Движението по АМ Тракия в участъка на с. Загорци от км 232+300 до км 232+500 в посока Бургас се осъществява в само в активната лента поради ремонт на ОС /мантинела/.Област Бургас:До 30.10.2018 г. шофьорите да се движат с повишено внимание и съобразена скорост, спазвайки пътната сигнализация в участъка от км 308+107 до км 359+475 /Деветак - Ветрен/, където се извършва косене на тревни площи.АМ \"Хемус\":Област София:До 08.10.2018 г. движението от км 6+790 до км 11+850 се осъществява двупосочно в платното посока Варна поради ремонтни дейности по виадукт при км 9+360. До 12:00 часа на 08.10.2018 г. се обособяват две ленти за движение в посока София и една лента в посока Варна. Скоростта на движение е ограничена до 50 км/ч.До 20.12.2018 г. шофьорите да се движат с повишено внимание при Потоп от км 18+680 до км 19+600 в посока Варна поради ремонтни дейности в аварийната лента по виадукт при км 19+250. Скоростта на движение е ограничена до 70 км/ч.До 20.12.2018 г. в участъка от км 29+860 до км 35+150 движението се осъществява двупосочно в платното посока Варна поради ремонтни дейности на виадукт при км 33+600 и тунел \"Витиня\".До 15.12.2018 г. движението в участъка от км 34+010 до км 40+510 се извършва двупосочно в платното посока Варна поради аварийно - възстановителни дейности по виадукт \"Коренишки дол\" при км 36+450 и виадукти при км 37+520 км 37+920.До 15.12.2018 г. движението в участъка от км 48+800 до км 53+690 се осъществява двупосочно в платното посока София поради ремонтни дейности по виадукт при км 51+360.До 20.12.2018 г. е ограничено движението на МПС над 12 тона от км 30+260 до км 47+060 /от п.в. \"Витинска река\" до п.в. Ботевград/ в двете посоки поради ремонтно - възстановителни дейности по виадукт \"Коренишки дол\" при км 36+450. Движението се осъществява по обходен маршрут: п.в. \"Витинска река\" - път I-1 /София - Ботевград/ - път II-17 /Ботевград - АМ \"Хемус\"/ - п.в. Ботевград.Област Шумен:До 15.11.2018 г. движението в участъка от жп надлез на км 364+744 до надлез на км 365+597 се осъществява двупосочно в едно платно поради извършване на строителни и монтажни работи по мостовите съоръжения.АМ \"Струма\": няма ограничения. АМ \"Марица\": няма ограничения.АМ\"Черно море\":Област Варна:До 23.12 2018 г. движението от км 0+000 до км 8+600 се осъществява двупосочно в платното за Бургас поради ремонтни дейности на асфалтовата настилка. Шофьорите да се движат с повишено внимание и съобразена скорост, спазвайки пътната сигнализация.АМ \"Люлин\":Област София:До 20.11.2018 г. движението се осъществява двупосочно в платното за Перник от км 7+100 до км 12+860 поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\". Скоростта на движение се ограничава до 50 км/ч.ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ:1. Проходи:- \"Върбишки\" - затворен за всички МПС - целогодишно;- \"Златишки\" - затворен за всички МПС - целогодишно;- \"Айтоски\" - отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Превала\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Троянски\" - отворен за всички МПС;- \"Пампорово\" - забранен за МПС над 3,5 т - целогодишно;- \"Вратник\" - забранен за МПС над 10 т - целогодишно;- \"Дюлински\" - забранен за МПС над 3,5 т - целогодишно;- \"Петрохан\" - целогодишно е забранено движението на МПС над 12 т както и тегленето на ремаркета и полуремаркета;- \"Твърдишки\" - забранен за МПС над 10 т - целогодишно;- \"Шипка\" - целогодишно е забранено движението на МПС, предназначени за превоз на товари с технически допустима максимална маса над 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4.", "date": "2018.10.08", "title": "Ограничения пречат на движението по пътищата "}
{"url": "https://news.bg/int-politics/bryuksel-uvelichava-parite-ot-evrofondovete-za-gartsiya.html", "text": "Еврокомисарят за регионалната политика Корина Крецу обяви, ще бъдат увеличени европейските фондове за Гърция за следващия бюджетен период на ЕС в периода 2021-2027 г., съобщават гръцките медии.По думите на еврокомисаря, на Гърция ще бъдат отпуснати допълнително около 1,5 млрд. евро в сравнение с периода 2014-2020 г.Част от отпуснатите европейски средства ще имат за цел засилване на конкурентноспособността на 20-те хиляди малки и средни предприятия в Гърция. ", "date": "2018.10.08", "title": "Брюксел увеличава парите от еврофондовете за Гърция"}
{"url": "https://news.bg/crime/vse-oshte-nyama-zadarzhani-za-brutalnoto-ubiystvo-v-ruse.html", "text": "Все още няма задържан за бруталното убийство в Русе на 30-годишната Виктория Маринова, административен директор и водещ на предаване в местната телевизия TVN. Според разследващите полицаи все повече избледнявала версията, че Виктория е била жертва на професионалната си дейност, уточнява БНР.Междувременно, вътрешният министър Младен Маринов и главният прокурор Сотир Цацаров заминаха за Русе, където трябва да бъде проведено работно съвещание с участието на прокурори и полицаи във връзка с разследването.Сигналът за тялото, намерено в храстите по крайбрежната алея в близост до тенис кортовете в Русе, е  - 6 октмври.На място полицаите откриха обезобразеното тяло на Виктория Маринова. Множество травми по главата и задушаване са причина за смъртта. Убийството е било извършено посред бял ден.\"Трябва да се види откарана ли е, има ли следи, има ли фасове с ДНК материал ... Някой е носил дяволът в сърцето си и го е направил това убийство\", коментира адвокат Марин Марковски пред НоваТВ.\"Без да правя моралната оценка на трагедията, това е предизвикателство към полицията. Сега тези хора трябва да покажат професионализъм. Версиите могат да бъдат много и задължително следват да бъдат правени. Естествено всеки се чуди кой е направил тази ужасия\", допълни той.Марковски посъветва министър Младен Маринов, \"ако полицията има ресурс, то да се замисли за платените информатори на място. Извършителят все ще се похвали на 10-та ракия в някоя кръчма. Тогава е добре някой да бъде мотивиран с пари и да му бъде гарантирана анонимността\", обясни Марковски.Според адвоката, версията, която е правдоподобна и може да се окаже вярна, не трябва да е публично известна, защото така извършителят може да се информира. Вероятно извършителят е примитивен звяр, \"аз съм оптимистичен, че този човек ще бъде открит\", добави той.\"Ужасен съм от ужасното убийство на Виктория Маринова. Отново смел журналист пада в борбата за истина и борбата с корупцията. Отговорните лица следва незабавно да бъдат изправени пред правосъдието от българските власти\", пише зам.-председателят на ЕК Франс Тимерманс.\"Шокирана съм от жестокото убийство на младата българска журналистка Виктория Маринова. Ще проследя внимателно разследването и ще предложа помощ от агенциите на ЕС, ако е необходимо. Очаквам спешни действия за привеждане на отговорните пред правосъдието и за изясняване дали нападението е свързано с работата й\", пише и еврокомисарят по правосъдие Вера Юрова.Убийството на българският журналист е и в световните медии. Всяка седмица по света бива убит един журналист, показват данни на \"Репортери без граници\".Убийството в България е третият случай на убит разследващ журналист в Европа през последната година след , която загина при бомбен атентат в колата си през октомври 2017 г. и , който бе застрелян с годеницата си в дома им през февруари.България е на 111-то място в годишната класация за свобода на медиите, през 2018 г., най-ниската сред държавите-членки на ЕС, пишат БиБиСи, \"Ел Паис\", \"Телеграф\", \"Ройтерс\", \"Таймс ъф Малта\" и много други.", "date": "2018.10.08", "title": "Все още няма задържани за бруталното убийство в Русе"}
{"url": "https://news.bg/crime/reporteri-bez-granitsi-zovat-za-zashtita-na-kolegite-na-ubitata-televizionerka-v-ruse.html", "text": "\"Репортери без граници\" настояват за пълно разследване на  на българската телевизионна журналистка Виктория Маринова и призовават колегите ѝ да получат полицейска защита.30-годишната Маринова, която беше административен директор и водеща в русенската телевизия TVN, беше брутално убита посред бял ден в събота в Русе. Окръжният прокурор Георги Георгиев заяви на пресконференция вчера, че тялото на журналистката, която се е опитвала да засили разследващата журналистика на телевизията, е било открито в парк край река Дунав. Разследващите търсят улики в личния и професионалния ѝ живот.\"Репортери без граница\" настояват властите да извършат сериозно и щателно разследване, за да открият извършителите на това зловещо убийство\", изтъква генералният секретар на \"Репортери без граници\" Кристоф Делор, допълвайки: \"Призоваваме да бъде предоставена полицейска защита на журналистите от TVN, които работеха с Виктория Маринова по същата чувствителна тема, в очакване на резултата от разследването.\" беше във връзка с разследване на журналисти от сайта \"Биволъ\" относно широкомащабни измами, свързани със злоупотреба със средства от европейските фондове. След като информациите по темата излязоха за първи път преди три седмици, \"Репортери без граници\" изразиха тревога от заплахите срещу журналистите от \"Биволъ\" и призоваха за гарантиране на тяхната сигурност.\"Това убийство беше извършено само няколко дни след излъчването на чувствителния репортаж на Виктория Маринова\", посочва Атанас Чобанов, съосновател на сайта \"Биволъ\".\"Поздравяваме смелостта на този журналист, единственият, който беше достатъчно смел да говори за измамите с европейски средства в репортаж от този тип по телевизията\", допълва Чобанов.Маринова е третият журналист и втората жена, убити в страна от ЕС за по-малко от година. Дафне Каруана Галиция беше убита през октомври 2017 г., когато бомба избухна под колата ѝ, а разследващият журналист Ян Куцияк беше убит в Словакия през февруари тази година.", "date": "2018.10.08", "title": "\"Репортери без граници\" зоват за защита на колегите на убитата телевизионерка в Русе"}
{"url": "https://news.bg/crime/patishtata-u-nas-masovo-ne-minavat-nezavisim-odit-za-bezopasnost.html", "text": "Повечето пътища у нас не са минавали през инспекция и одит за безопасност. Причината - липсата на задължаващ закон. Това става ясно от разследване на Нова телевизия във връзка с  на автобус край Своге, в която загинаха 19 души. Инспекцията на пътя София-Своге показа редица нарушения - трудно видими знаци, опасни мантинели, опасни внезапни стеснения. Екип на Нова телевизия заедно със сертифициран одитор по пътна безопасност е проверил шосето преди завоя, на който се случи катастрофата край Своге. Експертът е пожелал да остане анонимен, за да не се конфронтира с колегите си от инспекцията на пътя, назначена след катастрофата.Той е установил, че разстоянието от земята до долната част на знака е по-малко от необходимото. Така поставени, тези знаци са изключително опасни, защото не могат да бъдат видени. Целият път до Своге е осеян с подобни ниски знаци. Други не отговарят на изискванията за размер на табела - по-малки са от указаните в наредбите.По пътя има и опасни стеснения на платното при мостове без предварителни указания с табели. По думите на одитора, фирмата изпълнител на пътя отговаря за пътните маркировки и знаците.Проблемите потвърждава и Румен Миланов - един от сертифицираните одитори по пътна безопасност, които след катастрофата заедно с инспектори от Агенция \"Пътна инфраструктура\" проверяват ремонтираното шосе до Своге.От \"Трейс\" - фирмата строител на пътя, са отговорили, че били изградили всичко според зададения проект и комисия от над 20 души от различни държавни органи е приела отсечката.Сертифицирани одитори по пътна безопасност обаче инспектират пътя едва сега - 2 години след приемането му от АПИ и след трагедията край Своге.Всъщност почти всички пътища от републиканската мрежа не са минали независим одит за безопасност - нито при проектиране, нито при приемане в експлоатация. Разчита се само на строителнен надзор, ДНСК и инспекторите на пътната агенция, които обаче не са достатъчни по критериите за безопасност, твърдят хората от бранша.Според одитора, пожелал анонимност, наредбите се пишат от работни групи с участието на тесен кръг експерти по безопасност, които обучават и представляват одиторите в браншова асоциация. Обучението става в катедра \"Пътища\" при Университета по архитектура, строителство и геодезия (УАСГ) с ръководител проф. Николай Михайлов, който е шеф на надзорния съвет на пътните строители от фирма \"Трейс\". И се провежда от Румен Миланов.\"Проф. Михайлов няма нищо общо с одиторите. Това, че е от катедрата, какво ги прави зависими? Вторият въпрос - за зависими и незасивими. Значи, тоя процес е социален в целия свят - кой зависим, кой е независим. Значи, сигурно зависим е и американският президент и някои други\", коментира Миланов.От \"Трейс\" също отговарят, че специалността на Михайлов е различна и няма общо с одиторите. Браншовата асоциация, в която членуват обучените одитори, обаче е с председател, който също е шеф на строителен бизнес - Николай Иванов. Холдинги с негово участие изграждат мантинелите за голям брой пътища в страната.", "date": "2018.10.08", "title": "Пътищата у нас масово не минават независим одит за безопасност"}
{"url": "https://news.bg/politics/valeri-simeonov-nastoyava-balgariya-da-otgovori-na-unizitelnite-komentari-na-putin.html", "text": "Вицепремиерът Валери Симеонов предлага Министерството на външните работи - МВнР да вземе отношение за такова \"унизително определение за България\" по повод изказването на руския президент Владимир Путин.Симеонов иска да изчака края на ремонтите в София и тогава да се коментира, \"струва ми се прибързано да се правят оценки\", обясни той пред БНТ.Вицепремиерът не е доволен от твърдението на Путин, че \"България е слаба и затова е отхвърлила \"Южен поток\". Решението на България за спиране на \"Южен поток\" е заради опасността да се нарушат правила на ЕС и държавата да претърпи сериозни финансови санкции.Да се инвестира в тръбопровод и да се чакат такси след 20 или 220 години, е глупаво, има и сериозни икономически основания да се отхвърли този проект, обясни Симеонов.Според него, не е добре да се прибързва с избор на главен секретар на МВР, като въпросът ще бъде поставен и на коалиционния съвет в Министерския съвет.Във връзка с избора на Светлозар Лазаров за поста, Симеонов обясни, \"че този човек все още носи сериозни негативи от случая с Лясковец, тъй като стана ясно, че цялата операция е по негово разпореждане. Там имаше убит командос. Не знам до къде стигнаха делата и не мисля, че това е подходящият избор\".В \"Обединени патриоти\" са се подписали за сегашната ситуация, не за бъдещи коалиции, коментира вицепремиерът и допълни, че не вижда проблем в това, една от партиите да участва на следващи избори с друго обединение.", "date": "2018.10.08", "title": "Валери Симеонов настоява България да отговори на унизителните коментари на Путин"}
{"url": "https://news.bg/health/energiynite-napitki-sa-opasni-za-detsata-a-i-za-vazrastnite.html", "text": "Енергийните напитки са с висок интензитет на стимулация и оттук следва, че са с висок риск, особено за децата. Това предупреди експертът по хранене и диетика проф. Донка Байкова в сутрешния блок на БНТ.Байкова посочи, че децата са с 4 пъти по-ниска поносимост към кофеина от възрастните, затова те могат да пият максимум по едно кенче енергийна напитка на ден.Енергйините напитки съдържат кофеин, има и безкофеинови, тогава има теобромин, уточни тя.\"Имат таорин, глюкоронолактон, малтодекстрин, съдържат екстракти от растения - женшен, гуарана, имат захар от 10 до 15%. Всичко това прави влиянието на тонизиращите субстанции върху детския мозък и мускулатура доста рисково\", подчертава проф. Байкова.Тя коментира, че през 2010 г. органът за безопасност на храните за Европа посочва тауринът и глюкоронолактона за особено опасни субстанции за мозъка и бъбреците. Те се приемат често и с алкохол и настъпват рискови нежелани реакции за децата.Психологът Младен Владимиров пък заяви, че държавата трябва да се наложи с регулация на това, което се продава около училищата.Според него много рискува група са геймърите, които цяла нощ не са спали и започват деня си с енергийни напитки. Той припомни, че сънят е незаменим.", "date": "2018.10.08", "title": "Енергийните напитки са опасни за децата (а и за възрастните)"}
{"url": "https://news.bg/energy/petkova-obyasni-poskapvaneto-na-prirodniya-gaz-s-ek-i-gazprom.html", "text": "Сливане на АЕЦ \"Козлодуй\" и ТЕЦ \"Марица изток 2\" не решава проблеми, а създава допълнителни такива за топлоелектрическата централа и никой няма да вземе решение, което поставя в риск сигурността на енергийната система, коментира пред НоваТВ министърът на енергетиката Теменужка Петкова.Петкова обясни, че поскъпването на природния газ от октомври , с което трябваше да се предложат промени на всички държави, с които има договори.\"На 6 август тази година \"Газпром експорт\" информира \"Булгаргаз\" за споразумението, което е подписано с ЕК и прилага две допълнения към договора с България, които засягат два изключително важни въпроса - възможността за предоговаряне на цената на природния газ и възможността за смяна на входната точка за доставка на България\", коментира енергийният министър.Петкова добави, че \"в това допълнение към договора, което \"Булгаргаз\" подписа, има много ясно определени параметри, при които тази цена може да бъде предоговаряна. По новите условия \"Булгаргаз\" вече може да иска промяна на цената на всеки 2 години, вместо на 4 години, както беше досега\".Тя обясни още, че това става при строго определени условия и когато цената за България се различава от тази на границата на Германия, Франция и Италия.Цената може да падне, но всяка държава трябва да докаже, че плаща повече отколкото е цената на границата на трите посочени държави. Сега българската газова компания прави анализ на енергийния пазар, за да прецени действията си, допълни министърът.Във връзка с думите на руския президент Владимир Путин за газопровода \"Южен поток\", Петкова обясни, че \"за да бъдем коректни, трябва да кажем, че Европейският съюз имаше проблеми с проекта \"Южен поток\" в две направления\".Проблемите за Европейската комисия през юни 2014 година, са че не се прилага законодателството в областта на обществените поръчки и притеснения, свързани с нарушения на третия либерализационен пакет.\"Тогавашният премиер Пламен Орешарски със свое писмо е наредил спиране на всички действия по проекта, за да се избегне нова наказателна процедура срещу България\", коментира Теменужка Петкова.\"Южен поток\" е назад във времето и това, което България прави, е свързано с гарантирането на енергийната сигурност на страната и запазване на ключовото място на газовата карта на Европа, добави тя.", "date": "2018.10.08", "title": "Петкова обясни поскъпването на природния газ с ЕК и \"Газпром\""}
{"url": "https://news.bg/int-politics/vmro-dpmne-nastoya-za-razvalyane-na-sdelkata-s-gartsiya-i-predsrochni-izbori.html", "text": "Лидерът на опозицията в Македония призова правителството да развали споразумението с Гърция за промяна на името на страната и настоя за предсрочни избори.Християн Мицкоски, който е лидер на дяснонационалистическата партия ВМРО-ДПМНЕ, изтъкна, че трябва да бъде съставено временно техническо правителство до провеждането на изборите, които, по думите му, трябва да се проведат в края на ноември, съобщават световните осведомителни агенции.\"Македония навлиза в нова политическа криза. Решението е катастрофално и неприемливо както за ВМРО-ДПМНЕ, така и за мнозинството от гражданите. Нова криза напълно ще разруши икономиката\", подчерта Мицкоски.На 30 септември македонците гласуваха с 91,5 процента подкрепа за споразумението с Гърция за промяна на името на страната на Северна Македония, което би дало зелене светлина за членството на страната в Европейския съюз и НАТО.Референдумът обаче не привлече изискуемите 50 процента избирателна активност, за да бъде валиден, като гласуваха само 36,9 на сто от имащите право на глас около 1,8 млн. души.Премиерът Зоран Заев се зарече да продължи усилията за промяна на името на югозападната ни съседка, за да се сложи край на продължаващия от десетилетия спор за името със съседна Гърция.Управляващата коалиция обаче не разполага с две трети мнозинство, което ще е необходимо за промяна на конституцията.Президентът Георги Иванов също се противопостави на промяната на името, изтъквайки, че македонският народ \"ясно\" отхвърли споразумението с Гърция.Спорът за името между Македония и Гърция датира от 1991 г., когато Македония по мирен път се откъсна от Югославия и обяви независимост.Гърция заяви, че името Македония предполага териториални и културни претенции към северната гръцка област, която носи същото име.", "date": "2018.10.08", "title": "ВМРО-ДПМНЕ настоя за разваляне на сделката с Гърция и предсрочни избори"}
{"url": "https://news.bg/crime/zadarzhaha-55-godishen-ubil-bivshiya-mazh-na-dashterya-si-v-dalgopol.html", "text": "Варненската прокуратура задържа 55-годишният Мартин П. за убийството на млад мъж, който преди години живеел с дъщеря му на семейни начала.На 6 октомври младият мъж е потърсил помощ в здравния пункт в Дългопол, след като е намушкан с нож, малко по-късно пострадалият е починал.55-годишният се предава и признава, че той е извършил престъплението.Работата по случая продължава под надзора на прокурор от Окръжната прокуратура във Варна.", "date": "2018.10.08", "title": "Задържаха 55-годишен, убил бившия мъж на дъщеря си в Дългопол"}
{"url": "https://news.bg/int-politics/eksshefat-na-interpol-razsledvan-v-kitay-za-poluchavane-na-podkupi.html", "text": "Вече бившият шеф на Интерпол Мън Хунвей е обект на разследване по подозрение за подкуп. Това обявиха от Министерството на обществената сигурност в изявление на сайта си.Според ведомството Хунвей е \"приел подкупи\", добавяйки, че всички други хора, които са взели подкупи, ще бъдат разследвани.\"Разследването срещу взимането и даването на подкупи и предполагаеми законови нарушения от страна на Мън Хунвей е много навременно, абсолютно правилно и доста мъдро\", подчертават от Министерството на обществената сигурност.Мън Хунвей подаде оставка като президент на Интерпол вчера, след като властите в Пекин потвърдиха, че е разследван в Китай по подозрение за различни престъпления, включително подкуп. По-рано стана ясно, че с него не е имало връзка от 25 септември, когато е пътувал за Китай от Франция.Съпругата на 64-годишния Хунвей, който също така е заместник-министър на обществената сигурност на Китай, която живее с мъжа си в Лион, където е централата на Интерпол, го обяви за изчезнал в полицията, след като е нямала връзка с него от 25 септември.", "date": "2018.10.08", "title": "Ексшефът на Интерпол разследван в Китай за получаване на подкупи"}
{"url": "https://news.bg/health/20-veche-sa-zhertvite-v-katastrofata-kray-svoge.html", "text": "20 са вече жертвите в катастрофата край Своге. Месец и половина след катастрофата въпреки усилията на медиците от \"Пирогов\", почина още една от ранените жени, съобщи Нова телевизия.Припомняме, . В деня на катастрофата жертвите бяха 17, а ранените - 21.На , които бяха в \"Пирогов\". Така жертвите станаха 18.Седмица по-късно - на 5 октомври почина още един мъж, 19-ият загинал.Продължава разследването на инцидента. Към момента . Той е с .Припомняме, заради , че при ремонтирането на пътя не е използван качествен асфалт, на 27 август следователи , която е сред основните изпълнители на ремонта на пътния участък край Своге.На 28 август властите започнаха   в Дупница, която е партньор на \"Трейс груп\".Мащабната катастрофа и  и обвинения в корупция. Ден преди инцидента от неправителствена организация бяха публикували становище, че тази пътна отсечка не е в добро състояние, въпреки .Инцидентът бе катализатор за повишаване на политическото напрежение в управляващата коалиция и предизвика  - Валентин Радев, Николай Нанков и Ивайло Московски - във връзка с .", "date": "2018.10.08", "title": "20 вече са жертвите в катастрофата край Своге"}
{"url": "https://news.bg/world/nobelat-za-ikonomika-za-2018-g-vrachen-za-promenite-v-klimata-i-rastezha.html", "text": "Кралската шведска академия на науките присъди Нобеловата награда за икономика за 2018 г. на американците Уилям Нордхаус и Пол Майкъл Ромър.Двамата печелят наградата за създаване на методи за разрешаване на някои от най-фундаменталните и неотложни проблеми: дългосрочен устойчив растеж на икономиката и благополучие на световното население.Човешката дейност допринася за бързото увеличаване на средната температура на планетата през последните години. Научното изследване на Нордхаус показва как икономическата дейност взаимодейства с химията и физиката, което пък води до климатични промени.Нордхаус е първият човек, който създава количествен модел, описващ връзката между икономиката и климата в световен мащаб. Неговият модел е широкоразпространен и се използва за проучване на последиците от политики в борбата с климатичните промени, например данък върху въглеродните емисии. Според негови изследвания най-ефективният начин за разрешаване на проблеми, възникнали в резултат на емисиите на парникови газове, е световна схема за налагане на данък върху въглеродните емисии на всички държави.Научната работа на Ромър показва как натрупването на идеи помага за устойчив и дългосрочен икономически растеж. Той демонстрира как икономически сили управляват готовността на компаниите да излизат с нови идеи и иновации.Изследванията на Ромър полагат основата на ендогенната теория за растежа. Теорията е довела до много нови изследвания на регулациите и политиките, които насърчават нови идеи и дългосрочен просперитет.Нордхаус е известен учен в сферата на икономиката на промените в климата и глобалното затопляне. Той е роден на 31 май 1941 г. в Албакърки, Ню Мексико, САЩ. Нордхаус е професор по икономика  в Университета в Йейл. Ромър е роден на 7 ноември 1955 г. в Денвър, Колорадо. Преподава в бизнес факултета на Нюйорския университет.  Най-важните работи на Ромър са посветени на въпросите на икономическия растеж.САЩ доминират с наградата за икономика, а американските икономисти са приблизително половината от лауреатите от началото на присъждането на наградата (тя се връчва от 1969 г.). Във всяка една година в периода между 2000 и 2013 г. учените от САЩ спечелиха или споделиха наградата.Наградата е учредена през 1968 г. от Шведската банка, най-старата централна банка в света (основана 1668 г.). Въпреки че наградата не присъства в завещанието на Алфред Нобел, тя се отъждествява с Нобеловите награди и получателите й се обявяват като Нобелови лауреати на съответната церемония.От 1969 година 49 награди са раздадени. Само една жена е печелила Нобеловата награда за икономика. Средната годишна възраст на лауреатите е 67 години.Церемонията по награждаването е по традиция на 10 декември в Стокхолм, когато и умира основателят на Нобеловата премия - шведският предприемач и изобретател Алфред Нобел (1833-1896). Носителят на Нобеловата награда получава 9 милиона шведски крони (около 1 милион долара).Нобеловата награда се присъжда от 1901 година.С днешното присъждане приключва ежегодната Нобелова седмица. Тази година не беше връчена Нобеловата награда за литература заради скандал. ", "date": "2018.10.08", "title": "Нобелът за икономика за 2018 г. връчен за промените в климата и растежа"}
{"url": "https://news.bg/politics/simeonov-ne-podkrepya-siderov-za-ostavka-na-mvr-shefa.html", "text": "Вицепремиерът и лидер на НФСБ Валери Симеонов се обяви против искането на оставка на вътрешния министър Младен Маринов от лидера на \"Атака\" Волен Сидеров.Коментарът си той направи пред журналисти, след като взе участие в Националния съвет за тристранно сътрудничество.\"В България административният потенциал е на изчерпване и решението на един проблем не е в искането на оставки\", обясни Симеонов.Припомняме, лидерът на партия \"Атака\" Волен Сидоров поиска оставката на вътрешния министър след като между съпругата му . МВР е абсолютно прогнила система. Ще бъда против да отделят над 1 млрд. лева за прогнила и корумпирана система. Ще настоявам от квотата на патриотите човек на \"Атака\" да оглави МВР, заяви Сидеров пред телевизия \"Алфа\".Почти едновременно с това стана ясно, че Националния координатор на \"Атака\", който е и бивш главен секретар на МВР по време на правителството на Пламен Орешарски, . На въпрос дали разполага с някаква информация за зверското убийство на журналистиката Виктория Маринова в Русе, вицепремиерът отбеляза, че няма информация, но по думите му.Симеонов поясни по темата от Националния съвет за тристранно сътрудничество, че когато си в коалиция в отношение едно към три и половина, било нормално да се отстъпи от позиции относно административната данъчна философия. \"Ние отстъпихме от нашата позиция, не го отричам\", констатира той и добави, че минималният оборот на фирмите е бил 8 милиона лева, а сега ще бъде 4 милиона оборот.", "date": "2018.10.08", "title": "Симеонов не подкрепя Сидеров за оставка на МВР шефа"}
{"url": "https://news.bg/crime/psihichno-bolna-napadna-meditsinska-sestra-ot-speshnoto-v-pazardzhik.html", "text": "Психично болна жена нападна медицинска сестра в спешното отделение на многопрофилната болница в Пазарджик, съобщи БНР.Жената отказала назначените изследвания и се нахвърлила върху сестра Гинка Лютова, като ѝ нанесла удари по лицето.Болната често посещавала отделението след 19.00 часа, тъй като не била здравно осигурена.Това е второ нападение на жената над медици в отделението само за седмица.Припомняме, че преди седмица  от спешното във Велико Търново. Мъжът бил пиян и я нападнал с ножица. ", "date": "2018.10.08", "title": "Психично болна нападна медицинска сестра от спешното в Пазарджик"}
{"url": "https://news.bg/economics/starite-koli-s-blizo-30-po-skap-danak-ot-sledvashtata-godina.html", "text": "Националният съвет за тристранно сътрудничество обсъди промените в данъчните закони догодина.От съвета стана ясно, че се променя начинът за облагане на автомобилите. Местният данък ще зависи от екостандарта им и годината на производство.Така от догодина данъците за автомобилите над 15 години се вдигат с около 30%. От тази промяна ще бъдат засегнати около 2 500 000 автомобила у нас. От следващата година с промените в Закона за местните данъци и такси се предвижда да отпадне данъчната отстъпка за автомобилите с катализатор.\"Категорично не сме съгласни с отпадането на облекчението за катализаторите\", заяви на брифинг Ваня Григорова от КТ \"Подкрепа\", според която може да се провери дали собственикът на колата е поставил катализатор и това дори може и трябва да се случва с ежедневния контрол на техническите прегледи. От КНСБ настояха за преразпределяне на данъчната тежест върху автомобилите чрез екотаксата.Шефът на КТ \"Подкрепа\" Димитър Манолов настоява да отпадне подоходния данък върху минималната работна заплата и да се въведе диференцирана ставка на ДДС. Синдикалистът настоява по-старият автомобил, който е по-вреден, да се облага с данъци и да не отпада облекчаването на автомобили с катализаторни устройства.Браншовите организации обаче настояват в промяна на Закона за ДДС, с който да отпадне данъчният кредит за служебните леки автомобили.С промяна в Закона за счетоводството, които промени са свързани с намаляване на прага по отношение на одитирането на фирми и отпадане на задължителното одитиране на търговски дружества, в зависимост регистрацията, също беше тема, която бе обсъдена в проектът на Закон за изменение и допълнение на Закона за корпоративното подоходно облагане (ЗКПО).\"Исканията са основателни, защото по този начин се ощетява средният и дребният бизнес с 13 милиона лева\", уточни вицепремиерът Валери Симеонов. Минималният праг трябва да бъде вдигнат на 4.8 милиона лева, което би означавало, че между 6 500 малки фирми няма да има нужда да правят задължителен одит.Работодателите също настояват малкият бизнес да не подлежи на задължително одитиране, като подчертаха че има и европейска директива, която забранява това.Финансовият министър Владислав Горанов изтъкна, че трябва да се вземат само компромисни решения за облекчаване на данъчната регулация и обеща да се направят дискусии по темата.От работодателските организации нямат забележка по отношение на Закона за кооперативното подоходно облагане. От КРИБ също изразиха подкрепа към предложените законопроекти, но те настояват екологичният компонент да влезе в облагане на автомобилите.Тристранният съвет реши, че ДДС-то ще остане в същия размер, както е и в момента - 20%, данъкът върху доходите също остава непроменен - 10%. Всички други данъци също остават непроменени за следващата година.От синдикатите поискаха да се помисли по въпроса със събирането на данъците у нас.Една от най-важните промени, която се прие да влезе в сила от 2020 г. - по предложение на Българската стопанска камара отпадат служебните бележки, които работодателите издават на служителите на Тристранката.На днешното съвещание председателят на БСК Радосвет Радев бе избран за заместник-председател на Националния съвет за тристранно сътрудничество (НСТС). ", "date": "2018.10.08", "title": "Старите коли с близо 30% по-скъп данък от следващата година"}
{"url": "https://news.bg/politics/bsp-otlaga-sas-sedmitsa-vnasyaneto-na-vota-na-nedoverie.html", "text": "От БСП започва извънпарламентарни консултации по  Това обяви лидерът на БСП Корнелия Нинова на брифинг в централата на партията.Соцводачът обясни, че след заседание на изпълнителното бюро на БСП станало ясно, че вотът на недоверие в здравеопазването не трябва да се внесе през настоящата седмица, а да се започне с извънпарламентарни консултации.През седмицата ще има среща с пациентски организации, лекарския съюз, общопрактикуващи лекари и всички хора, които са засегнати от \"Ние искаме да обясним  такава, каквато е представена във \"Визия за България\", поясни Нинова.Най-вероятно другия понеделник вотът на недоверие ще бъде внесен в Народното събрание.Още веднъж Корнелия Нинова посочи, че коалицията е изчерпана и е въпрос на време ГЕРБ да си отидат от властта.\"ДПС излиза с алтернатива, има своите права, в което няма нищо лошо. Няма сближаване с нашите тези\", коментира Нинова въпрос дали ще търсят подкрепата за вота на недоверие в останалата част от опозицията в Народното събрание.Нинова отрече да има сближаване на позициите и между БСП и Патриотите, като припомни изказване на Волен Сидеров против вота на недоверие, който готвят социалистите.На въпрос как би коментирала сделката с т.нар. \"Дупка\" във Варна от страна на Георги Гергов и от БСП само порицание ли ще наложат, Нинова отбеляза, че няма да се остане само с порицание, защото червените не одобрявали такива сделки.\"Съдбата на Георги Гергов е в ръцете на пловдивската организация, такива са правилата. Мнения отгоре не се налагат, да се спазват правилата. Това, което беше в моите компетенции преди известно време, го направих - изключих го от изпълнителното бюро\", каза в заключение Нинова.", "date": "2018.10.08", "title": "БСП отлага със седмица внасянето на вота на недоверие"}
{"url": "https://news.bg/int-politics/papata-obvinyava-dyavola-za-seksskandalite-i-razdeleniyata-v-katolicheskata-tsarkva.html", "text": "Дяволът е жив и здрав и работи извънредно, за да подкопае Римокатолическата църква. Това обяви папа Франциск, цитиран от \"Ройтерс\".Всъщност папата е толкова убеден, че сатаната е виновен за кризата със сексуалните посегателства и за дълбокото разделение, разтърсваща Католическата църква, че помоли католиците по целия свят да отправят специална молитва всеки ден през октомври, за да се опитат да го отблъснат.\"Църквата трябва да бъде спасена от атаките на дявола, великия обвинител, и в същото време да бъде все по-осъзната за вината, грешките и злоупотребите, извършени в настоящето и в миналото\", изтъкна Франциск в послание на 29 септември.След като беше избран през 2013 г., папа Франциск даде да се разбере, че смята, че дяволът е истински. В енциклика през април, посветена на светостта в съвременния свят, папата е споменал дявола повече от десет пъти.\"Не трябва да мислим за дявола като мит, образ, символ, фигура на речта или идея. Тази грешка ще ни доведе до сваляне на гарда ни, ще станем безгрижни и в края на краищата ще бъдем по-уязвими\", пише той в енцикликата.Католическата църква в последните години беше засегната от множество сексуални скандали - от Германия, през САЩ, до Чили. През лятото архиепископ Карло Мария Вигано остро разкритикува Франциск от консервативни позиции, че е знаел за сексуалните посегателства на бивш американски кардинал спрямо семинаристи, но не е сторил нищо.  ", "date": "2018.10.08", "title": "Папата обвинява дявола за сексскандалите и разделенията в Католическата църква"}
{"url": "https://news.bg/crime/trima-sauchastnitsi-v-4-vaorazheni-grabezha-poluchiha-uslovni-prisadi-vav-varna.html", "text": "Трима подсъдими за четири въоръжени грабежа, извършени през януари тази година, се признаха за виновни и сключиха споразумения с Окръжната прокуратура във Варна, които окръжният съд одобрява.19-годишният Ангел Д. получава 3 години лишаване от свобода с 5-годишен изпитателен срок за грабежите, извършени в различни съучастия между четиримата, след като се договори помежду си да извършат кражби и грабежи.Четвъртият съучастник - Пресиян В., сключва споразумение и приема да изтърпи наказание 3 години лишаване от свобода с 4-годишен изпитателен срок.За виновни се признават и Димитър О. и Грегор Г. Първият от тях получава 2,8 г. с 4-годишен изпитателен срок, а вторият - 2 години и половина, също с 4-годишен изпитателен срок, като се отказват от разглеждане на делото срещу тях по общия ред.Четирите въоръжени грабежа са извършени със заплашване с палка и пистолет. Ограбените пари на два магазина и заведение са на стойност 1306 лева.Причинените щети са възстановени изцяло на пострадалите, осъдените поемат и направените по делото разноски по съдебно-балистична и лицево-идентификационна експертиза. И четиримата участници в престъпленията са неосъждани и са на възраст 19 и 21 години.", "date": "2018.10.08", "title": "Трима съучастници в 4 въоръжени грабежа получиха условни присъди във Варна"}
{"url": "https://news.bg/world/lavrov-zalovenite-v-holandiya-rusnatsi-sa-bili-na-rutinno-patuvane.html", "text": "Министърът на външните работи на Русия Сергей Лавров заяви, че четиримата руснаци, които бяха задържани и експулсирани от холандските власти през април по подозрение в шпионаж, са били на \"рутинно пътуване\", информира \"Ройтерс\".Лавров добави, че Москва не е получила оплакване от холандските власти през април.През миналата седмица Холандия обяви, че е изгонила четирима агенти от руското военно разузнаване през април за опит за хакерска атака срещу ОЗХО.Според руския дипломат случаят с изгонените руснаци е \"недоразумение\", тъй като четиримата са били на \"рутинно пътуване\".По-рано източник разкри, че Министерството на външните работи на Русия привиква холандския посланик заради казуса.Според", "date": "2018.10.08", "title": "Лавров: Заловените в Холандия руснаци са били на рутинно пътуване"}
{"url": "https://news.bg/world/nikola-sarkozi-zagubi-parvoto-obzhalvane-po-deloto-za-koruptsiya.html", "text": "Бившият френски президент Никола Саркози загуби първото обжалване срещу съдебния процес за за корупция и злоупотреба с влияние и трябва да изчака втора жалба, за да разбере дали ще бъде изпратен в съда. Това съобщи парижката прокуратура.Припомняме, че разследването срещу Саркози започна през 2013 г., след като френският новинарски сайт Mediapart публикува информация, че предизборната кампания на Саркози е получила 5 милиона евро от либийското правителство. По време на предизборната си кампания през 2007 г. Саркози също той е съден за опит да повлияе на съдии, разследвали Той е подозиран, че е предложил да улесни повишение в Монако на Жилбер Азибер, който е бивш главен адвокат в Касационния съд. В замяна бившият президент е щял да получи сведения за хода на разследването срещу него. Прокуратурата също поиска на съд да бъдат дадени и адвокатът на Саркози Тиери Ерцог и Жилбер Азибер.Тези разкрития за Саркози бяха направени благодарение на подслушване на телефонните му разговори.", "date": "2018.10.08", "title": "Никола Саркози загуби първото обжалване по делото за корупция"}
{"url": "https://news.bg/disasters/meksiko-se-gotvi-da-posreshtne-uragana-maykal.html", "text": "Мексико се готви да посрещне урагана \"Майкъл\". Властите са готови да мобилизират армията, съобщава АП.Причината е, че първите данни показват, че ураганът може да удари световноизвестният курорт Канкун.Последните данни показват, че \"Майкъл\" в момента се намира на 200 километра от Канкун. Скоростта на вятъра в урагана е 120 км/ч. С поривите достига до 150 км/ч.Местните власти са разпоредили да се отменят всички учебни занятия. Населението е призовано да се готви за урагана.Армията обяви, че е готова да окаже помощ на населението, живеещо в района на Канкун.   ", "date": "2018.10.08", "title": "Мексико се готви да посрещне урагана \"Майкъл\""}
{"url": "https://news.bg/disasters/shofyorat-vinoven-za-katastrofata-v-nyu-jork.html", "text": "Шофьорът на сватбената лимузина, в която при катастрофа загинаха 20 души, не е имал нужната категория за нейното управление.Това разкрива ABC news10. Медията се позовава на губернатора на щата Ню Йорк Андрю Куомо.Той уточни, че и самата лимузина не е минала техническия преглед. Това е трябвало да стане преди месец.Андрю Куомо посочи, че лимузината въобще не е трябвало да се движи по пътищата.Властите на щата вече са започнали работа по отнемането на лиценза на компанията Prestige Limo, която е отдала под наем катастрофиралата лимузина. Това е станало със знанието, че лимузината не е изправна и в нарушение на законите на щата Ню Йорк.   ", "date": "2018.10.08", "title": "Шофьорът виновен за катастрофата в Ню Йорк"}
{"url": "https://news.bg/regions/magla-na-ihtiman.html", "text": "Шофьорите да се движат с повишено внимание и съобразена скорост, спазвайки пътната сигнализация при км 46 на АМ \"Тракия\" в района на Ихтиман, предупреждават от АПИ.От агенцията уточняват, че причината за намаляването на скоростта е намалена видимост. ", "date": "2018.10.08", "title": "Мъгла на Ихтиман"}
{"url": "https://news.bg/disasters/v-germaniya-osadiha-chetirima-balgarski-tiyneydzhari-za-grupovo-iznasilvane.html", "text": "Четирима български тийнейджъри бяха осъдени на затвор за участие в груповото изнасилване на 13-годишно момиче в югозападния германски град Фелберт, предаде bTV.Осем момчета на възраст между 14 и 17 години са обвинени, че са нападнали момичето, което се прибирало в къщи от плувен басейн, завлекли го в близка гора и го насилвали, докато не се намесила минаваща през гората жена. Всички обвиняеми са от български произход.Главният извършител е осъден на 4 години и 9 месеца затвор, а основният му съучастник е осъден на 4 години затвор. Други двама получиха по-кратки присъди затвор, а останалите двама получиха изпитателен срок.Сред доказателствата по делото има видеозапис на деянието, заснет с мобилния телефон на един от насилниците, взети от жертвата ДНК проби и показанията на жената, която прекъснала престъплението.Днес само шест от тях бяха осъдени в съда във Вупертал. Другите двама избягаха със семействата си в България, където бяха задържани и ще бъдат съдени отделно. ", "date": "2018.10.08", "title": "В Германия осъдиха четирима български тийнейджъри за групово изнасилване"}
