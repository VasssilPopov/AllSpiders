{"url": "https://news.bg/world/amnesty-international-za-sentsov-prinuditelnoto-hranene-e-iztezanie.html", "text": "Правозащитната организация \"Amnesty International\" заяви, че насилственото хранене на осъдения в Русия украински режисьор Олег Сенцов е форма на изтезание, предаде агенция \"Униан\".Вчера се навършиха 145 дни от началото на гладната му стачка, която той обяви, че прекратява заради решението на руските власти да бъде хранен принудително като \"реанимационна\" мярка.Напомняме, вчера беше денят, в който се обяви Нобеловата награда за мир, а Сенцов беше сред номинираните. Ако наградата беше присъдена на украинския режисьор, това би било сериозен удар за политиката на Кремъл, затова натискът срещу него за прекратяване на гладната стачка не беше неочакван.Според близките му обаче, пораженията върху здравето му вече са твърде големи и вероятността да се възстанови е твърде малка.От \"Amnesty International\" настояват той да бъде освободен и да му бъде оказана адекватна медицинска помощ.\"Заявяваме, че принудителното хранене е недопустимо, то фактически е форма на изтезание. Настояваме на Олег Сенцов да бъде оказана навременна и ефективна медицинска помощ. Продължаваме да изискваме незабавното му освобождаване от затвора.\" - се казва в съобщение от украинския офис на правозащитната организация.Вчера режисьорът обяви, че прекратява гладната стачка заради решението на руските власти той да бъде хранен принудително и да не допуснат да доведе докрай гладната си стачка.\"Моето мнение изобщо не се зачита. Сякаш не съм в състояние да преценявам адекватно здравословното си състояние и опасността. Насилственото хранене ще се провежда под формата на реанимационно мероприятие за спасяване на здравето на пациента. При тези условия съм принуден да прекратя гладната си стачка от утре, 6.10.18.\" - се казва в изявление на Сенцов от вчера.\"Ако не го бяха заплашили с принудително хранене с прилагане на физическа сила и че ще го превърнат в зеленчук, той щеше да продължи гладната стачка\", коментира адвокатът му Дмитрий Динзе.На Сенцов досега се правеха венозни вливания, въпреки категоричното му волеизявление да гладува. Те обаче не могат да поддържат живота му неограничено дълго време.Припомняме, след като беше арестуван в Крим, режисьорът беше осъден в Русия на 20 години затвор за \"тероризъм\". Въпреки протестите на множество международни организации и институции, че присъдата е основана на фалшиви показания и е незаконна, руската страна не откликна на призивите той да бъде освободен.В дните преди обявяването на Нобеловата награда за мир се появиха информации, че Москва е предложила Сенцов да бъде разменен срещу трима руснаци, осъдени в САЩ, но американската страна не е приела.Припомняме, позицията на Вашингтон е, че той трябва да бъде освободен безусловно, тъй като е невинен.", "date": "2018.10.06", "title": " „Amnesty International“ за Сенцов: Принудителното хранене е изтезание"}
{"url": "https://news.bg/int-politics/turtsiya-ne-e-molila-za-pari-nikoya-darzhava-erdogan-zabrani-konsultatsiite-ot-us-firma.html", "text": "Турция е отворена за всички форми на инвестиции и подкрепа, но не е молила никоя страна за пари. Това обяви турският президент Реджеп Тайип Ердоган, докато страната се бори с кризата на турската лира, която през последните седмици се обезценява все повече и повече, съобщава \"Ройтерс\".Ердоган е заявил пред членове на своята управляваща Партия на справедливостта и развитието, че е разпоредил на своите министри да не получават никакви финансови съвети или консултации от американската фирма McKinsey, подчертавайки, че вместо това правителството щяло да разчита само на вътрешни ресурси.Турският президент изтъкнал също така, че Турция ще наложи глоби на \"опортюнистите\", които се възползват от нестабилността на валутния курс, за да повишават цените.\"Ние няма да изоставим нашия народ на милостта на опортюнистите\", зарече се Ердоган.", "date": "2018.10.06", "title": "Турция не е молила за пари никоя държава, Ердоган забрани консултациите от US фирма"}
{"url": "https://news.bg/politics/biser-petkov-ima-priemliv-konsensus-za-varnatiya-zakon-za-horata-s-uvrezhdaniya.html", "text": "Постигнати са взаимно приемливи решения относно върнатия за ново разглеждане законопроект за хората с увреждания. Това е станало на продължила до късно вчера работна среща, на която са присъствали омбудсманът Мая Манолова, национално представените организации и представители на финансовото министерство.Това заяви социалният министър Бисер Петков, който е в Ловеч, където участва в дискусионен обществен форум за развитие на социално ангажирани предприемачи.\"В продължение на няколко часа обсъждахме въпросите, които породиха несъгласие в последният проект, който беше разглеждан в началото на седмицата. Мисля, че постигнахме взаимно приемливи решения и продължаваме процедурата следващата седмица със стремеж възможно най-скоро проектът да бъде одобрен от МС и да постъпи в Народното събрание\", заяви Петков.Той подчерта, че голяма част от допълнителните 150 милиона лева, които се предвиждат в бюджета на социалното министерство за следващата година, ще са насочени за финансова подкрепа на хората с увреждания.\"Особено за тези от тях, които не могат да работят поради тежките увреждания, които имат, съответно ще получават подкрепа в рамките на линията на бедността. 57% е предвидено да бъде тази месечна финансова подкрепа плюс социалната инвалидна пенсия. Правим всичко възможно, за да удовлетворим исканията, очакванията на всички хора с увреждания\", допълни социалният министър.Припомняме, в началото на седмицата стана ясно, че предложеният проект на Закона за хората с увреждания не се приема от протестиращите майки. По думите им законът е осакатен.В четвъртък, 4 октомври, . На срещата не се появи министърът на финансите Владислав Горанов. Тогава майките и омбудсманът Мая Манолова напуснаха срещата разочаровани.Изводите от срещата за протестиращите майки:\"На днешната среща не чухме нищо конкретно\"\"Лъжи до безкрай\"\"Свърши ни търпението\"По-рано днес Мая Стоицева - майка на дете с увреждания и един от участниците в протестите \"Системата ни убива\" коментира пред bTV, че протестите на майките на деца с увреждания продължават. Следващото недоволство е предвидено за сряда, 10 октомври, от 17.30 часа пред сградата на Министерски съвет.Омбусдманът Мая Манолова пък обясни, че вчера са върнати ключовите текстове като подкрепата за трудова и защитена заетост, за личната мобилност, за достъпната среда, както и финансовата месечна подкрепа.\"Това, за което не успях да се преборя е ясен политически ангажимент, че ще бъде приет закона за личната помощ\", посочи Манолова.Петков коментира и новия , който се очаква да бъде приет на второ четене от Народното събрание още този месец. По думите му законът ще регламентира социалните предприятия в България и ще въведе ясни критерий за тях.Новият закон предвижда две категории социални предприятия със съответните изисквания.\"Предвижда насърчителни мерки за социалните предприятия и за субектите на социалната икономика, към които принадлежат и кооперациите, неправителствените организации, въвежда сертификационна марка, национален регистър на социалното предприятие, което ще насърчи развитието на сектора на социалното предприемачество, социалните мотивации\", обясни министърът.Той представи и статистика, според която в момента в страната има 1 461 предприятия, самоопределили се като социални.С новия закон ще се въвеждат характеристиките и критериите, като по този начин ще се дава възможност тези социални предприятия да получават право на строеж без конкурсни процедури, обясни още Петков.Предвижда се и създаване на електронна платформа, която да улесни социалните предприятия.", "date": "2018.10.06", "title": "Бисер Петков: Има приемлив консенсус за върнатия закон за хората с увреждания"}
{"url": "https://news.bg/politics/dps-e-alternativata-na-segashnoto-haotichno-upravlenie-vyarva-karadaya.html", "text": "Алтернативата на това хаотично управление е програма за ускорено развитие на база ценности и ДПС има самочувствието да предложи такава. Това заяви лидерът на партията Мустафа Карадайъ на брифинг пред журналисти по време на семинар на четвъртата политическа сила.Ръководството на ДПС, депутати и евродепутати, областни председатели и кметове се събраха, за да актуализират програмата на партията с оглед на новите реалности, пишат от пресцентъра на партията.Карадайъ направи оценка за сегашната ситуация в страната и на управляващите. По думите му управляващите концентрират и пропиляват енергията си в потушането на различни конфликти и опити за прикриване на важните проблеми в обществото.\"Ситуацията е \"скандал след скандал\", а управлението действа на принципа проба и грешка, без ясна визия. Българските граждани не живеят добре, ситуацията в страната не е добра. Според нас алтернатива на този модел има и тя е програма за ускорено развитие на база ценности\", подчерта лидерът на ДПС.", "date": "2018.10.06", "title": "ДПС е алтернативата на сегашното хаотично управление, вярва Карадайъ"}
{"url": "https://news.bg/crime/prokuraturata-poiska-postoyanen-arest-za-6-ot-zadarzhanite-za-shemi-s-onkolekarstva.html", "text": "Прокуратурата поиска за постоянно да бъдат задържани шестима от седемте арестувани лица за участие в престъпна група за злоупотреба с лекарства за онкоболни, информира БНР.За седмия задържан държавното обвинение е поискало мярка за неотклонение \"домашен арест\" по здравословни причини.Специализираният наказателен съд заседава по искането на прокуратурата.Сред задържаните са двама лекари от столичната болница \"Йоан Павел\", фармацевт от болницата \"Свети Мина\" в Благоевград, посредник на фирма за износ на медикаменти и още трима души.От прокуратурата описаха две престъпни схеми. Наблюдаващият прокурор Лилия Манолова заяви по-рано днес, че лекарствата, предназначени за онкоболни и закупени от здравната каса, са излизали от двете болници и чрез износител са стигали най-вероятно до страни от Европейския съюз, където се продавали законно на много по-високи цени.\"На лица, нуждаещи се от такива вливания - раково болни, не са вливани, но са изписвани, че са вливани такива лекарства. Те са лежащо болни хора, на които срещу името е записано дата, партиден номер, лекарство, конкретно количество вливане - но това не се е случило. Втората схема, по която работим, това е подмяна на такива лекарства от външни лица чрез лекари и медицински сестри в съответните болнични заведения. Подмяната е ставала чрез уговорки и предоставяне на сериозни парични възнаграждения за услугите. Съмненията се, че те не са оригинални лекарства, а са лекарства, които са придобити по друг начин\", коментира прокурорът за общественото радио.", "date": "2018.10.06", "title": "Прокуратурата поиска постоянен арест за 6 от задържаните за схеми с онколекарства"}
{"url": "https://news.bg/entertainment/kartina-na-banksy-se-samounishtozhi-sled-kato-beshe-prodadena-za-1-4-mln-dolara.html", "text": "Една от най-известните творби на художника Banksy \"Момиче с балон\", създадена през 2006 г., се самоунищожи, веднага след като беше продадена на търг в аукционната къща Sotheby\"s в Лондон за повече от 1 млн. паунда (около 1,4 млн. долара), съобщават британските медии.Произведението, което показва момиче, протягащо се към оформен като сърце балон, е било последната творба, продадена на търга.Мигове след като картината е била продадена обаче, платното преминало през шредер (устройство за унищожение на хартия), който е бил скрит в рамката на картината.Публикувайки снимка от момента в \"Инстаграм\", Banksy написа: \"Върви, върви, замина...\"В социалните мрежи е имало спекулации, че шегата всъщност може да е предизвикала повишаване на стойността на произведението.Banksy придоби известност чрез множество графити в цяла Великобритания. Загадъчният художник се смята, че е израснал в Бристол, но самоличността му остава тайна въпреки множеството спекулации през годините.Сред скорошните му творби беше откриването през 2015 г. на Dismaland, тематичен парк, подобен на Дисниленд, който той определи като \"семеен тематичен парк, неподходящ за деца\".През 2017 г. \"Момиче с балон\", която първоначално се появи на стена в Лондон, беше избрана за любимото произведение на британците.", "date": "2018.10.06", "title": "Картина на Banksy се самоунищожи, след като беше продадена за 1,4 млн. долара"}
{"url": "https://news.bg/regions/utre-otpadat-vremevite-ogranicheniya-za-preminavane-kray-srutishteto-pri-tikale.html", "text": "От утре отпадат времевите интервали от по няколко часа за преминаване по пътя Смолян - Мадан в района на срутището при Тикале, като движението ще бъде без прекъсване, съобщават от Агенция \"Пътна инфраструктура\".Трафикът и занапред ще се осъществява с пропускателен режим, в една лента двупосочно, със светофарна уредба, при ограничение на скоростта от 20 км/ч.От АПИ уточняват, че са приключили дейностите по аварийното укрепване на срутището. Завършило е изграждането на анкерната система с ширина 7 м и дължина 100 м, както и монтажът на високоякостна мрежа с площ от близо 1400 кв. м. Предстои да приключи и поставянето на допълнителна предпазна ограда от стоманени профили в близост до пътя.Уверява се, че са извършени необходимите геолого-проучвателни работи и е изготвен инженерногеоложки доклад, в съответствие с който ще се направи трайно укрепване на срутището.", "date": "2018.10.06", "title": "Утре отпадат времевите ограничения за преминаване край срутището при Тикале"}
{"url": "https://news.bg/crime/sudanets-obizhda-i-agresira-sreshtu-zhenata-na-siderov-sled-paten-intsident.html", "text": "40-годишен суданец е задържан, след като проявил агресия към съпругата на лидера на \"Атака\" Волен Сидеров - Деница, съобщават от пресцентъра на МВР.Уточнява се, че снощи към 20 часа е станала лека катастрофа между два джипа в района на столичния кв. \"Витоша\" - по първоначални данни при разминаването били засегнати страничните огледала на превозните средства.След инцидента, за който не е подаван сигнал на единния телефонен номер 112, суданецът, който карал единия джип, започнал да обижда Деница Сидерова, която шофирала другия автомобил. Тя успяла да се оттегли.В района на бул. \"Г.М. Димитров\" тя била застигната от чернокожия мъж, който я принудил да спре, излязъл от джипа си и насочил словесната си агресия към нея.Намираща се наблизо патрулка забелязала случващото се, като полицаите прекратили агресивното поведение на шофьора. Мъжът е отведен в столично районно управление, а по случая е образувана преписка за хулиганство.Установено е, че шофьорската книжка на суданеца не е валидна у нас. Свалени са и номерата на автомобила му. ", "date": "2018.10.06", "title": "Суданец обижда и агресира срещу жената на Сидеров след пътен инцидент"}
{"url": "https://news.bg/int-politics/interpol-pita-kitay-za-informatsiya-za-shefa-si.html", "text": "Интерпол са поискали от властите в Китай да предоставят официална информация за ръководителя на международната полицейска организация Мън Хунвей, съобщава \"Асошиейтед прес\".В изявление на Интерпол се посочва: \"Интерпол поиска чрез официални канали разяснение от властите в Китай относно статута на президента на Интерпол Мън Хунвей. Генералният секретариат на Интерпол очаква с нетърпение официалния отговор на китайските власти за адресиране на опасенията, свързани с физическото и здравословното състояние на президента.\"По-рано медии в Хонконг съобщиха, позовавайки се на анонимен източник, че Хунвей е обект на разследване в Китай и той е разпитван в следствен арест. Мън Хунвей, който същевременно е заместник-министър на обществената сигурност на Китай, се предполага, че е отведен за разпит, веднага щом е кацнал в Китай преди седмица. Съпругата на шефа на Интерпол го обяви за изчезнал във Франция, където понастоящем живее семейството.Съпругата и децата на Хунвей са били поставени под специална защита от френската полиция, след като съпругата е получила заплахи по телефона и през социалните мрежи. От шефа на Интерпол няма \"ни вест, ни кост\" от 25 септември, когато е летял от Франция за Китай. ", "date": "2018.10.06", "title": "Интерпол пита Китай за информация за шефа си"}
{"url": "https://news.bg/disasters/50-zaginali-i-100-obgoreni-pri-katastrofa-na-tsisterna-v-kongo.html", "text": "Около 50 души са загинали и 100 са били обгорени, след като петролна цистерна се е сблъскала с автомобил на натоварена магистрала в западната част на Конго, съобщи губернаторът на областта, цитиран от \"Франс прес\".\"Имаме около 50 починали и 100 души, които са претърпели изгаряния от втора степен\", уточни губернаторът.Инцидентът е станал на магистрала, свързваща столицата Киншаса с единственото пристанище на страната в Матади на Атлантическия океан.Трагедията се е разиграла близо до град Кисанту, на около 120 км западно от Киншаса.Уточнява се, че пламъците са се разпространили бързо, поглъщайки намиращите се в близост къщи.Претоварени камиони, превозващи стоки, както и цистерни редовно се движат по тази магистрала.", "date": "2018.10.06", "title": "50 загинали и 100 обгорени при катастрофа на цистерна в Конго"}
{"url": "https://news.bg/int-politics/rusiya-nyamala-interesi-na-balkanite-ne-iskala-da-gi-podpalva.html", "text": "Референдумът за името на Македония разкри някои проблеми за всички международни играчи, преди всичко за евроатлантическите партньори на Русия - Брюксел и Вашингтон. Това коментира пред БНР доц. Екатерина Ентина от Националния изследователски университет \"Висше училище по икономика\" и старши научен сътрудник в Института за Европа на Руската академия на науките.\"Референдумът очевидно показа, че на Балканите нищо не трябва да се приема на доверие. От една страна в Брюксел вярваха, че е била свършена добра работа с трансформацията на политическия елит - идването на власт на евроатлантическа коалиция, че това решава част от проблемите, че в тази коалиция има тандем на македонци и албанци. Ниската избирателна активност на референдума обаче, включително в райони с компактно албанско население, показа, че този тандем, чиято евроатлантическа привързаност изглеждаше безспорна, има своите вътрешни противоречия. Противоречия, за които Брюксел или не се е досещал, или е предпочел да си затвори очите\", изтъкна доц. Ентина. Според нея резултатите от референдума безусловно задълбочавали проблемите за Македония, защото е много по-сложно решаването на въпроса в парламента.На въпрос как изглеждат за Русия резултатите от референдума в Македония, доц. Ентина коментира, че въпросът не бил еднозначен. \"Перспективите за разширяване на НАТО не могат да не интересуват Русия. От друга страна е налице разбирането, че така или иначе районът максимално се е приближил към евроатлантическите институции и че членството в НАТО е формално решение на проблема, но не и фактическо. От трета страна референдумът ясно ни показа, че Брюксел не контролира ситуацията в Македония. Имам определени съмнения, че Русия ще се намеси в тази игра. Първо, защото от гледна точка на глобалното отиграване на ситуацията влакът отдавна е изпуснат. Дори и да не е, то в региона има голям конфликтен потенциал, което е напълно ненужно на Русия и към което тя напълно искрено не се стреми. Както никой друг ние разбираме колко е лесно да подпалиш Балканите. Това не отговаря на руските интереси. Тактически имаме много други сюжети от международния дневен ред, които отнемат повече сили и внимание. Що се отнася до Балканите, за мое голямо лично съжаление, те даже не са на втори, а по-близо до третия план на руската външна политика. Всички знаят, че Балканите като регион са изключени от най-новата външнополитическа концепция на Русия\", подчерта експертът. Според доц. Ентина Европейският съюз и НАТО намаляват влиянието си на Балканите.\"Имайки предвид, че сътрудничеството ни с Турция и Китай се засилва, то във всеки един момент Балканите могат да станат и най-вероятно ще станат зона на взаимодействие в триъгълника Русия-Китай-Турция. Това значително укрепва позициите ни в сравнение с тези на нашите евроатлантически партньори\", коментира тя. ", "date": "2018.10.06", "title": "Русия нямала интереси на Балканите, не искала да ги подпалва"}
{"url": "https://news.bg/disasters/34-pochinali-ot-zapadnonilska-treska-v-gartsiya.html", "text": "В Гърция са починали 34 души от западнонилска треска. Данните са до 4 октомври. Общо 289 души са се заразили с вируса, съобщиха от Националния център за контрол и превенция на заболяванията (KEELPNO), съобщават местни медии.През седмицата от 27 септември до 4 октомври са се разболели 18 души, като трима от тях са починали.Вирусът на западнонилската треска за първи път е бил идентифициран в Гърция през 2010 г. В периода 2010-2014 г. от тази болест са починали около 80 души. През 2015 и 2016 г. не е бил регистриран нито един случай на болестта. През 2017 г. е имало 48 случая на заболяването, като петима души са починали. Освен в Гърция западнонилска треска е регистрирана в още осем страни от Европа.Вирусът се пренася от комари. Разпространението на болестта през тази година е свързано с високите температури и валежи в началото на лятото. Болестта е регистрирана в много области, включително в Атика и Централна Македония.Вирусът може да доведе до усложнения в централната нервна система, а именно - енцефалит, менингит или парализа. Симптомите на западнонилската треска са треска, главоболие, умора, болки в мускулите, гадене, повръщане, понякога обрив и подуване на лимфните възли. Ако не се потърси навреме медицинска помощ, е възможен летален изход.", "date": "2018.10.06", "title": "34 починали от западнонилска треска в Гърция"}
{"url": "https://news.bg/int-politics/printsat-na-sauditska-arabiya-vidya-izlizane-na-rusiya-i-kitay-ot-svetovniya-petrolen-pazar.html", "text": "Престолонаследникът на Саудитска Арабия принц Мохамед бин Салман ал Сауд обяви в интервю за \"Блумбърг\", че в бъдеще броят на страните производителки на петрол на световния пазар значително ще бъде намален.\"Някои смятат, че след 2030 г. търсенето ще намалее. Според нашите изчисления много производители на петрол ще изчезнат\", посочил саудитският принц.Престолонаследникът предрича излизане от петролния пазар на Китай и Русия.\"Например, ние смятаме, че след пет години Китай драстично ще намали производството, ако не излезе (от пазара). А други ще продължат да изчезват ежедневно като страни производителки на петрол. След 19 години производството в Русия с нейните десет милиона барела ще намалее драстично или ще спре напълно\", прогнозира още Мохамед Салман.Същевременно до 2030 година, според неговите оценки, търсенето на петрол щяло да се увеличи с 1,5 процента годишно.Що се отнася до Саудитска Арабия, в тази област за нея нямало никакъв риск, смята принцът. По думите му, в бъдеще тя трябва да продава още повече петрол от сега.По-рано руският енергиен министър Александър новак обяви, че през тази година производството на петрол в Русия се очаква да достигне 553 млн. тона, като то можело да стигне пика си през 2021 г. - 570 млн. тона. След това щяло да започне постепенно намаляване, като до 2035 г. производството можело да падне до 310 млн. тона годишно.", "date": "2018.10.06", "title": "Принцът на Саудитска Арабия видя излизане на Русия и Китай от световния петролен пазар"}
{"url": "https://news.bg/int-politics/nay-drazkata-i-golyama-demonstratsiya-za-nezavisimost-v-istoriyata-na-shotlandiya.html", "text": "Десетки хиляди излязоха по улиците на Единбург днес на демонстрация в подкрепа на провеждането на втори референдум за независимост на Шотландия, съобщават местни медии.Протестът беше определен като \"най-голямата и най-дръзката демонстрация за независимост в историята на Шотландия\". Проявата е организирана от организацията \"Всички под едно знаме\".Шотландия гласува на референдум за независимост през 2014 г., като повечето местни граждани се обявиха за оставане в рамките на Обединеното кралство, но след референдума за Брекзит през 2016 г. отново се появиха призиви за втори референдум за независимост на Шотландия.Мнозинството от шотландците гласуваха против излизането на Великобритания от Европейския съюз, което накара средите, които се борят за независимост на Шотландия, да твърдят, че Шотландия е принудена против волята си да напусне ЕС.", "date": "2018.10.06", "title": "Най-дръзката и голяма демонстрация за независимост в историята на Шотландия"}
{"url": "https://news.bg/world/holandiya-vdigna-po-speshnost-dva-iztrebitelya-f-16-zaradi-amerikanets-poboynik.html", "text": "Военновъздушните сили на Холандия са вдигнали по спешност два изтребителя Ф-16, за да придружат самолет от Абу Даби за Амстердам, след като на борда му агресивен американец налетял на бой, съобщиха местните власти, цитирани от \"Франс прес\".\"29-годишен американец стана агресивен, след като бил помолен от член на екипажа да се върне на мястото си\", уточни говорителката на холандската жандармерия.\"Разрази се сбиване и екипажът на самолета, заедно с други пътници успяха да обуздаят мъжа\", допълни говорителката, като е отказала да назове авиокомпанията или полета.Множество пътници са били леко ранени, включително двама пасажери, които са били насинени в областта на очите, след като американецът ги ударил.На самолета е било издадено специално разрешение да кацне незабавно на летище \"Схипхол\" в Амстердам, като полицията скоро след това е арестувала побойника.Мъжът е бил прегледан на летището, като са го определили като \"дезориентиран\". Американецът е бил приет в психиатрична клиника за наблюдение.Въпреки че са под бойна тревога, холандски изтребители, които са въоръжени с ракети въздух-въздух, се вдигат по спешност в изключително необичайни случаи, уточниха от холандските военновъздушни сили.", "date": "2018.10.06", "title": "Холандия вдигна по спешност два изтребителя Ф-16 заради американец побойник"}
{"url": "https://news.bg/politics/rumen-petkov-predupredi-za-poskapvane-na-toka-zaradi-sasipiyata-v-energetikata.html", "text": "Наблюдаваме съсипия в сектор енергетика. Ценообразуването на енергоресурсите е нещо, на което не малка част от гражданите няма да издържат. И с тази тема се спекулира. Прехвърля се вина на КЕВР и във всички възможни посоки. Това заяви коментира председателят на АБВ Румен Петков пред Дарик радио.Той предупреди, че в момента се готвела и поредната стъпка, която ще удари енергийния ни сектор и ще се отрази директно върху гражданите и икономиката на страната.\"Подготвя се обединяване на АЕЦ \"Козлодуй\" с \"Марица-изток 2\". Това се прави без да се коментира, че в последните 5 години цената на вредните емисии скочи от 5 на 20 евро, а вероятно догодина ще стане и 25 евро и това някой трябва да го плати. И като бягат от тази тема и правителство и парламент и опозиция, каквото и да значи последното, всъщност те бягат от решението да се гарантира бита. Това е много голям проблем, защото сега КЕВР спря увеличението на цените на тока, но след Нова година няма да може да го спре. За това аз мисля, че голямото предизвикателство, пред което е изправено в момента правителството ни, е това. Защо не се обединим всички и да решим два основни проблема. Да изградим АЕЦ\" Белене\" и да организираме нещата така, че да внасяме руска газ от Русия, а не от Турция\", подчерта той.Румен Петков посочи, че АБВ ще настоява за отпадането на плоския данък и въвеждането на диференциран ДДС. Като второто по думите му трябва да бъде извършено под стриктния контрол на държавата, за да няма злоупотреби. ", "date": "2018.10.06", "title": "Румен Петков предупреди за поскъпване на тока заради съсипията в енергетиката "}
{"url": "https://news.bg/world/voynata-sreshtu-plastmasata-nazad-kam-pazarskite-chanti.html", "text": "На пластмасата бе обявена война. В бъдеще пластмасовите опаковки до голяма степен ще изчезнат от рафтовете на големите магазини като \"Реве\" и \"Лидл\", а вериги като \"МакДоналдс\" и \"Старбъкс\" вече изпробват нови хартиени алтернативи, пише \"Зюддойче Цайтунг\". Изчезват и пластмасовите сламки. \"Сламките не са най-големият проблем\", признава Герхард Кочик, експерт във Федералната служба за околната среда, но добавя, че на европейските плажове те са сред най-често срещаните отпадъци. Проблемът не може повече да бъде пренебрегван, нито в Европа, нито по света. Затова се търсят нови решения.Снимката на морска костенурка край бреговете на Коста Рика, от чийто нос бе извадена 10-сантиметрова пластмасова сламка, обиколи света през 2015 г. и се превърна в символ на борбата срещу замърсяването на моретата и океаните. ЕС дори изработи специална стратегия за намаляването на изделията за еднократна употреба. Еврокомисията предупреди, че ако не се предприемат спешни мерки, през 2050 г. \"в океаните ще плуват повече пластмасови отпадъци, отколкото риба\".Редица страни също подеха борба срещу ненужните опаковки. Нова Зеландия например обяви, че от 2019 държавата ще забрани найлоновите торбички, за да защити световните океани. \"Мястото на пластмасата не е в океаните, а във фабриките за рециклиране\", заяви германската министърка на околната среда Свеня Шулце. \"Ще трябва добре да помислим и преценим, в кои случаи можем да използваме пластмаса и кога е по-добре да се откажем от нея.\"Изделия за еднократна употреба и скъпи пластмасови опаковкиПроблемът е световен. Само европейците произвеждат годишно близо 25 милиона тона пластмасови отпадъци - количество, което би могло да се натовари на камиони, образуващи опашка от 18.000 километра. За съжаление количеството на отпадъците продължава да расте. \"Тенденцията ясно показва, че най-използвани са изделията за еднократна употреба, както и скъпите опаковки от пластмаса\", обяснява експертът Герхард Кочик, цитиран от \"Зюддойче Цайтунг\". Според него, проблемът е и социален.Населението застарява, домакинствата стават все по-малки. Възрастните и необвързаните купуват предимно малки разфасовки, а колкото по-малки са порциите, толкова по-неизгодно е съотношението между големината на опаковката и количеството на продавания продукт. Много от излишните опаковки са направени за удобство на потребителя - все повече хранителни продукти се предлагат готово нарязани, обелени и пакетирани в пластмасови кутии. \"Така се променят и потребителските навици\", твърди Кочик.Според авторите на статията в германския вестник, пластмасовите изделия могат да се ограничат чрез съзнателното използване на пазарски чанти и торби от плат, както и на чаши за кафе, позволяващи многократна употреба. Но дали потребителите ще са готови да променят навиците си? В Германия, например, количеството на отпадъците расте с всяка изминала година, макар и с по-бавни темпове. Близо 3 милиона тона тежат пластмасовите опаковки, които изхвърлят германците, а към тях се прибавят още милионите тонове бутилки, хартиени и метални отпадъци.Дълго време германците бяха смятани за пионери в рециклирането. Всъщност обаче само една трета от събираните отпадъци се рециклира. Останалата част най-често се изгаря. Причините за това са най-често технически - автоматичните системи за сортиране не винаги успяват да разпознаят всички материали. Някои опаковки съдържат метал и други съставки, които не могат автоматично да бъдат отстранени от машините.Цената на продукта - в зависимост от опаковкатаВестник \"Зюддойче цайтунг\" посочва, че би било редно производителите на продукти с подобни сложно съставни опаковки да осигурят и фирми, които да могат да ги рециклират. Изданието предрича, че в бъдеще именно компаниите за преработка на отпадъци ще са тези, които ще определят цените на опаковките в зависимост от това дали са лесни или трудни за повторна преработка. Една пластмасова кофичка за кисело мляко, обвита в картон и запечатана с алуминиево фолио, навярно ще се смята за \"почти невъзможна за рециклиране\". Ако потребителят не положи усилие да отдели хартията от пластмасата, системата за сортиране няма да разпознае материала.Тъй като производителите също ще съобразяват цената на продукта с трудността в рециклирането на опаковката му, това ще се отрази и на потребителското търсене. Клиентите очевидно ще търсят предимно продукти, чиито опаковки са по-лесни за рециклиране, и съответно - по-евтини.", "date": "2018.10.06", "title": "Войната срещу пластмасата – назад към пазарските чанти "}
{"url": "https://news.bg/disasters/5-po-rihter-lyulya-sitsiliya.html", "text": "Трус със сила от 5 по Рихтер беше регистриран на остров Сицилия. Това съобщиха от Европейския средиземноморски сеизмологичен център.Епицентърът е на 8 километра западно от град Катания на дълбочина от 10 км..Очевидци съобщават, че са усетили труса.Няма данни за жертви и материални щети.", "date": "2018.10.06", "title": "5 по Рихтер люля Сицилия"}
{"url": "https://news.bg/world/olaf-udari-dds-izmama-za-eur30-mln-v-rumaniya.html", "text": "Европейската служба за борба с измамите (OLAF), румънската Национална антикорупционна дирекция (ДНК) и италианската Guardia di Finanza претърсиха в началото на октомври домовете и офисите на няколко лица в Румъния в съвместна операция, насочена към предполагаем трансграничен ДДС разпространението на измами в няколко държави-членки на ЕС.Размерът на укрития ДДС се изчислява на около 30 млн. евро, става ясно от прессъобщение на ОЛАФ.Разпитани са осем души. Те са заподозрени, че са изградили поредица от компании в различни страни, за да избегнат плащането на ДДС в Италия, пишат румънски медии.Румънските власти активно са сътрудничили с италианските власти и ОЛАФ при разплитането на ДДС измамата.", "date": "2018.10.06", "title": "ОЛАФ удари ДДС измама за €30 млн. в Румъния"}
{"url": "https://news.bg/int-economics/sauditska-arabiya-kazva-sbogom-na-nefta.html", "text": "Саудитска Арабия казва сбогом на петрола. Най-голямата сделка, която не е свързана с нефт, Саудитска Арабия ще обяви в рамките на две седмици. Това каза пред агенция \"Блумбърг\" принцът - наследник Мохамед бин Салман ал Сауд, по време на участието си в инвестиционен форум в Рияд.\"Тази сделка съдържа огромни цифри и е свързана със Саудитска Арабия, но е в област далеч от петрола. Обявяването на сделката ще стане на инвестиционния форум, който ще се проведе след две седмици\", каза принцът.Вторият форум \"Бъдеща инвестиционна инициатива\" ще се проведе в столицата на Саудитска Арабия между 23 и 25 октомври. Той ще бъде председателстван от принца, който оглавява Икономическия съвет и Публичния инвестиционен фонд на кралството.", "date": "2018.10.06", "title": "Саудитска Арабия казва сбогом на нефта"}
{"url": "https://news.bg/disasters/admiral-ruski-podvodnitsi-mogat-da-udaryat-vsyaka-es-stolitsa.html", "text": "Американският адмирал Джеймс Фого определи като \"впечатляващи\" способности на новата руска ракета \"Калибър\".\"Шест нови руски подводници са в Черноморския регион, две от тях дори бяха в Средиземно море. Всичките тези подводници са въоръжени с ракети\" Калибър \". Ракетата\" Калибър\" е впечатляваща ракета.Ако тези ракети бъдат изстреляни от някое от тези морета, включително Каспийско море, те могат да достигнат всяка европейска столица \", коментира командирът на американския флот в Европа и Африка и ръководителят на командването на съюзническите съюзи в Атлантическия съвет Джеймс Фого.Според него големите инвестиции на Русия позволиха тя да създаде ефективни подводни сили, които се противопоставят на САЩ в Атлантическия океан.Адмиралът все пак отбеляза, че САЩ и НАТО са готови да се противопоставят на руските подводници.Ракетите \"Калибър\" бяха използвани срещу цели в Сирия.", "date": "2018.10.06", "title": "Адмирал: Руски подводници могат да ударят всяка ЕС столица"}
{"url": "https://news.bg/disasters/mrasna-voda-razbolya-poslanika-na-es-v-irak.html", "text": "Посланикът на ЕС в Ирак Рамон Блекуа отмени всички свои срещи и визити през следващите дни, съобщи Си Ен Ен.Това е станало след негова визита в град Басра. При посещението си той е пил вода и след това се е почувствал зле.Ирак страда от сериозна криза във водоснабдяването. Тя избухва след свалянето от власт на диктатора Саддам Хюсеин.Лошото качество на водата предизвика масови протести в Басра. Протестиращите издигнаха и лозунги срещу честите прекъсвания на тока и високата безработица.Най-малко 60 000 души са пострадали през последните месеци от натравяне в Басра, след като са пили замърсена вода от местната река Ал Ашар, съобщи иракската Висша комисия по правата на човека.", "date": "2018.10.06", "title": "Мръсна вода разболя посланика на ЕС в Ирак"}
{"url": "https://news.bg/world/tramp-kitay-kontrolira-voennata-promishlenost-na-sasht.html", "text": "Китай представлява значителен и нарастващ риск заради предлаганите материали и технологии, считани за стратегически и критични за националната сигурност на САЩ. Това се посочва в доклад на Пентагона. Документът съдържа 140 страници и е поръчан от американския президент Доналд Тръмп.Докладът установи, че Китай доминира в ключови сектори като добива на метали от редки метали, използвани в високотехнологичните отбранителни съоръжения и често е единственият доставчик на специални химикали, използвани в боеприпаси и ракети.Америка дори е загубила лидерство в индустриите на бъдещето като изкуствен интелект, квантовата изчислителна техника и роботиката.През последните години Китай заложи на политиката на изнудване към западни компании. Последните бяха притискани да предлагат технологии срещу достъп до китайския пазар.Докладът все пак признава, че САЩ са зависими и от Германия, така и от Япония.", "date": "2018.10.06", "title": "Тръмп: Китай \"контролира\" военната промишленост на САЩ"}
{"url": "https://news.bg/int-economics/amerikanski-avtomobilen-gigant-izbra-rumaniya.html", "text": "Delphi Technologies, водещ доставчик на модерни решения за автомобилни производители, откри първия си мултидисциплинарен глобален ИТ център в Букурещ.Новият център ще предоставя ИТ услуги на технически центрове на компанията, производствени сайтове и функции за подкрепа на бизнеса в световен мащаб.\"Новият ни глобален ИТ център в Букурещ е непрекъснат ангажимент към нашите съществуващи инвестиции в Румъния. Създаваме глобален ИТ екип, който ще предостави платформа за подпомагане на нашата компания в предоставянето на реална стойност. Екипът на Букурещ ще създаде иновативни технически решения и услуги за подкрепа на повече от 20 000 служители по целия свят \", каза Едуард Мандич, вицепрезидент и главен информационен директор на Delphi Technologies.В ИТ центъра ще работят 150 души, които ще покрият основните функции като ИТ сигурност и съответствие, архитектура на предприятието, ИТ операции, планиране на ресурсите на предприятието и доставка на глобални решения. Групата ще продължи да инвестира в разработването на това съоръжение до 2022 г.Delphi вече е инвестирала 300 млн. евро в Румъния.", "date": "2018.10.06", "title": "Американски автомобилен гигант избра Румъния"}
{"url": "https://news.bg/weather/slantse-v-sabota-3.html", "text": "В сутрешните часове на места в котловините и около водните басейни видимостта временно ще бъде намалена. През деня ще бъде предимно слънчево. Ще духа умерен вятър от източната четвърт. Максималните температури ще са предимно между 20° и 25°.Това съобщават от НИМХ.Над планините ще бъде предимно слънчево. Ще духа умерен югоизточен вятър. Максималната температура на височина 1200 метра ще е около 17°, на 2000 метра - около 10°.Над Черноморието ще бъде предимно слънчево, но в сутрешните часове видимостта временно ще бъде намалена. Ще духа умерен вятър от източната четвърт. Максималните температури ще са 19° - 21°. Вълнението на морето ще бъде 2-3 бала. Температурата на морската вода е 20 - 21°.", "date": "2018.10.06", "title": "Слънце в събота"}
{"url": "https://news.bg/regions/zhiteli-na-plovdivski-sela-protestirat-sreshtu-dobiv-na-inertni-materiali.html", "text": "Жители на пловдивското село Белащица и други съседни села излизат отново на протест срещу добива на  в района, информира БНР.Очаква се днес по обяд недоволстващите да направят шествие от центъра на село Белащица до кръговото кръстовище на околовръстния път на областния град.Възможно е някои пътища да бъдат блокирани за известно време.По думите на протестиращите замърсяването на въздуха от близките мраморни кариери е станало ежедневие за жителите на селата Белащица, Гълъбово, Брани поле, Марково и Брестник.Припомняме, това е четвъртата поредна инициатива на местните с настояване двете кариери да преустановят работа и съответно да се отмени инвестиционното намерение за разширяването на обектите.  беше преди точно един месец - на 6 септември тази година.Хората са недоволни също и от непрекъснатия шум в района. Камионите, извозващи инертните материали, пък са разбили пътната инфраструктура в района.\"Не виждаме интерес и воля от страна на Министерството на енергетиката и Министерството на околната среда и водите да се ангажират с решаването на проблемите и да изпълнят законовите си правомощия във връзка с казуса\", категорични са протестиращите.", "date": "2018.10.06", "title": "Жители на пловдивски села протестират срещу добив на инертни материали"}
{"url": "https://news.bg/politics/bsp-pritesneni-krie-li-mvr-zhertvite-na-patya.html", "text": "Каква е политиката на МВР относно регистрирането и отчитането на престъпления и ПТП? Този въпрос отправи социалистът Иван Иванов към вътрешния министър Младен Маринов. Заедно с колегата си Георги Свиленски те очакват обяснение от министъра в рамките на парламентарен контрол.Повод за питането са представените данни от Института за пътна безопасност, които установиха  за инцидентите и жертвите на пътя. Руслан Баждеков от Института за пътна безопасност коментира, че от МВР мерят работата си с намаляване на жертвите на ПТП. Оказва се обаче, че разминаването е такова, че август месец броят на загиналите по пътя е по-малък от този, който е в септемврийския бюлетин на силовото ведомство.Освен това на заседание на вътрешната парламентарна комисия заместник-вътрешният министър Красимир Ципов е признал пред законотворците, че полицейски шефове крият реалните данни за престъпленията.Обществото трябва да знае колко са реалните жертви на пътя и каква е действителната криминогенна обстановка в страната, заяви пред News.bg Иван Иванов. е поредната ПиАр идея на правителството, критикува още Иванов. По думите му е важно е да се знае кой е отговорникът.Вариант е пътната агенция да влезе в Министерството на транспорта, а пък КАТ да налага по-строги контрол според левицата.Не виждам защо трябва да се прави поредния нов орган по пътната безопасност, посочи социалистът и припомни, че в момента има междуведомствена комисия по безопасност по движението, както и отговорни министерства.", "date": "2018.10.06", "title": "БСП притеснени крие ли МВР жертвите на пътя"}
{"url": "https://news.bg/regions/eksperti-ot-3-ministerstva-uchat-mestnite-vlasti-kak-da-poluchavat-evropari.html", "text": "Експерти от три министерства ще учат местните власти, хора, фирми и организации как да получат европари за проекти по Оперативна програма \"Региони в растеж\" 2014-2020 година за развитие на туризма, културата, спорта и икономиката, съобщиха от пресслужбата на Министерството на регионалното развитие и благоустройството (МРРБ).Информационната кампания е организирана от МРРБ и има за цел да представи и популяризира възможностите за изпълнение на проекти и финансовите инструменти на програмата, като сред мерките са предвидени и такива за саниране на еднофамилни къщи.Освен от регионалното министерство в кампанията ще се включат и експерти от Министерството на културата и Министерството на туризма.Информационните дни започват на 9 октомври във Видин. От 11 часа в Заседателната зала на Общинския съвет ще се проведе информационна кампания за популяризиране на инвестициите в туризма и градската среда с участието на заместник-министъра на регионалното развитие и благоустройството и ръководител на Управляващия орган на ОПРР Деница Николова, представители на Министерството на културата, Министерството на туризма, \"Фонд мениджър на финансовите инструменти в България\" и други.За участие в информационните дни са поканени кметове на общини, допустими за подкрепа по програмата, участници в Регионалните съвети за развитие, представители на работодателски и синдикални организации, неправителствени организации, културни институции и туристически сдружения.Участие могат да вземат и представители на бизнеса и частните инвеститори.Целта на кампанията е всички заинтересовани от програмата страни да получат разяснения на място за възможностите за финансиране на туристически обекти и обекти, генериращи приходи в сферата на културата, спорта и други атракциони в рамките на градовете с финансиране и подкрепа на ОПРР.До края на месец ноември информационни дни са планирани да се проведат на 12 октомври в Казанлък, на 23 октомври в Сливен, на 1 ноември във Велики Преслав, на 20 ноември в Свищов и в края на ноември в Кърджали.Припомняме, на 20 септември тази година бяха подписани Оперативните споразумения между Фондовете за градско развитие - финансови посредници по Оперативна програма \"Региони в растеж\" 2014-2020 и \"Фонд мениджър на финансовите инструменти в България\" ЕАД. С това Управляващият орган на ОПРР дава реален старт на инвестициите, заложени за изпълнение чрез финансови инструменти в ключови направления на Оперативна програма \"Региони в растеж\" 2014-2020.Посредниците, които управляват средствата за Фондовете за градско развитие са:- За Южна България - Обединение ДЗЗД \"Фонд за устойчиви градове\", което включва ОББ, Фонд ФЛАГ, Фонд за устойчиво градско развитие и Българска консултантска организация, с финансов ресурс в размер на 220,5 млн. лв., от които 135,5 млн. лв. са от ОПРР 2014-2020 и 85 млн. лв. съфинансиране от обединението;- За гр. София - Обединение ДЗЗД \"Фонд за устойчиви градове\", с финансов ресурс в размер на 142,4 млн. лв., от които 87,4 млн. лв. от ОПРР 2014-2020 и 55 млн. лв. съфинансиране от обединението;- За Северна България - \"Регионален фонд за градско развитие\", собственост на Сосиете Женерал (мажоритарен акционер), Елана Инвестмънт, Елана Холдинг и Болкан Адвайзърс, с финансов ресурс в размер на 210,4 млн. лв., от които 130,4 млн. лв. от ОПРР 2014-2020 и 80 млн. лв. съфинансиране от Фонда за градско развитие.Финансовите посредници ще инвестират предоставеното от ОПРР 2014-2020 финансиране и своя собствен принос в допустими проекти по програмата в следните направления: градска среда, спортна и културна инфраструктура, енергийна ефективност в еднофамилни жилищни сгради и студентски общежития, зони с потенциал за икономическо развитие и интегриран градски транспорт, както и обекти на културното и религиозно наследство от национално и световно значение.Финансовите продукти, предлагани на крайните получатели от ФГР, ще бъдат заеми и вградени гаранции, насочени към голям брой потенциални бенефициенти: общини и общински предприятия, частни компании, публично-частни партньорства и др., като по част от направленията за подкрепа по оперативната програма е предвидено комбиниране на финансови инструменти с безвъзмездна финансова помощ в рамките на две отделни операции на ниво проект.", "date": "2018.10.06", "title": "Експерти от 3 министерства учат местните власти как да получават европари"}
{"url": "https://news.bg/society/naredba-mozhe-da-ostavi-detsata-bez-zakuska-v-uchilishte.html", "text": "Наредба отказва училища от безплатна закуска.Редица учебни заведения се отказват от програмата за безплатен плод и прясно мляко, които държавата осигурява.Според директорите програмите вместо да подпомагат здравословното хранене, по-скоро пречат и усложняват логистичната дейност в учебните заведения.Причината за недоволството са въведените от Министерството на земеделието и храните промени в наредбите за избор на доставчици на храна и самият начин на снабдяване. Всяко училище вече ще има право само да обяви обществена поръчка или да разчита за това на институциите.Новите критерии обаче притесняват някои от директорите и част от тях заподозряха обслужване на определени интереси чрез програмата за безплатна закуска.Пред Нова телевизия директорите на столичните 119-о и 144-то училища споделиха, че има много въпросителни пред реализирането на иначе добрите намерения за по-здравословно хранен на децата.Ръководителите на училищата се опасяват, че няма да имат подходящи помещения за съхранение на плодове и мляко. Освен това проблем е кой ще раздава закуските на учениците.Директорът на 144 училище Величка Николова е притеснена от нерегламентираността на дейностите в наредбата. По думите ѝ не е ясно кой ще вземе млякото, как се го достави и къде ще се съхранява.Това е притеснението ми, ние нямаме нищо против тази порграма, тя наистина е много добра, отчете Николова.Диян Стаматов, директор на 119 училище, също подкрепя програмата, но и че сега всичко се хвърля на директорите те да се оправят, както с раздаването на млякото, така и със съхранението. Той е притеснен, че отговорността на доставчика е до входната врата на училището, а от там нататък директорите трябва да се оправят сами.Един от вариантите за разрешаване на казуса е доставчикът да се договори с фирмата, която стопанисва съответния ученически стол. Така безплатните продукти ще могат да се държат в мястото за хранене и да се раздават от неговия персонал.", "date": "2018.10.06", "title": "Наредба може да остави децата без закуска в училище"}
{"url": "https://news.bg/culture/pochina-monserat-kabaye.html", "text": "На 85-годишна възраст почина испанската оперна звезда Монсерат Кабайе.Кабайе е починала в болница \"Сант Пау\" в Барселона, информираха от лечебното заведение.Оперната певица беше приета в болницата през месец септември заради хронични здравословни проблеми.", "date": "2018.10.06", "title": "Почина Монсерат Кабайе"}
{"url": "https://news.bg/society/nad-101-miliona-sa-dareniyata-u-nas-za-2017-godina.html", "text": "Малко над 101 милиона лева са дарени в България през 2017 г. от индивидуални дарители, компании и фондации. Това сочат данни от годишния анализ на Български дарителски форум, представени днес в рамките на Седмицата на фондациите и дарителите в България.Данните показват, че се забелязва ръст в даренията у нас за 2017 спрямо 2016 година. Ръстът е малко над 5 милиона лева.Най-много средства през 2017 г. са дарили фондациите - 53.8 млн. лв., следвани от компаниите с 38.3 млн. лв. И компании, и фондации на първо място даряват за проекти, свързани с образование и наука и детско и младежко развитие - общо над 54 млн. лв.Повече са дарявали и хората през 2017 г. Дарената сума възлиза на 8.9 млн. лв. Предпочитаните от тях каузи са здравни и социални.Активизиране на индивидуалното дарителство се наблюдава и при случаи на бедствия и аварии.Леко повишение (с 2%) спрямо 2016 г. има в броя на гражданите, дарили средства за опазване на околна среда.Хората даряват основно пари и предимно инцидентно. Водещите мотиви за даряване са личното отношение и желанието за помагане макaр и с малки суми. Над-предпочитаният начин за даряване от хората е чрез дарителски SMS.За последните 5 години (2013 - 2017) се наблюдават следните основни тенденции в дарителството:- Сравнително запазване на средствата, дарени от фондации;- Ръст от 12% при дарителските инвестиции от компании спрямо 2016 г. Погледнато за 5 годишен период обаче се отчита тенденция на спад;- Плавно увеличение на дарените средства от индивидуалните дарители, които през 2013 г. са формирали едва 5% от общите дарения, докато през 2017 г. делът им е 9%.Законодателната рамка в страната, имаща пряко отношение към развитие на дарителството за последната година, няма определящо влияние по отношение на решенията дали да бъде направен дарителски акт, показват още данни от годишния анализ на Български дарителски форум.", "date": "2018.10.06", "title": "Над 101 милиона са даренията у нас за 2017 година"}
{"url": "https://news.bg/regions/chetirima-postradali-pri-katastrofa-vav-varnensko.html", "text": "Четирима души са пострадали при тежък пътен инцидент тази нощ в град Суворово, област Варна.От Областната дирекция на МВР в морската столица информират, че инцидентът е възникнал около 3.30 часа през нощта. 28-годишен водач на лек автомобил отнел предимството на друга кола на кръстовище.Двама от пострадалите - водачът на първия автомобил и 19-годишен пътник, са настанени с различни травми в болнично заведение, с опасност за живота.Водачът на втората кола и неговия спътник, на 26 и 18-годишна възраст, са преминали прегледи и са освободени за домашно лечение.По случая е образувано досъдебно производство.", "date": "2018.10.06", "title": "Четирима пострадали при катастрофа във Варненско"}
{"url": "https://news.bg/politics/borisov-da-poeme-otgovornost-za-bezdeystvieto-nastoya-mayka-na-dete-s-uvrezhdaniya.html", "text": "\"Премиерът хвърля едни пари в общественото пространство, а след това настройва всички срещу майките. Нека излезе и да застане достойно като мъж срещу нас, и да видим кое му пречи да направи нещата както трябва.\" Това заяви пред bTV Мая Стоицева - майка на дете с увреждания и един от участниците в протестите \"Системата ни убива\".Искаме премиерът Бойко Борисов да поеме отговорност за това, че не свърши нищо през тези месеци, настоя тя.Стоицева е категорична - протестите на майките на деца с увреждания продължават. Следващото недоволство е предвидено за сряда, 10 октомври, от 17.30 часа пред сградата на Министерски съвет.Припомняме, в началото на седмицата стана ясно, че предложеният проект на Закона за хората с увреждания не се приема от протестиращите майки. По думите им законът е осакатен.В четвъртък, 4 октомври, . На срещата не се появи министърът на финансите Владислав Горанов. Тогава майките и омбудсманът Мая Манолова напуснаха срещата разочаровани.Изводите от срещата за протестиращите майки:\"На днешната среща не чухме нищо конкретно\"\"Лъжи до безкрай\"\"Свърши ни търпението\"Стоицева коментира срещата. По думите ѝ майките са напуснали, защото им е омръзнало от бездействието. Майките искали всички министри да седнат на една маса с тях и да се стигне до продуктивен диалог. \"Министърът на финансите не беше там и това е знак, че реформата никога няма да се случи\", посочи Стоицева и допълни, че само със социалния министър Бисер Петков реформа не може да има.Темата коментира и общественият защитник Мая Манолова.\"Самият социален министър и неговият екип не са достатъчно настойчиви и смели. Тук трябва сърце и решимост. Какво пречеше наистина в рамките на това финансиране проектите да бъдат готови, те да не се чувстват излъгани и унизени\", попита тя.По думите ѝ на , 5 октомври, са успели да върнат ключовите текстове като подкрепата за трудова и защитена заетост, за личната мобилност, за достъпната среда, както и финансовата месечна подкрепа.\"Това, за което не успях да се преборя е ясен политически ангажимент, че ще бъде приет закона за личната помощ\", посочи Манолова.Стоицева пък допълни, че законът за личната помощ е основно искане на протестиращите майки, че предоставя възможност за индивидуална оценка на увреждането на всеки човек. \"Индивидуална оценка, не ТЕЛК. ТЕЛК-ът трябва да изчезне, той е вреден\", каза още тя.Омбудсманът Мая Манолова коментира, че ще направи всичко възможно и двата закона да бъдат внесени в пленарна зала и да бъдат гласувани по най-бързия начин, така че те да започнат на действат от 1 януари.\"Ако около тази кауза не могат да се обединят депутати от различните цветове, не знам кое може\", отсече още омбудсманът.", "date": "2018.10.06", "title": "Борисов да поеме отговорност за бездействието, настоя майка на дете с увреждания"}
{"url": "https://news.bg/int-economics/gazprom-es-prilaga-neloyalna-konkurentsiya.html", "text": "Европейският съюз използва методи на нелоялна конкуренция при регулирането на пазара на газ, каза заместник-председателят на борда на директорите на \"Газпром\" Александър Медведев.Той припомни, че са извършени много икономически разследвания срещу Русия, но Москва е успяла да защити позицията си и да отхвърли твърденията за антиконкурентно поведение.Литва е една от първите в Европа, която започна да внася американски втечнен газ. Той се ползва с данъчни преференции за сметка на руското синьо гориво, отбелязват от \"Газпром\".", "date": "2018.10.06", "title": "\"Газпром\": ЕС прилага нелоялна конкуренция"}
{"url": "https://news.bg/press/varna-si-iska-obratno-dupkata-v-tsentara-nap-otnovo-zapechata-hotel-marinela.html", "text": "Варна си иска обратно дупката в центъраВарна иска да си върне имот от 3775 кв. метра в идеалния център на града и разчита на помощта на държавата, решиха в петък общинските съветници. Те приеха с мнозинство от 28 гласа предложение на комисията по собственост общината да придобие 100% имота, известен като дупката, който в момента е в активите на ЦУМ АД.Дебатите на сесията бяха бурни, но съветниците бяха единни, че имотът трябва да се откупи. Това може да стане обаче само ако държавата отпусне целево финансиране в размер на 43 422 200 лв.НАП отново запечата хотел \"Маринела\"НАП за втори път запечата хотел \"Маринела\", който е собственост на бизнесмена Ветко Арабаджиев, издирван заради обвинения за данъчни престъпления. Мярката беше наложена, след като само преди ден съдът отмени предишната санкция на Приходната агенция.В четвъртък вечерта данъчните затвориха рецепцията и лоби-бара, съобщи БНТ. Този път причината е, че хотелът не подава данни за приходите си към информационната система на НАП. Мярката отново е наложена за срок от една седмица.225 наследници търсят пари от авторски праваТова показа справка на сдружението за колективно управление на права \"Музикаутор\". От всички 2984-ма български членове на организацията 300 са починали. Това означава, че ако средно всеки от тях има по един наследник, 225 души са изявили желание да унаследят правото да събират отчисления от използването на произведенията, създадени от техните роднини приживе.7 души били намесени в схемата за кражба на онколекарстваОбщо седем души, сред които и двама лекари, са задържани за участие в организирана престъпна група за злоупотреба с лекарства, след акцията на Специализираната прокуратура и ГДБОП в четвъртък в болниците \"Свети Мина\" в Благоевград и \"Йоан Павел\" в София. Това заяви зам.-главният прокурор Иван Гешев на брифинг в Специализираната прокуратура. Той потвърди още, че единият от задържаните медици е управител на едно от двете проверени болнични заведения.Българската църква не подкрепи руската за статута на украинскатаСветият синод на БПЦ отхвърли устното предложение на Ловчанския митрополит Гавриил за свикване на Всеправославен събор, който да реши статута на Украинската православна църква, предаде БГНЕС.\"Против\" гласуваха българският патриарх Неофит, Пловдивският митрополит Николай, Сливенският Йоаникий, Великотърновският Григорий, Доростолският Амброфий Западно и Слредноевропейският Атоний, Русенският Наум и Старозагорският Киприян.. \"За\" са гласували само митрополит Гавриил, Варненският Великопреславски Йоан и Видинският Данаил.Идва сезонът на мръсния въздух. Кой може да го изчисти?Всеки ден животът на 11 българи може да бъде спасен, ако въздухът стане по-чист. За една година това са над 4300 души, които могат да остават живи, ако властите действат по-решително и всеки един от нас го е грижа какво диша. Това, за сравнение, е населението на Правец.За мръсния въздух в България се говори през всяка от последните няколко зими. Причината за това е, че тогава проблемът е най-голям. Основният източник на замърсяване с прах (фини прахови частици, както гласи официалният термин) са печките на дърва и въглища. Когато стане студено, 52% от хората ги използват и всички останали също дишат саждите от техния пушек. Замърсяванията раждат протести и (досега) празни обещания от политиците.Държавата да помогне на планинските региониДържавата трябва да подпомогне всички изоставащи планински региони. С тези думи се обърнаха жителите на Смолян към народните представители от БСП по време на представянето на \"Визия за България\". Хората подчертаха, че регионът им е засегнат сериозно от демографската криза и се обезлюдява с бързи темпове. Всички планински региони трябва да се подпомогнат, но според спецификата им, категорични бяха участниците в дискусията. Те дадоха пример с плана за Странджа-Сакар. Според тях към всички сектори трябва да се подхожда регионално.Като друг основен проблем те поставиха липсата на достъпно здравеопазване в планинските региони, липсата на 24-часова аптека.", "date": "2018.10.06", "title": "Варна си иска обратно дупката в центъра, НАП отново запечата хотел \"Маринела\""}
{"url": "https://news.bg/disasters/ruskite-s-300-nyama-da-zasekat-f-35.html", "text": "Руският ПВО комплекс С-300, който беше разположен в Сирия, няма да засече израелските изтребители Ф-35, съобщи в. \"Аарец\".Медията цитира изказване на министъра на регионалното развитие Цахи Ханегби.Той посочи, че новите руски доставки за сирийската армия няма да променят баланса на силите в региона.Тел Авив продължава да се въоръжа от САЩ с последните военни разработки.", "date": "2018.10.06", "title": "Руските С-300 няма да засекат Ф-35"}
{"url": "https://news.bg/disasters/v-sasht-osadiha-byal-politsay-za-ubiystvoto-na-chernokozh.html", "text": "В САЩ осъдиха бял полицай за убийството на чернокож, предаде Си Ен Ен.Джейсън Ван Дайк е признат за виновен в застрелването от разстояние и без причина на 17-годишния Лакуан Макдоналд, който държал нож. Трагедията се разиграла през 2014 г.Властите тогава побързаха да повдигнат обвинение в опит да бъдат избегнати нови размирици, свързани с расовите проблеми и използването на смъртоносна сила от полицията.Съдебните заседатели бяха осем жени и четирима мъже. Седем от тях са бели, един чернокож, трима испанци и един азиатец.Ван Дайк е първият полицай от Чикаго, който е обвинен в убийство от първа степен от 80-те години на миналия ХХ в.Служителят е изправен пред затвор между шест и 30 години.Адвокатът на полицая Даниел Хърбърт оприличи клиента си на боксьор, който излиза на ринга с ръце, обвързани зад гърба му.Обвинението посочи, че присъдата е показала, че съдът работи ефективно.", "date": "2018.10.06", "title": "В САЩ осъдиха бял полицай за убийството на чернокож"}
{"url": "https://news.bg/int-politics/pompeo-dogovarya-nova-sreshta-kim-tramp.html", "text": "Държавният секретар на САЩ Майк Помпео готви нова среща между президента Доналд Тръмп и лидера на Северна Корея Ким Чен-ун, предаде АП.Агенцията отбелязва, че Помпео се готви да замине за Пхенян за уикенда. Неофициално се очаква той да бъде приет от Ким Чен-ун.Визитата има за цел да подготви втора среща между Доналд Тръмп и Ким. Първата им среща . Това бе изобщо първата среща на върха между двете държави.", "date": "2018.10.06", "title": "Помпео договаря нова среща Ким - Тръмп"}
{"url": "https://news.bg/society/tselta-na-plochkite-pred-sveti-sedmochislenitsi-e-da-podchertayat-hrama.html", "text": "Това, което гледаме, е строителна площадка, това не е завършен проект. Това заяви пред bTV съавторът на проекта арх. Радомира Методиева, която защити предизвикалия сериозни обществени възмущения ремонт на площада пред столичния храм \"Свети Седмочисленици\".Методиева е спокойна за крайния резултат, въпреки гневните коментари на граждани, политици, архитекти и строителни инженери за качеството на цялата реконструкция на ул. \"Граф Игнатиев\".\"Целите на целия екип, включително строители, проектанти, надзор и възложители, е този проект да се случва по най-публичния и обществено достъпен начин\", подчерта архитектът.Методиева подчерта, че на площада пред църквата не са поставени плочки за баня.Поставени са едроразмерни бетонни плочи с 8 сантиметра дебелина. \"Целта беше да подчертаем църквата, да изпъква сградата на фона на настилката наоколо\", обясни архитектът и призова жителите на столицата да изчакат и да видят градината в завършения й вид.", "date": "2018.10.06", "title": "Целта на плочките пред \"Свети Седмочисленици\" е да подчертаят храма"}
{"url": "https://news.bg/society/bdzh-puska-atraktsionen-vlak-za-130-ata-si-godishnina.html", "text": "БДЖ организира атракционнo пътуванe по маршрут София-Септември-Пловдив-Карлово-София за любителите на железопътния транспорт и ретро подвижния състав като част от инициативите на националния железопътен превозвач по повод отбелязването на 130 години от създаването на Български държавни железници - \"130 години пътуваме заедно\".Атракционното пътуване е организирано за утре, 7 октомври.Атракционният влак ще бъде теглен от парен локомотив № 05.01, а в състава му ще бъдат включени личният вагон-салон на царица Йоанна от \"Корона експрес\" и вагон-ресторантът от \"Витоша експрес\". Вагонът на царица Йоанна е наскоро ремонтиран и се завръща на релси след повече от десет годишно прекъсване.Ретро влакът ще бъде съставен от пет вагона за настаняване на пътниците.Всички пътуващи ще имат възможност да разгледат специално прикачените вагони, като служители на БДЖ ще им разкажат интересни факти по време на обиколката за всеки един от тях.Билетите:От София до Септември, от Септември до Пловдив, от Пловдив до Карлово или от Карлово до София цените на билетите са по 18 лева.От София до Пловдив и от Пловдив до София билетите са по 27 лева.По целия маршрут София-Пловдив-Карлово-София билетите ще бъдат по 45 лева.Билетите са с включени запазени места. Закупилите билети могат да започнат своето пътуване от всяка една гара по маршрута на влака, на които ще спира.За деца до 7-годишна възраст служителите на билетните каси ще издават безплатни билети с нулева стойност срещу представяне на документ, удостоверяващ възрастта им.Безплатните билети за децата са без право на ползване на отделно седящо място.Билети могат да бъдат закупени от билетните каси и бюрата във всички гари в страната.Парният локомотив № 05.01 е произведен през 1941 г. в Германия от локомотивната фабрика Frid. KRUPP AG - Essen, с фабричен № 2459 / 1941. Представител на най-бързите парни локомотиви в България, от малобройната серия 05 (само 5 единици). Освен че са най-скоростните парни локомотиви, те държат първенството в БДЖ и по други два показателя: най-голям диаметър на двигателните (сцепните) колооси по кръга на търкаляне 1850 мм, което е във връзка с конструктивната им скорост и най-голяма дължина на цилиндричния котел - разстояние между тръбните решетки 6100 мм. Парният локомотив № 05.01 е използван в БДЖ за обслужване на бързи и пътнически влакове до 1970 г. От 1979 г. е запазен като единствен оцелял локомотив от серия 05. В началото на 2010 г. е започнало неговото възстановяване за движение със собствена сила (под пара).Вагон-салонът № 051-9 от композицията \"Корона експрес\" е произведен през 1938 г. в \"Linke Hoffman Werke-Breslau\", Германия и е личен вагон за пътуванията на царица Йоанна. Този вагон разполага със служебна кабина с 1 легло, 4 кабини с по 2 легла, 2 кабини с две спални с по едно легло и общ санитарен възел, салон с 11 места (за срещи, съвещания, хранене) и склад. Вагонът е със запазено автентично луксозно обзавеждане от годините преди Втората световна война, като специалните ламперии и дамаски също са автентични.Вагон-ресторант № 075 е произведен през 1975 г. в заводите на \"Бауцен\" и \"Гьорлиц\", Германия. Използван е за пътувания на бившия държавен глава Тодор Живков. Вагон-ресторантът представлява салон с 36 места - 6 маси 60Х60 см и 6 маси 60Х120 см. Салонът може да се разделя на два салона по 18 места (всеки с по 3 големи и 3 малки маси). Вагонът разполага с усилвател за магнетофон и радио, два телевизора и място за киномашина и екран. Има и офис, едно служебно купе с 2 легла едно над друго.", "date": "2018.10.06", "title": "БДЖ пуска атракционен влак за 130-ата си годишнина"}
{"url": "https://news.bg/regions/70-godishen-mazh-e-nameren-prebit-vav-velikotarnovskoto-selo-hotnitsa.html", "text": "70-годишен мъж е намерен в безпомощно състояние и с множество тежки травми по главата в стопанския двор във великотърновското село Хотница.Пострадалият е опериран в неврохирургията в болницата в областния град.Има опасност за живота му.По данни на полицията мъжът е от севлиевското село Богатово и е работил в стопанския двор в село Хотница, където е намерен.Медиците от великотърновската болница са оперирали пострадалия. Те са установили, че мъжът е бил ударен с брадва по главата.Пострадалият е настанен в реанимацията, на апаратна вентилация. Състоянието му остава тежко, обясняват от болничното заведение.От МВР уточниха, че вчера следобед в хотел в Габрово е задържан извършителят - 52-годишен мъж от същия град. Той е криминално проявен и многократно осъждан, с 40 криминални и съдебни регистрации, основно за кражби. След доклад на материалите в прокуратурата, днес задържаният е привлечен в качеството си на обвиняем и мярката му за задържане е удължена до 72 часа.", "date": "2018.10.06", "title": "70-годишен мъж е намерен пребит във великотърновското село Хотница"}
{"url": "https://news.bg/disasters/1649-zhertvi-i-stotitsi-izcheznali-sled-trusa-i-tsunamito-v-indoneziya.html", "text": "Броят на жертвите от земетресението и последвалото цунами, ударили индонезийския остров Сулавеси на 28 септември, вече е 1649 души, съобщава \"Асошиейтед прес\", цитирайки Агенцията за борба с природните бедствия на Индонезия.Допълва се, че за изчезнали се водят 265 души, въпреки че още много хора вероятно са погребани под калта и развалините на рухнали домове и сгради.Спасителните екипи и днес продължават да вадят тела от заличените квартали в най-тежко пострадалия от бедствието град Палу, докато правителство обяви, че обмисля да превърне опустошените райони в масови гробове. В засегнатите от бедствието райони пристига все повече международна помощ, след като правителството на Индонезия промени досегашната си практика и призова света за съдействие за справяне с трагедията.Тази сутрин на летището в Палу кацна японски военен самолет, който е докарал тонове лекарства и малки преносими генератори за ток.От ООН обявиха, че в момента Индонезия има нужда от 50,5 млн. долара за най-неотложна животоспасяваща помощ.", "date": "2018.10.06", "title": "1649 жертви и стотици изчезнали след труса и цунамито в Индонезия"}
{"url": "https://news.bg/society/izprashtat-se-falshivi-imeyli-ot-imeto-na-nap-preduprezhdavat-ot-agentsiyata.html", "text": "Националната агенция по приходите (НАП) предупреждава, че от името на агенцията се изпращат фалшиви имейли към потребители.Електронните писма съдържат информация за възстановяване на данък от името на НАП. В писмата се изисква потвърждаване на банкова сметка.Във фалшивите писма има препратка (линк) \"\". Линкът обаче води към фалшива страница, която не кореспондира с , обясняват от агенцията.Фалшивите писма представляват класическа форма на \"фишинг\" атака, чрез която се цели опит за кражба на лична информация от интернет - потребителски имена за достъп, пароли, банкови сметки и други.Хората, които получават подобни имейли не трябва да отварят препратките в тях.", "date": "2018.10.06", "title": "Изпращат се фалшиви имейли от името на НАП, предупреждават от агенцията"}
{"url": "https://news.bg/crime/chetirima-ot-shemite-s-onkolekarstvata-ostavat-pod-strazha.html", "text": "Специализираният наказателен съд постанови четирима от  да останат в ареста, предаде БНР.Соченият за ръководител на групата Милослав Пейков, както и Борислав Сотиров, Калоян Молалийски и Делян Гонсузов остават под стража, тъй като има опасност за извършат ново престъпление.По-рано  от седмината арестувани за участие в престъпна група, занимаваща се с нерегламентирана търговия с лекарства за онкологично болни.Съдът наложи по-лека мярка - домашен арест, на лекарките Зора и Небесна Балджийски от столичната болница \"Йоан Павел\" и на фармацевтката Светлана Тюлекова от болницата \"Свети Мина\" в Благоевград. Решението беше мотивирано със здравословни причини.Припомняме, от прокуратурата описаха две престъпни схеми, по които са се осъществявали злоупотребите. Наблюдаващият прокурор Лилия Манолова заяви по-рано днес, че лекарствата, предназначени за онкоболни и закупени от здравната каса, са излизали от двете болници и чрез износител са стигали най-вероятно до страни от Европейския съюз, където са били продавани законно на много по-високи цени.Наложената от съда мярка за неотклонение подлежи на обжалване в тридневен срок.Прокурор Лидия Манолова допусна, че може да има още обвиняеми по делото.", "date": "2018.10.06", "title": "Четирима от схемите с онколекарствата остават под стража"}
{"url": "https://news.bg/int-politics/6-partii-v-parlamenta-na-latviya-preves-na-proevropeyskiya-vot.html", "text": "Социалдемократическата партия \"Съгласие\" води на парламентарните избори в Латвия с 19.4% от вота, според данни от езкитпол, предаде Дойче веле.На второ място е либералната партия \"Развитие/За\" с 13.4%, а на трето - националното обединение \"Всичко за Латвия\" с 12.6%. Политическата сила на премиера Марис Кучинскис - Съюз на зелените е фермерите, събира 9.7%, а популистката KPV.LV - 11.5%.На шесто място е либерално-консервативната партия \"Единство\", която получава 6.9 на сто от гласовете.Останалите 9 политически сили, които участваха в днешния вот, не влизат в парламента. По данни на избирателната комисия, активността е надхвърлила 51%.Партията \"Съгласие\", която е известна с проруската си линия, традиционно печели най-много гласове на фона на политическата раздробеност в страната, но не успява да влезе в управлението.Проевропейската коалиция, която досега управляваше страната, съставена от Съюза на зелените е фермерите, \"Единство\" и \"Всичко за Латвия\" получава общо 29.2 на сто от гласовете. За да остане на власт, тя ще има нужда от още един партньор.Потенциален съюзник е либералната \"Развитие/За\".Проруската \"Съгласие\" вероятно ще се опита да влезе в коалиция с популистите от KPV.LV.Досега най-голямата група в 100-местния Сейм беше тази на \"Съгласие\" - с 24 мандата, \"Единство\" е с 23, Съюзът на зелените и фермерите с 21, а \"Всичко за Латвия\" със 17.", "date": "2018.10.06", "title": "6 партии в парламента на Латвия, превес на проевропейския вот"}
{"url": "https://news.bg/world/times-ruski-trolove-opitvat-da-manipulirat-britanskite-tiyneydzhari.html", "text": "Кремъл се опитва да насажда дългосрочно разделение в западните общества чрез манипулиране на подрастващите. Руските тролове са взели на прицел британските тийнейджъри, като са използвали теми, които вълнуват младежите, съобщава в. Times.Вестникът цитира изследване на учени от университета \"Клемсън\" в Южна Каролина, при което са анализирани около 3 милиона съобщения в социалните мрежи, предимно туитове. Изследвани са 2848 акаунта в Twitter, управлявани от базираната в Санкт Петербург Агенция за интернет изследвания, свързана с Кремъл. Тя придоби известност като \"руската фабрика за тролове\".Троловете са привличали вниманието на тийнейджърите, като експлоатирали важни за тях теми. Манипулаторите често са се позиционирали като фенове на Хари Потър или на различни знаменитости. Привличайки вниманието на младежите с безобидни наглед теми, те са се опитвали да създават объркване и да насаждат удобни за Москва позиции по значими сфери от обществения и политическия живот.Посочва се, че хиляди британски тийнейджъри са били обхванати от канал в YouTube, финансиран от Кремъл, който е разпространявал дезинформация по случая Скрипал.Анализите показват, че руските тролове са опитвали да провокират паника след терористичните атаки в Лондон и да насаждат дезинформация по теми като Брекзит и референдума за независимост в Шотландия.\"Това, което те правят, е политическа война в промишлени мащаби и тя е насочена срещу цялата западна демокрация\", посочва Дарън Линвилът от университета \"Клемсън\", като допълва, че тази война е добре финансирана.Изследователите са установили, че спонсорираната от Кремъл \"фабрика за тролове\" е опитвала да провокира паника по теми, засягащи пряко живота и здравето на хората чрез фалшиви новини за хранителни продукти или за водата, която пие населението.Руски акаунти са публикували множество съобщения с неоснователни твърдения, че генно модифицираните продукти предизвикват аутизъм. Темата е активирана от над 100 хиляди акаунта, като особено дейни са били 10 от тях, идентифицирани като ботове. Въпросните 10 са генерирали 7.5% от всички туитове, свързани с дискусията за ГМО.Стотици публикации срещу ГМО са тиражирани от петербургската агенция, която стоеше в центъра на руската дезинформационна атака по време на президентските избори в САЩ през 2016 г. Агенцията и нейният собственик Евгений Пригожин - бизнесмен, близък до руския президент Владимир Путин, попаднаха под ударите на американските санкции през март тази година. Новите санкции засягат 18 други лица и още две компании, свързани с Пригожин.В изследването се посочва още, че десетки акаунти са разпалвали страхове по отношение на глифосата - хербицид срещу плевели, който също е намесен при внушенията за ГМО и аутизма. При това \"откритието\" за връзката със заболяването се приписва на учен от Масачузетския технологичен институт.В друг туит се твърди, че съдържащо се във водата съединение предизвиква рак.Според Times, с разпалването на истерия срещу ГМО Кремъл цели да засили разногласията между ЕС, където има значителна съпротива срещу генно модифицираните организми, и САЩ, където те имат широко приложение.Дезинформацията, насочена срещу ГМО, цели дискредитиране на общопризнатата наука, коментира изследователката на дезинформацията Рене ди Реста.\"Подкопаването на доверието към здравеопазването, научните експерти и изследователските институции е път към дестабилизация на обществото\", подчертава тя.", "date": "2018.10.06", "title": "Times: Руски тролове опитват да манипулират британските тийнейджъри"}
{"url": "https://news.bg/int-politics/senatat-odobri-kandidaturata-na-bret-kavano-za-varhovniya-sad-na-sasht.html", "text": "Американският сенат утвърди  за Върховния съд на САЩ, предадоха информационните агенции.Кавано беше подкрепен с 50 гласа, 48 бяха \"против\".Гласуването на сенаторите беше . То беше предшествано от  и непристойно поведение от страна на Кавано през студентските му години.През изминалата седмица  по обвиненията срещу него, при което бяха проверени данни, свързани с биографията му, напомня Би Би Си.Докладът на ФБР, който беше завършен на 3 октомври, беше изпратен в сената. Сенаторите обаче нямаха възможност да го четат свободно, тъй като документът беше предоставен само в един екземпляр, а копирането му беше забранено. Поради това се наложи той да бъде прочетен пред членовете на сената.До момента Кавано беше съдия в Апелационния съд на окръг Колумбия.", "date": "2018.10.06", "title": "Сенатът одобри кандидатурата на Брет Кавано за Върховния съд на САЩ"}
