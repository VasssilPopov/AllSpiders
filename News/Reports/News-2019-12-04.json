{"url": "https://news.bg/int-politics/profesor-ot-harvard-tramp-e-izvarshil-tezhki-prestapleniya.html", "text": "Професорът от Харвардския университет Ноа Фелдман смята, че действията на президента Доналд Тръмп, разкрити при разследването за импийчмънт в Камарата на представителите на американския Конгрес, представляват тежки престъпления.Действията на президента Тръмп, както са описани в показанията и доказателствата, очевидно представляват тежки престъпления и постъпки в съответствие с конституцията. (...) По-точно, свидетелските показания за телефонния разговор от 25 юли между президентите Тръмп и Зеленски, са повече от достатъчни, за да се убедим, че президентът Тръмп е злоупотребил със служебното си положение.\" - заяви проф. Фелдман по време на изслушванията по процедурата за импийчмънт в правната комисия на Конгреса, които започнаха днес, 4 декември.Той беше призован в качеството му на експерт по конституционно право.Според него е очевидно, с призивите към украинския президент да бъдат разследвани политически конкуренти на Тръмп, американският президент се е опитал \"да получи политически изгода, включително на изборите през 2020 година\".Юристът допълва, че думите \"злоупотреба със служебно положение\" не са \"мистични или магически\". \"Те са много ясни. Злоупотребата с длъжността е налице когато президентът използва силата на своята власт не за да служи на интересите на американското общество, а на неговите лични, партийни интереси.\" - коментира професорът, цитиран от агенция \"Укринформ\".Като тежки престъпления той определя искането на президента към лидер на чужда държава да разследва дейността на политическите му опоненти, задържането на критично важната помощ за Украйна, поставянето на условия на украинския президент за организирането на среща с него в Белия дом.Проф. Фелдман коментира, че тези действия предизвикват опасения, че \"президентът на САЩ е готов на всякакви мерки, за да осигури преизбирането си за втори мандат\". \" И това е основание участниците в разследването да предвидят възможност за импийчмънт.\" - категоричен е юристът.", "date": "2019.12.04", "title": "Професор от Харвард: Тръмп е извършил тежки престъпления"}
{"url": "https://news.bg/politics/borisov-pokani-putin-da-vidi-na-myasto-trabite-za-gaz.html", "text": "Ще построим газовата си мрежа в срок. В това увери премиерът Бойко Борисов по БиТиВи във връзка с предупреждението, изказано днес от руския президент Владимир Путин, че за транзита на газ, продължението на \"Турски поток\"., заяви Бойко Борисов и продължи уверено: \"Когато имаме готови мощности - тогава и за руския газ ще бъде най-добрата алтернатива.\"Иначе според Борисов всеки има право да търси алтернативи, както и ние имаме . \"Не сме нито Турция, нито Русия, да кажем \"строим\" и да започнем, спазваме процедури, правим конкурси...\", обясни премиерът и посочи, че и да сме се запазили, то е било, за да изпълним изискванията на ЕК. Затова и няма да има наказателни процедури, както след БСП, допълни Борисов.Въпреки че отказа да тълкува какво мисли руският президент, Борисов предположи, че все пак може би информацията на президента Путин е стара.\"Полагаме тръби, вече 140 - 150 км са изкопани, положени са тръби\"Борисов е уверен в гаранциите от ЕК, че проектът ще се осъществи. Следващата година България ще е газоразпределител, отсече Борисов и допълни, че не вярва сърбите да построят връзката преди нас.Борисов се похвали и с радушния прием в САЩ по време на посещението си там. Не са много българите посрещани с 21 топовни салюта и гвардейци, отсече Борисов и изказа си разочарованието си от начина, по който медиите са отразили превратно и манипулативно посещението му. Премиерът обясни и че е разбрал ролята на телевизиите и медиите, когато на живо е видял Тръмп, представян като дявол и с изкривени физиономии, а той е изключително симпатичен, як, здрав... уникален човек: \"Не успях да повярвам, че този е човекът от телевизиите.\"Безспорно ние сме от най-добрите и лоялни членове на Алианса, заяви още премиерът, според когото визитата и срещата му с Тръмп са били изключително ползотворни, а резултатите тепърва ще се видят. Другата седмица предстои посещение на американски експерти във връзка с проекта за АЕЦ \"Белене\". Борисов открои и присъствието на вицепрезидента Пенс, като показващо изключителната значимост на визитата на българската делегация.Борисов заяви категорично и че по негова инициатива в посолството на САЩ ще има човек, който да наблюдава върховенството на закона и свободата на словото у нас. Това не е, по думите на премиера, самоинициатива на американските ни партньори, а е негово искане, тъй като иска да опровергае всички клевети и инсинуации по отношение на ситуацията в България. \"Искам да хвана бика за рогата\", посочи Борисов.Той откровено се ядоса на темата на свободата на словото у нас и заяви, че никога не се е месил в работата на журналистите и когато се говори по темата иска да му се представят факти - за спрян материал или спряно разследване. Борисов прехвърли вината за критиките за свободата на словото на медиите, притежавани от олигарси.\"Двама олигарси си имат медии, направиха си вестник, телевизии... Като напусна премиерския пост и аз ще си направя сайт и телевизия. Аз съм по-добър разследващ журналист като пожарникар\", посочи с яд Борисов. Той заяви и че най-големият проблем на българските медии е автоцензурата, но никога не се е месил, а и , които са изцяло частни.\", собствениците - Пеевски, Прокопиев, Сашо Дончев - тяхна си е политиката\", заяви Борисов.Определено напрежение у премиера предизвикаха и въпроси за новите постове на Иван Гешев като главен прокурор и все още неясно - . Дали одобрява това дублиране на служители с еднакво мислене, Борисов коментира, като открои различията между двамата - Цацаов бил начетен човек и би победил всеки в диспут, а Гешев бил израснал в оперативната работа, затова и Борисов е убеден, че ще има повече успехи в работата с МВР и ДАНС. По темата за протестите Борисов посочи, че Гешев и Цацаров не трябва да са добри хора, а тяхната цел е да ловят престъпници.Премиерът отново заяви, че категорично е отказал да влезе в капана с предложение и номинация за главен прокурор от името на МС, например Данаил Кирилов или Емил Радев, именно за да избегне след това обвинения за \".До няколко дни се очаква официалния доклад на Венецианската комисия за промени в Закона за съдебната власт и контрола над работата на тримата големи. Борисов е поел ангажимент на 100% да се съобрази с техните препоръки.Според него анонсираната инициатива на президента  е \"отново опит да угоди на БСП\". Борисов посъветва Радев, ако иска да развива политическа дейност да си направи партия, както той е направил пред 13 години.Иначе Борисов заяви, че в момента най-интересната тема в българския политически живот е кой иска да купи най-старата партия (БСП, бел.ред), какъвто сюжет тече в момента.", "date": "2019.12.04", "title": "Борисов покани Путин да види на място тръбите за газ"}
{"url": "https://news.bg/regions/vse-oshte-ne-e-yasno-koy-shte-chisti-snega-po-patishtata-v-rusensko.html", "text": "Все още не е ясно кой ще чисти републиканската пътна мрежа в област Русе, съобщава БНТ.Причината е, че след избора на нова фирма изпълнител, един от загубилите кандидати обжалва обществената поръчка с мотива, че не е одобрен, въпреки че е дал най-изгодната оферта.От Агенция \"Пътна инфраструктура\" поясняват, че докато се сключи новият договор, за пътищата в Русенско ще се грижи фирмата, която е чистила снега досега.Областният управител на Русе Галин Григоров обясни, че тази година \"Дунав мост\" при Русе и Гюргево се почиства от българската страна, като ангажиментите също са на пътноподдържащата фирма, докато Агенция \"Митници\" възлага на фирма, която да почиства територията на граничния пункт и на \"Митница Русе\".", "date": "2019.12.04", "title": "Все още не е ясно кой ще чисти снега по пътищата в Русенско"}
{"url": "https://news.bg/crime/dozhivoten-zatvor-za-34-godishniya-myursel-ubil-22-godishnata-si-priyatelka.html", "text": "Доживотен затвор за 34-годишния Мюрсел А., убил 22-годишната си приятелка Ангелка С., поискаха от Апелативна прокуратура-Варна. Той упоил жената с алкохол и дрога.Убийството е станало на 25 януари 2017 г. в местността Келявица край дуловското село Руйно. То е разкрито едва на 6 март 2017 г. - тогава двама служители по поддръжката на железния път открили на около 30 метра от жп спирката на село Руйно тялото, захвърлено в дере. Самоличността й е разкрита на следващия ден. Жертвата била обявена за издирване от майка си още на 27 януари. Ангелка работела в ресторант в Германия, където се запознала с подсъдимия Мюрсел, а по-късно - в публичен дом. Двамата живеели заедно с 5-годишното дете на Ангелка от друг мъж. След побой над детето, което наложило животоспасяваща операция, прокуратурата в Хамбург образувала дело за опит за убийство срещу Мюрсел и Ангелка.В началото на януари 2017 г. двамата се прибрали в България. На 10 януари тръгнали към Германия, за да се явят на делото срещу тях на 16 януари. Съдът отнел детето от майка му и го настанил в дом. Двамата се върнали на 23 януари в България.Мюрсел искал да закупи агне за адак. Мюсюлманският обичай адак е жертвоприношение, с което се иска омилостивяване. Мюрсел замислил да се освободи от приятелката си, дори потърсил съвет от брат си как да стори това., каквито няма данни да е притежавал, и поискал да бъде издирена. В същото време .На 25 януари около 20 часа Мюрсел отишъл в село Ножарево и заявил пред роднините си, че се връща в Германия с Ангелка. Жената се качила в колата му, а братът на подсъдимия ги последвал със своя автомобил по искане на Мюрсел.Без да знае за престъпните му намерения, брат му взел със себе си и сина си, което наложило разместване по колите. Мюрсел и Ангелка се качили в колата на брат му, а племенникът оставили в автомобила на подсъдимия.По пътя подсъдимият ударил младата жена, свидетелят чувал реплики помежду им, държал я за врата.Когато стигнали до жп прелеза на село Руйно, Мюрсел наредил на брат си да изкара момичето от колата. Той отказал. Тогава подсъдимият я взел на ръце и побягнал към релсите. След това се върнал сам и потеглили.Преди да отпътува за Германия на 26 януари след полунощ, Мюрсел заявил на брат си, че не трябва да говори по трите мобилните телефона, тъй като се подслушват.В кръвта на жертвата има 1,5 промила алкохол и амфетамини, което обяснява липсата на съпротива. Причината за смъртта на 22-годишната жена е мозъчна травма, изразяваща се в кръвоизлив и мозъчен оток. Това довело до остра дихателна и сърдечно-съдова недостатъчност., както и фактът, че тя е знаела много за заниманията на Мюрсел в чужбина. Подсъдимият е задържан под стража още на 16 март 2017 г.По делото са разпитани 31 свидетели, както и 19 експерти, изготвили тройна и петорна съдебномедицинска експертиза, фоноскопна, съдебно-химическа, съдебнопсихиатрична, съдебно-биологична и 2 ДНК-експертизи, които доказват както вината на Мюрсел, така и че намереният от жп-служителите труп на младата жена е на Ангелка С.Доживотната присъда на Силистренския окръжен съд подлежи на обжалване в Апелативния съд във Варна.", "date": "2019.12.04", "title": "Доживотен затвор за 34-годишния Мюрсел, убил 22-годишната си приятелка"}
{"url": "https://news.bg/int-politics/tramp-obyadva-samo-s-9-te-darzhavi-ot-nato-s-pone-2-ot-bvp-za-otbrana.html", "text": "Президентът на САЩ Доналд Тръмп бе домакин на обяд за 9 държави в 29-членния съюз НАТО, които харчат поне 2% от БВП за отбрана, съобщава АП. Тръмп настоява членовете на НАТО да увеличат разходите си за отбрана.\"Обядът е от мен\", обясни Тръмп, като седна с представители на САЩ, Великобритания, България, Естония, Гърция, Латвия, Полша, Литва и Румъния.Генералният секретар на НАТО Йенс Столтенберг похвали Тръмп, че поставя този проблем на масата и заяви, че европейските съюзници и Канада ще добавят 130 милиарда долара в бюджетите си за отбрана до края на 2020 г.Тръмп коментира, че е отменил пресконференцията си за края на срещата на върха на НАТО и ще се върне по-рано във Вашингтон. Той добави, че ще се срещне с още няколко лидери в кулоарите на срещата на върха край Лондон и цитира своите обширни коментари пред журналисти във вторник и сряда.Ако Тръмп бе продължил с пресконференцията си, той вероятно щеше да се сблъска с въпроси, докато съдебният комитет на Камарата провежда първото си изслушване във Вашингтон по разследването за импийчмънт срещу него. Демократите от Камарата разследват дали Тръмп злоупотребява с властта си като президент, допълва АП.", "date": "2019.12.04", "title": "Тръмп обядва само с 9-те държави от НАТО с поне 2% от БВП за отбрана"}
{"url": "https://news.bg/crime/livanets-irakchanin-i-balgari-zavlekli-s-desetki-milioni-firmi-ot-evropa-i-sasht.html", "text": "Разбиха група компютърни измамници, ощетили фирми в Европа и САЩ с десетки милиони евро, съобщава БНТ.По предварителна информация при съвместна акция на ГДБОП и спецпрокуратурата са задържани седем души. Те са ливанец, иракчанин и четирима българи. Двамата чужденци са постоянно пребиваващи у нас, а ливанецът е близък до бивши собственици на голям търговски център в столицата.Измамниците действали чрез фишинг мейли. Те подменяли банкови сметки в междуфирмена кореспонденция. Измамените компании са над 47. Сред тях има големи американски компании, които оперират в сферата на металопроизводството, както и на производството на медицинско оборудване. Установените до момента откраднати пари са над 60 млн. евро.\"Следи се внимателно комуникацията и когато наближи моментът на плащането за съответната стока и услуга, се изпраща фалшив имейл, който имитира имейла на контрагента с малка разлика - сменя се една буква или цифра. И се поканва партньорът да плати, обаче на нова сметка. Банковата сметка е на муле в България\", разясни схемата зам.-главният прокурор Иван Гешев.Българите са основно финансови мулета. Те трябвало да имат интернет банкиране, чрез което парите се изпращали до азиатски държави с по-либерален банков режим. След това парите се изтегляли и се връщали към ливанеца и иракчанина.", "date": "2019.12.04", "title": "Ливанец, иракчанин и българи завлекли с десетки милиони фирми от Европа и САЩ"}
{"url": "https://news.bg/politics/sadebnata-vlast-razpolaga-sas-70-mln-lv-poveche-prez-2020-g.html", "text": "Съдебната власт ще разполага със 70 милиона лева повече. Това стана ясно от коментара на правосъдния министър Данаил Кирилов по време на дебатите за бюджета в частта за съдебната власт през 2020 година.Кирилов е доволен от разговорите между Министерството на финансите (МФ) и Висшия съдебен съвет (ВСС). Смятам, че те постигнаха един оптимален бюджет, отчете Кирилов. Това увеличение ще обезпечи работата на съдебната система, категоричен е правосъдният министър. По мнението му този ръст в бюджета на съдебната власт щял да послужи и за ръст на заплатите в системата. Сметката показва, че той ще е около 10%. Бюджетът, който е предложен е достатъчен, е мнението на министъра Кирилов.Депутатите приеха рамката на бюджета за 2020 година. Припомняме, след като вчера депутатите до късно обсъждаха бюджета на Държавното обществено осигуряване (ДОО) и  заради скандал покрай текстовете за минималната пенсия, днес някои от текстовете на ДОО бяха прегласувани. Скандалът бе за исканото от БСП наказание за Вчера, 3 декември 2019 г., беше приет .", "date": "2019.12.04", "title": "Съдебната власт разполага със 70 млн. лв. повече през 2020 г. "}
{"url": "https://news.bg/int-politics/merkel-obyavi-prichinata-za-izgonvaneto-na-diplomatite-na-rusiya.html", "text": "Германия е решила да експулсира руските дипломати във връзка с убийството на грузински гражданин в Берлин, тъй като не е получила помощ от Москва за разследването на . Това обяви германският канцлер Ангела Меркел в кулоарите на срещата на върха на НАТО.\"Предприехме тези мерки, както знаете, тъй като не видяхме подкрепа от страна на Русия в разследването на това убийство\", коментира тя, допълвайки, че е обсъдила ситуацията със съюзниците си по време на двустранни контакти.Меркел не изключва, че темата за изгонването на двамата руски дипломати от Германия може да бъде повдигната по време на преговорите с президента на Русия Владимир Путин в Париж на 9 декември и не смята, че този въпрос ще се отрази негативно на срещата в \"нормандски формат\".\"Ще се срещнем с руския президент през следващата седмица\", отбеляза канцлерът, отговаряйки на въпрос дали възнамерява да обсъди с Путин въпроса за изгонването на руските дипломати, като добави: \"Ще ви уведомим за какво ще говорим там.\"Меркел не смята, че експулсирането на руските дипломати ще се отрази негативно на преговорите на лидерите от \"Нормандската четворка\" (Русия, Украйна, Германия и Франция).\"Не мисля, че ще бъде бреме за срещите в нормандския формат. Там ще говорим за Украйна и как да продължим напред с минския процес (договореностите от Минск за примирие в Източна Украйна)\", каза тя, допълвайки: \"Но от гледна точка на двустранните отношения това е събитие.\"", "date": "2019.12.04", "title": "Меркел обяви причината за изгонването на дипломатите на Русия"}
{"url": "https://news.bg/society/predpraznichno-proveryavat-dali-targovtsite-ni-udryat-v-kantara.html", "text": "Започват масови инспекции на търговци и търговски обекти за риба, месо, плодове и зеленчуци, съобщават от Държавната агенция за метрологичен и технически надзор.Инспекциите в навечерието на Никулден, на Коледните и Новогодишните празници целят да предотвратят нарушения заради използването на технически неизправни везни, на везни, които не са преминали ежегодна проверка или се използват неправилно.Проверките за спазване на задълженията на лицата, използващи везни по Закона за измерванията, ще се извършват в цялата страна.Ще се следи и за контрол на количества предлаган за продажба хляб, опакован в отсъствието на клиентите, произведен като предварително опакован продукт.", "date": "2019.12.04", "title": "Предпразнично проверяват дали търговците ни удрят в кантара"}
{"url": "https://news.bg/int-politics/konfliktat-mezhdu-severna-koreya-i-sasht-mozhe-da-se-prevarne-vav-vseobhvatna-voyna.html", "text": "Напрежението между САЩ и Северна Корея може да се превърне в всеобхватен въоръжен конфликт във всеки един момент, дори по случайност. Това предупреждава официозната новинарска агенция на Северна Корея.Ако САЩ използват въоръжени сили, тогава Северна Корея ще предприеме незабавни съответни действия на всяко равнище, предупреждава напълно подчинената на комунистическия режим медия.През октомври севернокорейска делегация, предвождана от главния преговарящ Ким Мьон Гил, проведе преговори на работно равнище в Швеция за ядрено разоръжаване с делегацията на САЩ, ръководена от Стивън Бийгън. Това бяха първите преговори след  Ким Чен-ун в Ханой през февруари.Севернокорейските дипломати обаче напуснаха преговорите преждевременно, след което главният преговарящ на Пхенян обяви, че работните преговори със САЩ са се провалили.Северна Корея започна преговори за ядрено разоръжаване (на Корейския полуостров) със САЩ през 2018 г. Ким Чен-ун и Тръмп изразиха ангажираността си към ядреното разоръжаване по време на  миналия юни. Преговорите между двамата държавни ръководители във Виетнам обаче се разпаднаха заради разногласия във връзка с времевата рамка за облекчаване на тежките санкции срещу комунистическия режим.Чо Рьон-хе, който е председател на президиума на Върховното народно събрание на Северна Корея, заяви през октомври, че Пхенян е готов да обсъди процеса по ядрено разоръжаване с Вашингтон, след като последният се откаже от враждебната си позиция по отношение на Северна Корея.", "date": "2019.12.04", "title": "Конфликтът между Северна Корея и САЩ може да се превърне във всеобхватна война"}
{"url": "https://news.bg/politics/radev-vizhda-badeshteto-na-nato-kato-sayuz-mezhdu-partnyori-ne-kato-pazar.html", "text": "Не виждам бъдещето на Алианса като съюз между производители и клиенти, а като партньори, които заедно развиват своята сигурност, заедно развиват високи технологии и произвеждат военно оборудване.Това заяви президентът Румен Радев след срещата на НАТО в Лондон. Той участва в  Тръмп за представителите на страните от НАТО, които отделят над 2% от БВП за отбрана. България за 2019 г. е дала над 2% от БВП за отбрана. Ние сме отделили 3,25% от БВП и сме втората страна в НАТО след САЩ с такъв висок разход за отбрана. Над 60% от тези разходи отиват за модернизация - за купуване на изтребителите Ф-16 с авансово плащане 100%, каза Радев.Поставих въпроса какво означава справедливо разпределение на разходите, заяви българският президент.По думите му, се поставя разделителна линия между държавите, които са под и над 2% (разходи за отбрана). \"Предизвиках дебат и за друга разделителна линия, която не се обсъжда - страните се делят на производители и на клиенти, на купувачи\", каза Радев.Той обясни тезата си - ако ти си силна икономика, високотехнологична, която произвежда военно оборудване за своите собствени нужди и за експорт, когато инвестираш в модернизации, всичките пари отиват в твоята икономика, в твоите хора и не подлагат на натиск социалната система.\"Когато си страна с по-слаба икономика, не произвеждаш тези оръжия, 100% от разходите за модернизация отиват в богатите страни. . Това задълбочава технологичната и икономическата пропаст между страните-членки в някои отношения\", обясни президентът. Радев е предложил на генералния секретар на НАТО да се мисли за форми, така че да има по-силно индустриално сътрудничество в сферата на технологиите между тези държави. Това беше и предложението ми към президента Тръмп по време на обяда, каза българският държавен глава.\"Предложението ми беше  на технологии\", обясни Румен Радев. Мисля, че това е заслужен стимул, при положение, че нашите правителства са решили да изразходват тези средства, мотивира се той.По думите му, дискусията на срещата на НАТО в Лондон е била много спокойна, без . \"Явно всички лидери осъзнават своята отговорност, защото осъзнават, че предизвикателствата пред нас растат непрекъснато. Това изисква единство, изисква и инвестиции в отбраната\", каза Радев.Според него редица въпроси остават нерешени, но с това се ангажира генералния секретар на НАТО Йенс Столтенберг - да търси решенията на високо политическо ниво навреме, за да не се стига до криза между съюзниците. Всеки прави своя компромис на тази среща, допълни Радев. ", "date": "2019.12.04", "title": "Радев вижда бъдещето на НАТО като съюз между партньори, не като пазар"}
{"url": "https://news.bg/politics/taneva-obeshtava-nad-10-mln-leva-za-po-visoki-zaplati-v-babh.html", "text": "Над 10 милиона лева са заложени за увеличение на заплатите в Агенцията по безопасност на храните. Това заяви министърът на земеделието Десислава Танева, цитирана от БНР.Припомняме, по-рано днес  пред сградата на Министерския съвет с искания за достойни заплати и условия на труд.Земеделският министър увери, че в бюджета има средства за целта. Предстои той да бъде гласуван финално през следващите дни.Имаме над 10 милиона лева, предвидени за увеличение на заплатите, така че в този смисъл, бих казала, че наистина всичко, което е възможно, е направено, включително и с приетата промяна в хода на заседанията на Комисията по бюджет и финанси за компенсиране на дефицита, който имаше в системата, натрупан в течение на годините, посочи Танева.", "date": "2019.12.04", "title": "Танева обещава над 10 млн. лева за по-високи заплати в БАБХ"}
{"url": "https://news.bg/interviews/sotir-tsatsarov-e-kachestvena-kandidatura-za-kpkonpi.html", "text": "Г-н Христов, намираме се в бюджетна процедура. Смятате ли, че Бюджет 2020 ще отговори на очакванията на обществото и ще доведе до реформите, които се очакват от хората?Нито първото, нито второто. Самата дума \"реформи\" е станала мръсна дума. А и времето за реформи в България невъзвратимо закъсня поради отлагането им тогава, когато бяха възможни и обществено приемливи. В момента имаме едно уморено и изтощено общество, което вече не вярва на никого.За пореден път, когато се гледа бюджета, бюджета на ДОО и НЗОК се стига до ескалация на напрежението в зала. Тази година отново станахме свидетели на скандали, викове ,обиди. Как ,според Вас, гледат хората на това? Не ги ли отчайва допълнително, гледайки как избраниците им се карат на едно много ниско ниво?Искам да обясня две неща- първо парламентът е място, където народните представители трябва да се \"карат\". Това е място за сблъсъци не във физическия смисъл , а за идейни сблъсъци , на аргументи. Затова се казва парламент - говорене от parlare -старофренската дума за говорене. Този тип култура трябва да бъде разбрана от нашето общество. По-добре, както казват широките народни маси, да се карат в парламента, отколкото да се избиват по улиците. Второто, което е по-важно, нивото за съжаление, на българския парламентаризъм е под точката на замръзване, то е в рамките на бутафорията и това, трябва да бъдем наясно, е част от цялостната деградация на българската обществена тъкан за тези 30 години, носеща хрисимото наименование Преход. Това, което ми зададохте като въпрос, действително е така. Българите разбират, че съществените, важните въпроси на нашето общество не се поставят, не се разглеждат и, за съжаление, не се разбират в техния драматизъм. Ние сме в огромна беда. От една страна управляващите, които гледат с розови очила и обясняват със съответната пропаганда, че ние живеем в най-хубавия от всички възможни светове, от друга страна е ясно, че страната все повече потъва в социална, икономическа и демографска посредственост.Парламентът, както казахте, е място за спорове, разговори, скандали, но спорове по политики, а в момента ние не виждаме ли как нашия парламента дава на аудиторията хляб и зрелище?Не е казано, че политиците трябва да се харесват с журналистите и обратно, аз поне не съм от тези хора и съм го доказал. Работата на политиците и народните представители е не да се харесват на медиите или още по-малко на така наречените широки народни маси. Ние тук представляваме различни социални групи, които имат различно виждане за света, различни идеи, различни начини, по които трябва да се разрешават едни или други социални конфликти, различно виждане за това имаме или нямаме социални проблеми. Това трябва да бъде разбрано. И когато, за да се покаже колко ниско е нивото на българския парламентаризъм, тук от най-високата трибуна се призовава да не се политизирал един или друг въпрос. Не можаха да разберат, че това е висшият политически орган и че всяко, ако щете, дори техническо измерение на един или друг социален, финансов или политически проблем, е преди всичко политическо по своя характер. Ако това не са го разбрали, те нямат място тук.Имаме и смяна на нов министър точно преди бюджета на ДОО. Вие разбрахте ли защо беше сменен Бисер Петков, къде не се справи или е изкупителна жертва, както се коментираше?Не, не разбрах защо бе сменен господин Бисер Петков и разбира се, че той е изкупителна жертва. Това е опит да се доизкара мандата. Знаем, че голяма част от министрите играят ролята на бушони.Предстои друг важен избор за председател на КПКОНПИ. Какво е мнението ви за процедурата, смятате ли, че фаворитът за поста господин Цацаров би се справил?Ще кажа нещо, което пак ще влезе в противоречие с общия мейнстрийм. Познавам Сотир Цацаров от 35 години, ние сме състуденти. Той беше блестящ студент, завърши с пълно отличие. Той е човек с много сериозни качества. Аз лично адмирирам господин Цацаров като персона. Смятам, че той притежава професионални качества в едно по-депрофесионализиращо се съсловие, за съжаление. От друга страна той ще стане заложник на изначално сбърканата философия на този орган и тя се изразява в това, че дизайнът на този орган е направен така, че той винаги да зависи от съответните властимащи. Властимащите са тези , които избират председателят на комисията. Не е известен случай в историята при който лявата ръка да отреже дясната или обратното. От тук идват сериозните подозрения , че този орган служи по-скоро като средство за преследване на неудобни политически противници, а не за имагинерно борене на корупцията. Аз лично приветствам Сотир Цацаров за председател на този пост, но си мисля, че тук проблемът не е дали кандидатът е с добри или лошо професионални качества, а въпросът е чисто политически. От тук залозите не са за качествата на персоната, която кандидатства, а за естеството на органа , който той трябва да оглави. За съжаление, има изначален проблем с дизайна, предназначението, компетенциите на този орган.И все пак не зависи ли в по-голямата част работата на комисията от нейния председател?Дума да няма, но когато функционирането или нефункционирането на една институция зависи само и единствено от личните качества на персоната, която я оглавява, това означава, че зависите малко или много от случайността на избора. Тази институция , освен изначално сбърканият й дизайн и предназначение , има нещастието да бъде управлявана от едно абсолютно недоразумение, което допълнително я загроби във всяко едно отношение. Ние имаме тежки проблеми с корупцията на всички нива, това е публична тайна и го знае всеки, особено специалистите в тази област. Напълно споделям мнението на кандидата Цацаров, че тази комисия няма нужда от допълнителни правомощия. Тя, както и българската съдебна система, трябва да започне да изпълнява така наличните й правомощия.Още при самото създаване на КПКОНПИ имаше спор дали е нужна такава институция или са достатъчни сега съществуващите?Точно така. Когато не искаш да решиш един проблем, създавате съответна комисия. Ние обраснахме буквално с купчина специализирани институции, което всъщност показва, че местим въздуха, за да решаваме проблема. Истината е, че когато липсва политическа воля, вие създавате съответна поредица от институции. Тази комисия беше създадена, ако погледнете нейния генезис, от механичното съединяване на дирекции и институции, които преди това функционираха самостоятелно. Взеха се съответните структури от ДАНС, Сметната палата и те се намират в едно механично единство, но 2/3от информацията, която се събира, по определение присъства в съответните публични регистри. Една и съща информация се дублира няколко пъти, за да се имитира бурна дейност при фактическо бездействие.", "date": "2019.12.04", "title": "Сотир Цацаров е качествена кандидатура за КПКОНПИ"}
{"url": "https://news.bg/int-politics/rusiya-iska-partnyorstvo-i-mir-v-arktika.html", "text": "През 2021 г. Русия ще поеме председателството в Арктическия съвет - форум на арктическите страни, съсредоточен върху развитието на междуправителственото сътрудничество в региона, коментира за Arctic Today, Анатолий Антонов, посланик на Русия в САЩ.Русия разглежда Арктика като зона за колективно взаимодействие и добросъседство. Ние действаме въз основа на стратегически документи, приети от нашето ръководство - основани на държавната политика на Руската федерация в Арктика до 2020 г. и след това, както и Стратегията за развитие на Арктическата зона на Руската федерация.Климатичните условия, флората и фауната на Арктическия регион са уникални. Той е богат на природни ресурси. Повече от 20% от световните запаси от нефт и газ са разположени в дъното на Северния ледовит океан. Развитието на тези ресурси и гарантирането на непрекъснатото им предлагане са ключът към стабилния и устойчив растеж на световната икономика.Русия има най-обширната икономическа програма в региона. В същото време поддържането на баланс между икономическото развитие и запазването на крехката биосистема остава наш приоритет. Както многократно заяви руският президент Владимир Путин, основните задачи на страната ни в развитието на Арктическия регион включват насърчаване на природосъобразни технологии и въвеждане на най-модерните екологични стандарти в промишлеността, транспорта и енергетиката.Според предварителните оценки, само в руския сегмент на Арктика са концентрирани около 13 милиарда тона нефт и 95 трилиона кубически метра природен газ. Вече започнахме да ги разработваме. Днес повече от 10% от БВП и повече от 20% от руския износ се произвеждат в арктическата зона на Руската федерация. Значението на Далечния север за осигуряване на стабилно развитие на страната ни ще продължава да расте.Докато споделяме ангажимента на Арктическия съвет към принципите на мира, стабилността и сътрудничеството, ние активно се стремим да ангажираме по-широки кръгове от световната общност в обсъждането на бъдещето на Арктика, неговия стабилен и устойчив растеж.В тази област са важни напредналият научен опит и технологии. В тази връзка бих искал да отделя платформите, които по инициатива на Русия осигуряват редовен многостранен диалог по широк спектър от въпроси на развитието на Севера.През април 2019 г. за пореден път се проведе Международният форум \"Арктика: Територия на диалога\", на който присъстваха президентите на Русия и Финландия.В края на септември Съветът за сигурност на Руската федерация организира VIII Международна среща на представителите на държавите-членки на Арктическия съвет, страните наблюдатели и международната научна общност.Тази седмица, 5-7 декември, Международната конференция \"Арктика: настояще и бъдеще\" ще се проведе в Санкт Петербург за девети път. Програмата й включва икономически, екологични, социални и правни аспекти на дейностите в региона. Очаква се във форума да участват експерти, представители на научни и бизнес общности, публични органи и международни организации.Вярваме, че тези конструктивни формати за сътрудничество могат да помогнат да се гарантира спокойното и устойчиво развитие на Далечния север.Днес Арктика претърпява бързи промени. Ясно е, че има редица фактори - \"катализатори\", които определят необходимостта от задълбочаване на междуправителственото сътрудничество. Те включват преди всичко изменението на климата, което, от една страна, остава сериозно общо предизвикателство, а от друга страна, предоставя нови възможности. Например, за увеличаване на използването на Северния морски път за морска навигация.Морският транзит между Европа и Азия през Северния морски път - СМП изисква по-малко гориво, а ледоразбивачите с атомна енергия не отделят вредни газове. Следователно емисиите на парникови газове ще бъдат минимални. СМП има всички предпоставки да се превърне в глобална и екологична артерия за доставка на стоки. Важно е да се гарантира безопасността и непрекъснатостта на транспорта през цялата година.Руското ръководство си е поставило амбициозни цели да увеличи текущия товарен трафик на СМП до четири пъти до 80 милиона тона до 2024 г. Освен това, според оценките на руското министерство за развитие на Далечния изток и Арктика, броят им може да достигне 160 милиона тона за десет години. Разработва се проект за създаване на държавен оператор за превоз на контейнери през СМП.Имайки предвид очаквания ръст на товарния поток на СМП, включително към Азия, през май 2018 г. Международната морска организация прие съвместно  предложение Русия-САЩ относно мерките за маршрути и задължителните системи за отчитане на кораби в Беринговия пролив и подходите към него. Те са в сила от 1 декември 2018 г. Там са идентифицирани три препоръчителни безопасни коридора, както и предпазни зони за навигация. Това е първата двустранна инициатива в северните води, одобрена от ММО. Това показва потенциала за взаимоизгодно сътрудничество между Русия и САЩ.За да се развие инфраструктурата на региона, се изгражда северната железопътна линия с дължина над 700 километра. Тя ще предостави достъп на уралските индустриални центрове до находищата на природни ресурси, разположени в северните райони на полуостров Ямал до СМП и ще разшири възможностите за развитие на отдалечени арктически територии.Руското правителство предоставя цялата необходима помощ на региона за създаване на благоприятен инвестиционен климат за икономическа активност. Прилагат се преференциални ставки на данъка върху дохода, намалено облагане за минерални добиви и дългосрочно целево финансиране за ключови национални проекти.Русия е отворена за сътрудничество и е готова да реализира нови инициативи в Арктика с участието на чуждестранни партньори. Предвиждаме не само разработване на нефтени и газови, и минерални находища, но и съвместни планове за разширяване на корабостроителната индустрия, транспортната и туристическата инфраструктура, въвеждане на нови индустриални технологии.Много внимание се обръща на създаването на благоприятни условия за живот на жителите на околополярните райони и подкрепа за коренното население на Севера.В момента се работи за отстраняване на щетите, причинени от мащабни икономически дейности през последните десетилетия. Повече от 80 000 тона отпадъци вече са отстранени и обезвредени по време на усилията за \"пролетно почистване\" в арктическите територии. Нашите планове за следващите години включват елиминиране на големи обекти от натрупани екологични щети и почистване на водната зона на Кола Бей.Русия подкрепя създаването на система от мрежови програми за арктически изследвания, за да подкрепи многостранните проекти за научно и технологично сътрудничество в Далечния север. Те обхващат изследването на морското биоразнообразие, състоянието на водните ресурси, включително възможното използване на водораслите като биогорива. Сериозно внимание се обръща на проблема с окисляването на водите на Северния ледовит океан.Работата на уникалната руска ледоустойчива самоходна платформа \"Северен полюс\" има за цел да допринесе значително за развитието на арктическите изследвания.Арктика остава територия на ниско военно и политическо напрежение с нулев потенциал за конфликти. Съществува обективна необходимост от руското военно присъствие в региона, за да се осигури безопасна навигация в Северния ледовит океан. Все пак то е много по-малко в сравнение със съветските времена. Освен това в региона няма предизвикателства, свързани със силата, особено тези, които изискват НАТО да изгради военното си присъствие там.Страната ни разграничи морското пространство със своите съседи - Норвегия и САЩ - в съответствие с междуправителствените споразумения, а демаркационните линии не се оспорват от никоя от страните на държавно ниво. Що се отнася до външните граници на континенталния шелф отвъд 200 морски мили в Северния ледовит океан, крайбрежните арктически държави в декларацията Илулисат от 2008 г. поеха ангажимент за правилно уреждане на евентуални взаимни претенции въз основа на международното право.Призоваваме не за съперничество, а за мир и взаимоизгодно сътрудничество в региона.За да изградим доверие и общо разбиране и да предотвратим всякакъв вид ескалация, ние отстояваме възстановяването на пълноценния военно-политически диалог на арктическите държави, възобновявайки практиката преди 2014 г. за провеждане на годишни срещи на началниците на Генералния щаб на въоръжените сили на държавите-членки на Арктическия съвет. Това е ефективен механизъм за поддържане на регионалната стабилност. Прекъснатият диалог по военни и политически въпроси може да бъде подновен с консултации с военни експерти на арктическите държави.Ние подкрепяме разработването на правна рамка за намаляване на риска от аварии и замърсяване на морето. Считаме, че е необходимо по-ефективно да се концентрират ресурсите за спешни и спасителни дейности на крайбрежните държави в региона.Като се има предвид бързото развитие на морските дейности в Арктика - включително круизния туризъм - важно е по-нататъшното укрепване на капацитета за бързо реагиране при възможни извънредни ситуации. Ние подкрепяме разширяването на сътрудничеството чрез Форума на арктическата брегова охрана.Между другото, през последните години беше установен много близък диалог и механизми за практическо сътрудничество между бреговата охрана на Русия и САЩ. От американска страна водещата роля се изпълнява от 17-ото окръжно командване на американската брегова охрана в Аляска. Разстоянието между островите Голям Диомед и Малък Диомед в Беринговия пролив, принадлежащи съответно на Русия и САЩ, е по-малко от 4 километра.Съвместната работа с руската гранична служба на ФСБ в региона на Източна Арктика в Камчатка се осъществява чрез обмен на информация, патрулиране и практикуване на спасителни операции. Създадена е координация за борба с бракониерството и предотвратяване на разливите на нефт.Уверени сме, че запазването на мира и стабилността в Далечния Север е възможно само чрез взаимно уважение и конструктивен диалог между съседите, включително диалог по въпросите на политиката за сигурност, показвайки военна сдържаност и отказ да се предприемат провокативни действия. Вярваме, че всички възникващи въпроси трябва да се решават с политически средства, на масата за преговори в Арктическия съвет и други общопризнати международни платформи.", "date": "2019.12.04", "title": "Русия иска партньорство и мир в Арктика"}
{"url": "https://news.bg/regions/stara-zagora-vavezhda-elektronni-bileti-za-gradskiya-transport.html", "text": "В Стара Загора въвеждат електронни билети и мобилно приложение за тяхното закупуване. На пресконференция днес бяха дадени подробности за новото безплатно мобилно приложение за билети.Към фирмата изпълнител Консорциум \"Ем Транс Сис\" е било отправено и предложение за превод на приложението на други езици, за да бъдат улеснени чуждите жители и посетители на Стара Загора.На пресконференцията стана ясно, че апликацията освен безплатна за използване е и по-изгодна за пътуващите по две линии на градския транспорт в рамките на час, защото се заплаща само един билет.За технологичния процес и параметрите на самото приложение подробности от името на фирмата даде Мирослава Шопова. Тя обясни, че е използвана водещата в света на мобилните приложения технология React Native, на която са базирани Instagram, Skype, Uber, Tesla и Bloomberg.В апликацията е интегрирана система за анализ, която произвежда репорти за нуждите на транспортния оператор и осъвременяването на транспорта в Стара Загора. Засегната бе и темата с електронните плащания и изборът на PayU - водеща компания за този вид услуги, която оперира в над 15 държави с над 300 000 търговци.Служителите на \"Автобусни и тролейбусни превози\" са преминали обучение за работа с електронните билети и мобилното приложение. Билетчето в апликацията се активира в момента на качване в превозното средство и важи 1 час. Пътникът трябва да го покаже на контрольора.", "date": "2019.12.04", "title": "Стара Загора въвежда електронни билети за градския транспорт"}
{"url": "https://news.bg/politics/tarsyat-kontsesioner-za-tsentralniya-plazh-vav-varna.html", "text": "Открива се процедура за възлагане на концесия за морски плаж \"Варна - централен\". Това беше решено на днешното заседание на Министерския съвет.Процедурата се провежда по реда на Закона устройството на Черноморското крайбрежие. Предлага се срокът на концесията да е 20 години. Размерът на минималното годишно концесионно възнаграждение е 137 322 лв. без ДДС.Целта е за морския плаж да се осигурят задължителните дейности по закон - осигуряване на водно спасяване, както и обезпечаване на прилежащата акватория, здравното и медицинското обслужване и санитарно-хигиенното поддържане на морския плаж и предоставяне на услуги от обществен интерес.", "date": "2019.12.04", "title": "Търсят концесионер за централния плаж във Варна"}
{"url": "https://news.bg/int-politics/daniya-predostavya-poveche-samoleti-na-nato-sled-razgovori-s-tramp.html", "text": "Датският премиер Мете Фредериксен заяви, че нейната страна ще предостави още четири самолета на НАТО, след \"положителни\" разговори с президента на САЩ Тръмп на срещата на върха на алианса в Лондон, съобщава \"Ройтерс\".\"Що се отнася до НАТО, има желание за допълнителен принос на Дания с капацитет от самолети и ние казахме \"да\", за да се съобразим с това\", обяснява Фредериксен.Самолетите ще бъдат добавени към силите на НАТО през 2020 и 2021 г., допълва тя, без да уточнява типа самолети.Фредериксен също заяви, че не усеща конфликт между САЩ и Дания за Гренландия, след като през август тя отхвърли идеята на Тръмп да купи острова.Тя каза, че Дания, Гренландия и Фарьорските острови работят за установяване на по-голямо стратегическо сътрудничество в Арктическия регион, заедно със САЩ, в област, където тя заяви, че е необходим по-силен фокус върху сигурността.\"Има голямо съперничество на сили, което започваме да виждаме в Арктика. Също така наблюдаваме  и тук също се нуждаем от по-тясно сътрудничество\", каза тя.В интервю за датския всекидневник Berlingske, публикувано преди срещата на върха във вторник, Фредериксен предложи да се увеличи наблюдението на Арктическо море и въздушно пространство с радари и сателити в отговор на засилената руска активност там.", "date": "2019.12.04", "title": "Дания предоставя повече самолети на НАТО след разговори с Тръмп"}
{"url": "https://news.bg/int-politics/nato-agresivna-rusiya-e-osnovna-zaplaha-kitay-e-predizvikatelstvo.html", "text": "Участниците в срещата на върха на НАТО считат \"агресивните действия на Русия\" и международния тероризъм за основни заплахи за сигурността на страните - членки на алианса. Това се казва в изявление, публикувано в сряда след среща на държавните и правителствените ръководители на НАТО в Лондон, съобщава ТАСС.\"Агресивните действия на Русия са заплаха за евроатлантическата сигурност, тероризмът във всичките му форми е постоянна опасност за всички нас\", се казва в документа.Сред вторичните заплахи са международните конфликти, миграцията, кибератаките и хибридните атаки.\"Държавни субекти и недържавни субекти оспорват международния ред, основан на правилата. Нестабилността по нашите граници също допринася за незаконната миграция\", се казва в документа.\"Ще продължим да увеличаваме устойчивостта на нашите общества, както и критичната ни инфраструктура и енергийната ни сигурност\".Лидерите на страните членки на НАТО определят  едновременно възможност за задълбочаване на сътрудничеството и проблем. \"Ние признаваме, че нарастващото влияние на Китай и неговата международна политика представляват както възможности, така и предизвикателства, с които трябва да се справим заедно като съюз\", се казва в документа.\"Ние реагираме и ще реагираме отговорно и внимателно на разполагането от Русия на нови ракети с среден и по-малък обсег на действие, което доведе до прекратяването на Договора ИНФ и носи значителни рискове за евроатлантическата сигурност\", се казва в документа.Отбелязва се, че Северноатлантическият алианс \"е отворен за диалог и конструктивни отношения с Русия, когато действията й позволяват това\".Освен това държавните и правителствените ръководители на страните от НАТО одобриха решението за признаване на .\"Декларирахме космоса като сфера на действие на съюза, като признаваме неговото значение за осигуряване на нашата сигурност и преодоляване на предизвикателствата в тази област, като същевременно спазваме международното право\", се казва в документа.В словото си след срещата на върха генералният секретар на НАТО Йенс Столтенберг подчерта, че  на комуникации и наблюдение, .Държавните и правителствените ръководители на НАТО решиха да поддържат диалог с Русия, като същевременно засилват отбраната и възпирането.\"Ние сме ангажирани със силна възпираща сила и отбрана, като същевременно оставаме отворени за пълноценен диалог с Русия. Аз и НАТО вярваме в диалога, нужен ни е, за да има прозрачност, за да няма опасни инциденти\".Според Столтенберг, НАТО трябва да търси диалог с Русия, тъй като Москва е най-близкият и най-голям съсед на съюза. \"Трябва да се стремим към диалог, да се стремим да подобрим отношенията\".В същото време Столтенберг заяви, че диалогът не противоречи на възпиращата политика. \"Ние вярваме в диалога, но също така вярваме в двоен подход - в диалог и възпиране. Ако сте силни, тогава можете да започнете диалог\".Столтенберг добави, че страните от НАТО призоваха Китай да участва в споразумения за контрол на оръжията, които биха могли да бъдат сключени в бъдеще. \"За първи път страните от НАТО разгледаха възхода на Китай - предизвикателствата и възможностите, техните последици за НАТО. Решихме, че трябва да решим този въпрос в единство, като съюз. Ние насърчаваме Китай да участва в бъдещи споразумения за контрол на оръжията.\"Освен това на срещата на НАТО са одобрени преработени планове за гарантиране на . \"Важно е днес всички страни да се съгласят с представените планове. Това доказва, че сме в състояние да постигнем резултати, да вземем решения и да продължим напред\", допълва той, отговаряйки на въпрос от журналисти дали Анкара одобрява плановете.Столтенберг добави, че срещата на върха на НАТО не намалява притесненията на алианса за придобиването от Турция на руски ракетни системи С-400. \"Много страни от НАТО изразиха загриженост относно решението на Турция. Изразявам също така безпокойството си от това решение. С-400 ще останат независими системи и няма да бъдат интегрирани в мрежата за противовъздушна отбрана на НАТО\".В същото време генералният секретар подчерта, че в НАТО \"страните от Европа и Северна Америка се срещат всеки ден и обсъждат много въпроси. Обикновено постигаме споразумение, но понякога имаме разногласия. Основното е, че можем да ги преодолеем и да се съсредоточим върху същността на действията на съюза\".Столтенберг коментира: \"Един за всички и всички за един, ангажиментът ни към член 5, клаузата за колективна защита на нашия съюз е желязна\".", "date": "2019.12.04", "title": "НАТО: Агресивна Русия е основна заплаха, Китай е предизвикателство "}
{"url": "https://news.bg/economics/61-finansovi-muleta-identifitsiraha-bankite-i-pravoohranitelnite-organi-u-nas.html", "text": "Правоохранителни органи и финансови институции от 31 държави обединяват усилия за пета поредна година, за да противодействат на схеми за изпиране на пари и набиране на \"финансови мулета\", съобщава Асоциацията на банките в България, цитирана от money.bg.Глобалната кампания е организирана от Европейския център за борба с киберпрестъпленията към Европол /EC3 - EUROPOL/ и координационният орган на ЕС за съдебно сътрудничество - Евроджъст, а партньор е Европейската банкова федерация, на която АББ е член.Според АББ между септември и ноември 2019г. е проведена международна операция на територията на Австрия, Белгия, България, Чехия, Дания, Естония, Финландия, Гърция, Германия, Унгария, Ирландия, Италия, Латвия, Литва, Люксембург, Малта, Холандия, Полша, Португалия, Румъния, Словения, Словакия, Испания, Швеция, Австралия, Молдова, Норвегия, Швейцария, Обединено Кралство, САЩ и Украйна.По информация на Европол, са установени над 3833 лица \"финансови мулета\" и 386 лица, които ги набират, от които са били арестувани 228. Идентифицирани са поне 4700 жертви на престъпления. Инициирани са 1025 разследвания, много от които все още не са приключили. Повече от 650 банки, 17 банкови асоциации и други финансови институции са помогнали за докладването на 7520 неправомерни транзакции, в които са използвани \"финансови мулета\", предотвратявайки щети за 12.9 млн. евро.По време на тазгодишната кампания, от страна на българските правоохранителни органи са идентифицирани 61 \"финансови мулета\" и 44 жертви от престъпната дейност. Във връзка с борбата с финансовите престъпления в страната ни в хода на текущата кампания са установени 39 неправомерни транзакции на обща стойност над 1 млн. евро и над 300 хил. долара.Финансово \"муле\" е лице, което прехвърля незаконно придобити финансови средства между различни банкови сметки, често в различни държави, като за тази дейност получава комисионна. Според статистика на Европол, в 95% от случаите \"финансовите мулета\" се използват за усвояване на неправомерно трансферирани финансови средства, придобити от предходна киберпрестъпна дейност. Често средствата са предназначени за финансиране на други криминални дейности и изпиране на пари.За набиране на \"финансови мулета\" се използват различни схеми, например, сайтове за запознанства, чрез които престъпниците се опитват да убедят жертвите си да отворят банкови сметки за изпращане или получаване на средства. Също така, чрез постове в социалните мрежи с примамливи предложения за работа, гарантираща лесно и бързо забогатяване, се цели привличането на вниманието на студенти и млади хора.Важно е да се знае, че дори лицата, използвани като \"финансови мулета\", да не са били наясно, че са въвлечени в незаконна дейност за изпиране на пари, те извършват престъпление, като трансферират средства и това може да има тежки последици за тях.Банковият сектор в България подкрепя усилията на правоохранителните органи и си сътрудничи активно с тях за предотвратяването и разкриването на финансови престъпления, свързани с изпирането на средства, придобити от незаконна дейност.Банките имат строги правила и изисквания, чрез които идентифицират своите клиенти, на което се дължи и голямото доверие, с което се ползват сред потребителите на финансови услуги.", "date": "2019.12.04", "title": "61 \"финансови мулета\" идентифицираха банките и правоохранителните органи у нас "}
{"url": "https://news.bg/int-politics/ursula-fon-der-layen-prizna-es-nyama-da-otdelya-dostatachno-za-otbrana-do-2027-a.html", "text": "Председателката на Европейската комисия (ЕК) Урсула фон дер Лайен обяви, че засега не се предвиждат достатъчно финансови средства за отбрана в проектобюджета на Европейския съюз до 2027 година.По думите ѝ ЕС е необходимо да разполага с повече самостоятелност по отношение на отбраната.\"Същността на НАТО винаги ще бъде в чл. 5 от Вашингтонския договор за взаимната защита. Убедена съм, че на места НАТО отсъства и е важно ЕС да може да реагира, особено при кризи. ЕС има своите възможности в дипломацията, чрез инвестициите за развитие, но трябва да продължим да укрепваме европейския отбранителен съюз\", добави Фон дер Лайен по време на брифинг в Брюксел.Шефката на ЕК изтъкна, че иска да се намери взаимноизгоден подход в отношенията със САЩ, тъй като ЕС и САЩ били здраво свързани от дълги години.\"Действително по някои въпроси мненията ни се различават и трябва да обсъдим това. Но независимо от някои различия ЕС и САЩ са съюзници. Готова съм да обсъдя решенията по въпроса с въвеждането на допълнителни мита. Между нас стоят въпроси, чието решение е трудно\", призна Урсула фон дер Лайен.", "date": "2019.12.04", "title": "Урсула фон дер Лайен призна: ЕС няма да отделя достатъчно за отбрана до 2027-а"}
{"url": "https://news.bg/economics/1090-evro-kv-m-za-zhilishte-v-stolitsata.html", "text": "Цените на жилищата в София остават стабилни. Това съобщава БНР, позовавайки се на компаниите, занимаващи се с имотен бизнес у нас.Средната цена на квадратен метър в столицата е около 1090 евро. По-високи са цените в кварталите \"Лозенец\", \"Стрелбище\", \"Гоце Делчев\" и \"Кръстова вада\", където те варират между 1300 и 1500 евро.Експертите отчитат, че обемът продажби се е увеличил през изминалата година. Агенцията по вписванията бележи близо 6% ръст през 2019 г. спрямо сделките, сключени през 2018 г. През третото тримесечие на годината средната цена на квадратен метър в София е същата като година по-рано.От бранша отчитат и разширяване на периметъра на търсене в различните райони на столицата. Докато досега купувачите са предпочитали жилища в южните квартали, то тази година се отчита значителен ръст на продажби в северните и западните райони на София.Двустайните жилища са около 65% от закупените имоти в края на 2019 г., а 30% от купувачите предпочитат тристайни апартаменти.Сравнително ниски остават цените на ваканционните имоти в страната - 400 евро на квадрат в Банско, 500 евро в \"Слънчев бряг\". Експертите прогнозират, че цените ще задържат достигнатите нива и догодина.", "date": "2019.12.04", "title": "1090 евро/кв. м. за жилище в столицата"}
{"url": "https://news.bg/economics/patnata-agentsiya-obyavi-pravilata-za-sabirane-na-tol-taksi.html", "text": "Агенция \"Пътна инфраструктура\" обяви правилата за тол На 29 ноември Пътната агенция прие актуализирани Общи условия към договорите за предоставяне на услуга за електронно събиране на пътни такси между АПИ и националните доставчици на услуга за събиране на пътни такси.Компаниите, които са вписани в регистъра на Пътната агенция като национални доставчици на услуга за събиране на пътни такси, вече са уведомени за измененията. В 10-дневен срок те трябва да се запознаят с тях и в случай че са съгласни, трябва да сключат нови договори с АПИ - за събиране на тол такси и/или за събиране на винетни такси. Сключването на нови договори няма да се отрази на събирането на винетни такси.До момента в поддържания от пътната агенция регистър са вписани четири дружества. Две от тях - \"Интелигентни трафик системи\" ЕАД и \"Конкорд Смарт Инфраструктура\" АД, имат влезли в сила договори за предлагане на електронни винетки. С третото дружество - \"Телетол\" АД, Агенцията има сключен договор, но тъй като компанията не е постигнала техническа съвместимост за продажба на винетки, все още не предоставя подобни услуги. Дружеството \"Иком\" ООД е вписано в регистъра като НДУ.Заради предстоящото въвеждане на тол системата всеки от националните доставчици на услуга за електронно събиране на пътни такси ще трябва да премине процедура по оперативна съвместимост. Целта е да се оцени възможността на системите на отделните НДУ ефикасно да се свържат с електронната система на АПИ.Всеки друг търговец, който иска да предоставя услуга за електронно събиране на пътни такси, също ще трябва да премине през процедура по оперативна съвместимост. Такива търговци обаче първо трябва да бъдат вписани в регистъра на АПИ като НДУ, след което да сключат договор с Агенцията и едва след това да се интегрират със системата.Провеждането на процедурите за оперативна съвместимост ще бъде придружено от тестове с изминаване на реален маршрут от пътни превозни средства с монтирани бордови устройства. Целта е да се установи дали НДУ имат техническа готовност да предоставят услуги, свързани с тол такси, и да се осигурят условия за преминаване на Електронната система на Агенцията от фаза техническа експлоатация във фаза на търговско опериране.За целта е разработен регистрационен формуляр, с който желаещите транспортни фирми могат да заявят участие в пробни пътувания. След започване на процедура по оперативна съвместимост транспортните фирми ще бъдат информирани и ще могат да изтеглят специалния формуляр от сайта на Националното тол управление на адрес www.bgtoll.bg. Резултатите от тестовете ще бъдат публикувани на сайта.", "date": "2019.12.04", "title": "Пътната агенция обяви правилата за събиране на тол такси"}
{"url": "https://news.bg/education/rumen-radev-svikva-sreshta-za-krizata-vav-vodniya-sektor.html", "text": "Президентът инициира среща с отговорните министри за тежката ситуация във водния сектор, съобщиха от президентството. Срещата ще бъде в петък, 5 декември. Президентът ще се срещне с представители на изпълнителната власт във връзка с въпроси, свързани с тежката ситуация, в която се намира водният сектор, и множеството предизвикателства пред неговото добро и ефективно управление.На срещата са поканени министрите на отговорните по въпроса ведомства - министърът на икономиката, министърът на регионалното развитие и благоустройството, министърът на околната среда и водите и министърът на здравеопазването.Припомняме, че по-рано днес премиерът Бойко  По време на заседанието на Министерски съвет бе особобен областният управител на Перник Ирена Соколова. Нейното място се заема от .", "date": "2019.12.04", "title": "Румен Радев свиква среща за кризата във водния сектор"}
{"url": "https://news.bg/regions/investiraha-nad-700-hil-lv-za-nov-most-v-elhovo.html", "text": "Над 700 хил. лв. са инвестирани в изграждането на нов мост в Елхово на третокласния път III-7008 Елхово - Скалица, съобщават от Агенция \"Пътна инфраструктура\".По отсечката преминава трафикът към ТЕЦ \"Марица Изток\". За съоръжението има подписан акт 16 и предстои издаване на разрешението за строеж. Новият стоманобетонов мост, с дължина 21 м, преминава над дере в близост до река Тунджа. Той е с две ленти за движение, тротоари за пешеходци, предпазни парапети, мантинели и нова хоризонтална маркировка. Съоръжението е изградено на мястото на стария мост, построен през 1926 г. с дървена конструкция и една лента за движение.Изпълнител на проекта е \"Пътища и мостове\"ЕООД - Варна. Стойността на договора е 733 920 лв. ", "date": "2019.12.04", "title": "Инвестираха над 700 хил. лв. за нов мост в Елхово"}
{"url": "https://news.bg/int-politics/tramp-nareche-tryudo-dvulichnik-napusna-sreshtata-na-nato-prezhdevremenno.html", "text": "Президентът на САЩ Доналд Тръмп обяви, че е разкритикувал канадския премиер Джъстин Трюдо за това, че не е успял да постигне целта за военни разходи в размер на два процента от БВП, добавяйки, че бил двуличен заради коментари, които е направил за него.Тръмп след това отмени насрочена пресконференция и прекрати присъствието си на срещата на високо равнище на НАТО в Лондон, съобщава \"Ройтерс\".\"Той е двуличник\", настоя Тръмп, запитан за коментарите на Трюдо, отнасящи се до представянето на американския президент по време на вчерашната му пресконференция в Лондон.\"Намирам го за много приятен човек, но знаете, че истината е, че го разкритикувах заради факта, че не плаща 2% и виждам, че не е много доволен от това\", добави Тръмп и отбеляза: \"Той не плаща два процента, а трябва да плаща два процента. Канада - те имат пари.\"На кадри, записани по време на прием в Бъкингамския дворец в Лондон снощи, Трюдо беше забелязан да си шушука с френския президент Еманюел Макрон, британския премиер Борис Джонсън, холандския премиер Марк Рюте и британската принцеса Ан, дъщеря на кралица Елизабет II.След като Джонсън попита Макрон \"затова ли закъсняхте?\", Трюдо му отговори, че е закъснял, защото \"той е гледал 40-минутна пресконференция от върха\".Трюдо също така каза: \"Току-що гледахте как екипът му беше шокиран\".Тръмп не беше споменат по име по време на разговора.Кадри от приема в Бъкингамския дворец бяха записани от обща камера. Клипът беше публикуван онлайн от канадската телевизия CBC и беше гледан повече от 5 млн. пъти.", "date": "2019.12.04", "title": "Тръмп нарече Трюдо \"двуличник\", напусна срещата на НАТО преждевременно"}
{"url": "https://news.bg/regions/13-sa-veche-invitro-bebetata-na-sofiya.html", "text": "Инвитро бебетата на София вече са 13. Това съобщиха от Столичната община.Тази есен са се родили още 4 бебета благодарение на донорската инвитро програма на общината.Момченцата вече са 9, а момиченцата - 4. Още няколко семейства от столицата, които са се нуждаели от инвитро процедури с донорски яйцеклетки, скоро ще се сдобият с дете.От Столичната община посочват, че от 2015 г. ежегодно подпомагат жени с репродуктивни проблеми по програмата, създадена съвместно с организациите \"Майки за донорство\" и \"Искам бебе\". До момента по нея са разплатени общо 163 308 лв., като само през тази година са извършени донорски инвитро процедури за 30 376 лв. В бюджета на София всяка година се предвиждат по 70 000 лв. за тази цел.", "date": "2019.12.04", "title": "13 са вече инвитро бебетата на София"}
{"url": "https://news.bg/regions/pozhar-plamna-v-onkologiyata-na-bolnitsa-v-plovdiv.html", "text": "Пожар избухна в онкологичното отделение на болница в Пловдив, съобщава Нова телевизия.При инцидента няма пострадали. Пациентите са били евакуирани.Предполага се, че огънят е избухнал заради проблем в електрическата инсталация. Пожарът е тръгнал от вентилатор в санитарно помещение.Пристигналите на място огнеборци са потушили пламъците за броени минути. Извършен е оглед на местопроизшествието, а достъпът до етажа е ограничен.Припомняме, това е вторият случай на пожар в болница в рамките на седмица. На 26 ноември в стая във Второ вътрешно отделение в \"Пирогов\" . При инцидента загинаха двама пациенти на 55 и 68 години. Причините все още се изясняват, след като главният прокурор Сотир Цацаров нареди следователи от ", "date": "2019.12.04", "title": "Пожар пламна в онкологията на болница в Пловдив"}
{"url": "https://news.bg/crime/politsai-tarsiha-antichni-predmeti-v-kardzhali-stara-zagora-plovdiv-i-shumen.html", "text": "Полицейска акция за културно-исторически ценности се проведе в Кърджали, Стара Загора, Пловдив и Шумен. Акцията се води от ръководството на сектор \"Културно-исторически ценности\" в \"Националната полиция\", съобщиха от МВР.Антични предмети са открити при операция в Нови пазар, област Шумен.Целта на акцията е да пресекат канали и да разкрият и документират , и с предмети, които представляват културно-историческа ценност. Във вторник, 3 декември, около 17.30 часа, в кв. \"Железник\" в Стара Загора, е спрян за проверка лек автомобил \"Дайхатсу\", управляван от 41-годишна жена. С нея пътували двама мъже, на 43 и на 46 години, всички от Стара Загора. При претърсване полицаите открили и иззели . При обиск на две обитавани от тях жилища е открита и старинна украса от бял метал и три медни предмета - части от антични съдове.Над 150 монети и металдетектор бяха открити и  от полицаи.В Пловдив, на 1 декември е пресечен канал за търговия с културни ценности. При претърсванията бяха  с много . Те са били подготвени за износ в чужбина.От МВР арестували 44-годишен пловдивчанин и 49-годишен столичанин в момент на сделка. Двамата мъже изкупуват археологически ценности от иманяри в България и ги предоставят за продажба в чужбина. Двамата са обвинени за държане на културни движими ценности и за разпространение. С прокурорско разпореждане .От Гранична полиция информирали полицаите и те открили в частен дом в Нови пазар, 105 монети, копие с метален връх, 10 вази, 5 купи, 10 амфори - всички на вид антични. Къщата е обитавана от 65-годишен местен жител.По всички случаи са образувани досъдебни производства, работата по които продължава под наблюдението на съответните прокуратури.", "date": "2019.12.04", "title": "Полицаи търсиха антични предмети в Кърджали, Стара Загора, Пловдив и Шумен"}
{"url": "https://news.bg/int-politics/zelenski-iska-sporazumenie-za-obmen-na-vsichki-zatvornitsi-s-rusiya.html", "text": "Украинският президент Володимир Зеленски иска споразумение за обмен на всички останали затворници с Русия, когато се срещне с руския президент Владимир Путин в Париж следващата седмица, съобщава \"Ройтерс\".Изказвайки се заедно с гостуващия министър-председател на Швеция, Зеленски също заяви, че ще обсъди провеждането на местни избори в региона на Източен Донбас на срещата на върха, настоявайки те да се проведат според украинското законодателство и с украински кандидати.В същото време, Пентагонът заяви, че САЩ възнамеряват да продължат да предоставят така наречената \"смъртоносна военна помощ\" на Украйна. Това обяви заместник-министъра на отбраната на САЩ по политическите въпроси Джон Роуд, цитиран от ТАСС.\"Ние наистина изхождаме от факта, че ще продължим да оказваме смъртоносна помощ на Украйна\". Според Роуд, предоставянето на военна помощ на Киев \"остава приоритет\" за Вашингтон.", "date": "2019.12.04", "title": "Зеленски иска споразумение за обмен на всички затворници с Русия"}
{"url": "https://news.bg/politics/informatsionno-obsluzhvane-ad-stava-sistemen-integrator.html", "text": "\"Информационно обслужване\" обединява всички електронни системи, включени в Закона за електронното управление. Това решиха министрите от кабинета \"Борисов-3\" на днешното редовно правителствено заседание.Със свое решение Министерският съвет определи административните органи, чиито информационни системи ще бъдат поддържани от \"Информационно обслужване\" АД. .Очакванията са, че \"Информационно обслужване\" ще гарантира постигането на целите, заложени в Закона за електронното управление (ЗЕУ). Сред тях са , както на хоризонталните системи за е-връчване и е-идентификация, така и на обмена на документи изцяло по електронен път.", "date": "2019.12.04", "title": "„Информационно обслужване“ АД става системен интегратор "}
{"url": "https://news.bg/int-politics/putin-skastri-balgariya-che-bavi-turski-potok.html", "text": "Руският президент Владимир Путин обяви, че България забавя изпълнението на продължението на газопровода \"Турски поток\" на своя територия.Путин предупреди, че Русия щяла да намери други възможности за реализацията на \"Турски поток\", ако България не иска, съобщава ТАСС.Путин коментира темата по време на съвместната си пресконференция със сръбския президент Александър Вучич след срещата им в руския черноморски курорт Сочи.Путин коментира, че смята за възможно участието на Сърбия в транзита на руски газ чрез \"Турски поток\", като сръбският участък от газопровода бил готов 85 процента.\"Що се отнася до възможното участие на Сърбия в транзита на руски газ чрез \"Турски поток\" - да, това е възможно. Ние сме готови. Сръбският участък от газопровода от границите на България до Унгария е почти готов, 90% от тръбите вече са положени, 85% (от газопровода) вече са готови\", каза руският държавен глава.Путин също така съобщи, че полагането на тръби за продължението на \"Турски поток\" на територията на Сърбия щяло да бъде завършено през следващите дни.Руският държавен глава допълни, че с Вучич са постигнали договореност за увеличаване на капацитета на подземните газови хранилища в Сърбия от 750 млн. куб. метра до 2 млрд. куб. метра газ.\"Ние сме убедени, че изпълнението на тези мащабни енергийни проекти ще помогне значително да се засили енергийната сигурност не само на Сърбия, но и на целия балкански регион и Европа като цяло\", подчерта Путин.В края на октомври руският президент обяви, че работата по проекта \"Турски поток\" в България и Сърбия ще приключи до края на следващата година.\"Турски поток\" преминава по дъното на Черно море до европейската част на Турция и по-нататък до границата с Гърция. Едната тръба ще доставя газ за Турция, а втората - да доставки в страните от Южна и Югоизточна Европа.", "date": "2019.12.04", "title": "Путин скастри България, че бави \"Турски поток\" "}
{"url": "https://news.bg/politics/deputatite-podhvanaha-darzhavniya-byudzhet.html", "text": "Депутатите подхванаха държавния бюджет за 2020 година. Социалистът Петър Кънев поиска да се възстанови .На всички е ясно, че разпределението на така наречения излишък не се дължи на сериозно преизпълнение на приходите, а на неизпълнение на разходите, каза той. Всяка година около 1,5-2 милиарда лева остават неусвоени, по думите му. В почти всички европейски държави има подобни комисии. Ние се събираме, трепем се три дена, разпределяме парчетата от баницата и след това разчитаме Сметната палата да проверява, каза още червеният депутат. Финансовият министър Владислав Горанов се похвали с експертите в Министерство на финансите. Там работели по-добри специалисти, отколкото в партийните централи.4,5 млрд. лева щяло да е разминаването в приходите и разходите, ако всички предложения на БСП минат в бюджета. По думите му кабинетът търсел баланс. Нашите очаквания към днешна дата са в държавния бюджет да постъпят 25,6 млрд. лева, изтъкна финансист номер едно.Правителството не е изхарчило нито една десета от стотинката от преизпълнение на приходите, стана ясно още от думите му. Бюджетът за догодина бил планиран консервативно, мотивира се Владислав Горанов. След неколкочасово обсъждане депутатите приеха на второ четене рамката на държавния бюджет на Република България за 2020 г.Предвидените приходи, помощи и дарения са в размер на 28 054 682 700 лева, разчетените разходи са 14 356 374 300 лева, а бюджетните взаимоотношение /трансфери/ са 12 238 541 500 лева. За догодина се предвижда вноска в общия бюджет на Европейския съюз в размер на 1 397,4 млн. лв., което е със 115,3 млн. лв. повече от 2019 г.Основните бюджетни взаимоотношения между общините и централния бюджет са в общ размер от 4 202 545 500 лева или с 456,8 млн. лева повече от миналата година. Предвидените трансфери за държавното обществено осигуряване са 4 312 531 400 лева, а за Националната здравноосигурителна каса - 1 616 999 500 лева.Приоритетите на Бюджет 2020 са .Не беше прието предложението на БСП чл. 1, който дава рамката на бюджета, да се гласува последен, за да са допустими корекции.Отхвърлени бяха предложенията на БСП по рамката на бюджета, включително и това за създаване на фонд за развитие на Северозапада с 300 млн. лева.Предложението на Весела Лечева и Иван Ченчев от левицата за допълнителни 3,2 млн. лева за физическо възпитание и спорт първоначално беше прието с няколко гласа \"за\" в повече от \"против\" и \"въздържал се\", а после отхвърлено при прегласуването.От ДПС настояха за повече капиталови разходи за общините за рехабилитация на пътната мрежа, но искането беше отхвърлено. Не беше подкрепено и предложението на \"Обединени патриоти\" за увеличение на средствата за читалищата и регионалните библиотеки с 2 млн. лева.Припомняме, след като вчера депутатите до късно обсъждаха бюджета на Държавното обществено осигуряване (ДОО) и  заради скандал покрай текстовете за минималната пенсия, днес някои от текстовете на ДОО бяха прегласувани. Скандалът бе за исканото от БСП наказание за Вчера, 3 декември 2019 г., беше приет .", "date": "2019.12.04", "title": "Депутатите подхванаха държавния бюджет"}
{"url": "https://news.bg/politics/patriotite-iskat-otlagane-na-zakona-za-sotsialnite-uslugi-za-izchistvane-ot-dzhendarstvoto.html", "text": "Обединените патриоти внесоха в Народното събрание искане за отлагане с 6 месеца на Целта е да се постигне достатъчно отворена дискусия за осъществяване на необходимите промени в спорните текстове.Такова е и едно от очакванията, които съпредседателят на Обединените патриоти и заместник-председател на ВМРО Искрен Веселинов посочи като водещо относно работата на Патриотите припомнят и кои от текстовете са разбунили духовете в обществото - тези относно правомощията на НПО-тата, целта на термина \"социална услуга\", размера на правомощията на частните предприемачи, предлагащи социални услуги, ролята на неправителствения сектор и държавата по отношение на възпитанието и отглеждането на децата, ролята на семейството, както и механизмите при извеждане на \"деца в риск\".Опасенията на организациите на родителите са, че спряната Стратегия за детето се внедрява чрез Закона за социалните услуги и чрез него в други два водещи по отношение грижата за детето и семейството нормативни документи - Закон за закрила на детето и Семейния кодекс, посочват патриотите.Законът за изменение и допълнение на ЗСУ е предложен от ВМРО и е подписан от всички народни представители от ПГ на \"Обединени патриоти\".Според тях именно това е правилният механизъм за разглеждане на проблемните текстове - чрез обществен диалог и постигане на високо експертно ниво, за да се направят изводи за необходимите промени.Мотивите, с които Обединените патриоти настояват за отлагането на Закона, са, че в настоящия си вид ЗСУ позволява тълкуване на определени норми в светлина, която противоречи на традиционните ценности и представите за функциониране на семейството.Законът за социалните услуги и промените, които той налага в Закона за закрила на детето и Семейния кодекс, поставят основателни въпроси, свързани с устоите на семейството и неговата роля при отглеждането на децата, посочва се във внесеното в НС искане на патриотите.Те подчертават, че с предлаганото изменение се цели да се даде възможност на всички, които ще попаднат в обхвата на закона, да изразят мнението си и да се постигне желаният резултат.", "date": "2019.12.04", "title": "Патриотите искат отлагане на Закона за социалните услуги за изчистване от джендърството"}
{"url": "https://news.bg/politics/pravitelstvoto-prie-programa-za-tsifrovizatsiya.html", "text": "Правителството прие проект на Национална програма \"Цифрова България 2025\", както и Пътната карта за нейното изпълнение.Документът определя условията за изграждане на иновативна цифрова инфраструктура, използване на електронни услуги и увеличаване на цифровите умения.Програмата е базирана на новите европейски стратегически и програмни насоки за постигане на интелигентен, устойчив и ориентиран към цялото общество цифров растеж.Целта на \"Цифрова България 2025\" е да утвърди пакет от мерки, които да гарантират силна, конкурентоспособна икономика, основана на данни, за да може да се оползотвори потенциалът на иновативните технологии като компютърни услуги в облак, големи данни, изкуствен интелект, блокчейн и др.Насърчаването на сигурна кибер екосистема и справянето с предизвикателствата пред кибер сигурността са сред основните насоки на документа.", "date": "2019.12.04", "title": "Правителството прие програма за цифровизация "}
{"url": "https://news.bg/politics/davame-58-330-leva-za-obuchenie-po-antisemitizam-v-uchilishta-ot-zapadnite-balkani.html", "text": "Предоставят 58 330 лева за включването на антисемитизма в обучението в средните училища в държавите от Западните Балкани и Източното партньорство. Това решиха министрите от кабинета \"Борисов-3\" по време на днешното правителствено заседание.Парите са част от общо 232 709 лева, които България дава на Доверителния фонд на България към ЮНЕСКО за финансиране на два проекта.Останалите 174 379 лева ще бъдат отпуснати за обучение на учители в държави на юг от Сахара (Етиопия, Танзания, Руанда, Уганда и Замбия). Осигуряването на качествено образование за младите хора в Африка е една от важните мерки срещу миграцията, е мотивът на министрите.", "date": "2019.12.04", "title": "Даваме 58 330 лева за обучение по антисемитизъм в училища от Западните Балкани"}
{"url": "https://news.bg/int-politics/germaniya-izgoni-dvama-sluzhiteli-na-posolstvoto-na-rusiya-v-berlin.html", "text": "Министерството на външните работи на Германия обяви за персона нон грата двама служители на руското посолство в Берлин, съобщават германските медии.По-рано западни медии съобщиха, че правителството на канцлера на Германия Ангела Меркел може да наложи дипломатически или други санкции срещу Москва, ако има доказателства за това, че руските власти имат отношение към убийството на грузински гражданин в Берлин през това лято.В края на август неизвестен застреля  Зелимхан Хангошвили в главата. След няколко дни полицията задържа 49-годишен руснак. От прокуратурата уточниха, че в него е било намерено оръжието на убийството.По-рано беше съобщено, че германските разследващи работят по всички версии, но за най-вероятен сценарий смятат \"професионално планирано и осъществено поръчково убийство\". Подчертано беше, че поръчителите може да са или представители на престъпния свят, или на разузнаването на чужда държава.Подозренията от самото начало са, че заподозреният е агент на руските специални служби, като Кремъл, както винаги, отрича.Междувременно от германската прокуратура уточниха, че поемат разследването за убийството на чеченския бежанец в Берлин.След като главният прокурор на Берлин обяви вчера, че доказателствата сочат, че Русия стои зад убийството, вероятно ще се засили натискът върху правителството на Меркел да изпрати сигнал на Москва.В изявление от германската прокуратура заявиха, че са налице \"достатъчно доказателства\", които показват, че убийството на мъжа е извършено от името на руската държава или от руската република Чечня.Русия се зарече да отговори реципрочно, обяви високопоставен руски депутат.От руското външно министерство подчертаха, че Русия ще бъде принудена да приложи редица ответни мерки във връзка с тази ситуация.\"Ние смятаме изявленията на германската страна за експулсирането на двама служители на руското посолство в Берлин за неоснователни и недружелюбни\", посочват от руското външно, цитирани от \"Интерфакс\".Руските дипломати изтъкнаха, че \"политизиран подход към разследването е неприемлив\".\"Принудени сме да приложим комплекс от мерки за реакция\", добавиха от външното министерство на Русия.Хангошвили е грузински гражданин от чеченски произход, който се е сражавал срещу руснаците като сепаратист през Втората чеченска война в периода 1999-2000 г. След войната той е работил в Украйна и Грузия срещу руските интереси.Той е кандидатствал за получаване на убежище в Германия през 2016 г. след множество опити за убийството му в Грузия. Молбата му за убежище обаче е била отхвърлена и той е бимл определен за депортиране.", "date": "2019.12.04", "title": "Германия изгони двама служители на посолството на Русия в Берлин"}
{"url": "https://news.bg/politics/zakrivat-doma-za-mediko-sotsialni-grizhi-za-detsa-vav-vidin.html", "text": "Закриват Дома за медико-социални грижи за деца във Видин. Това стана ясно на днешното заседание на Министерския съвет. На негово място ще бъде открит Център за комплексно обслужване на деца с увреждания и хронични заболявания.От правителството посочват, че съществуването на дома вече не е необходимо поради провежданата политика за деинституционализация, довела до прогресивно намаляване на децата, които се отглеждат там.При стартиране на процеса по деинституционализация през 2009 г. в ДМСГД-Видин са отглеждани 71 деца, а към средата на тази година там е останало само едно дете, за което през юли е осигурена семейна среда и също е изведено от дома.От края на юли в дома няма настанени деца и няма да бъдат настанявани, защото всички ДМСГД трябва да бъдат закрити до края на 2020 г.Анализът на дейностите на дома във Видин показва, че за осигуряване на необходимата подкрепа за семействата и грижи за децата, в т.ч. за децата с увреждания, е необходимо да бъдат осигурени допълнителни здравни услуги, съпътстващи социалната система, с които да се подкрепят семействата при отглеждането на децата с увреждания и хронични заболявания, посочват от Министерския съвет. По тази причина ще бъде създаден Център за комплексно обслужване за деца с увреждания и хронични заболявания в област Видин, чрез който да се осигури подкрепа за 471 деца до 16-годишна възраст, които са с над 50% вид и степен на увреждане. Досега някои от тези деца са получавали рехабилитация и физиотерапия, логопедични и психологични услуги в ДМСГД-Видин.Очаква се, че разкриването на Център за комплексно обслужване на деца с увреждания и хронични заболявания във Видин ще създаде условия за предоставяне на комплексни здравни услуги за децата с увреждания. За децата, които се нуждаят от грижа извън семейството, такава ще бъде осигурявана чрез алтернативни социални услуги за деца.Припомняме, само преди дни социалният министър , която съвпадна с излъчването на  у нас, след като повече от десет години върви процес на деинституционализация. По-късно от МТСП категорично на човешките права в домовете за деца.", "date": "2019.12.04", "title": "Закриват Дома за медико-социални грижи за деца във Видин"}
{"url": "https://news.bg/regions/montirat-oshte-180-filtara-na-komini-na-stolichni-kashti.html", "text": "80% е ефективността при филтрите на комините с цел с ограничаване на замърсяването от битовото отопление. Това обяви столичният кмет Йорданка Фандъкова като резултат от монтирането на първия от новите филтри на комини в столичния квартал \"Красна поляна\". Такива филтри са монтирани вече и в столичния район \"Слатина\".Тя обясни, че е започнало изпълнението на новата програма на Столичната община за монтиране на филтри при домакинствата, които се отопляват на дърва и въглища. Програмата е 3-годишна и обхваща 2 000 домакинства.По думите на Фандъкова това е една допълваща мярка към двата големи проекта на общината за подмяна на отоплителните инсталации. Очаква се до края на настоящата година да бъдат монтирани филтри на още 180 домакинства.Кметицата припомни, че миналата година е направен тест с такива филтри при 35 домакинства в столичния квартал \"Красна поляна\". Фандъкова отчете, че дървата и въглищата са двата големи източника за замърсяване на въздуха, заедно с трафикът и автомобилите. \"Знаем, че това не е кардиналното решаване на проблема\", призна кметът. Има редица къщи, които не могат по критерии да бъдат допуснати за влизането в двете програми на общината.Фандъкова изтъкна, че претенциите на хората от \"Красна поляна\" са съвсем основателни да се оплакват от замърсяването на въздуха от дърва и въглища. Тя е разговаряла с жена на една от къщите и тя й споделила, че разходът на електричество бил минимален - \"жълти стотинки\". По информация на Фандъкова става въпрос от 12 до 15 лева допълнителен разход на домакинствата.Кметицата очаква до 3 години намаление от замърсяването на въздуха с 1/3 от домакинствата, които се отопляват с въпросните материали.", "date": "2019.12.04", "title": "Монтират още 180 филтъра на комини на столични къщи"}
{"url": "https://news.bg/finance/opredeliha-3-7-mln-lv-za-spirane-na-afrikanskata-chuma-po-svinete.html", "text": "3.7 млн. лв. се предоставят за предотвратяване разпространението на Африканска чума по свинете в България, решиха министрите от кабинета \"Борисов-3\".Правителството одобри допълнителни трансфери по бюджета на Министерството на земеделието, храните и горите за 2019 г. Финансовият ресурс е в размер на 3.7 млн. лв. и е предназначен за превантивни мерки и действия по предотвратяване разпространението на заболяването Африканска чума по свинете (АЧС) в страната.Парите ще бъдат използвани за съфинансиране от страна на България за спешните мерки за борба с АЧС.", "date": "2019.12.04", "title": "Определиха 3.7 млн. лв. за спиране на африканската чума по свинете"}
{"url": "https://news.bg/politics/bsp-poluchi-podkrepata-na-osse-za-partiynite-subsidii.html", "text": "ОССЕ подкрепя БСП за партийната субсидия. Това стана ясно от брифинг на социалистите. Левите искат мнозинството да преразгледа темата за държавното финансиране на партиите.Заместник-председателят на парламента Кристиян Вигенин припомни, че партията му е поискала становище от ОССЕ по темата. Според мнението на организацията, изпратено до БСП, законодателните измененията за субсидията драстично намалявали публичното финансиране.ОССЕ е притеснена от това ,че се въвеждат корпоративни дарения. Според организацията се нарушавал политическия плурализъм.Припомняме, че Корнелия , ОССЕ, ПАСЕ, Групата на Прогресивния алианс на социалистите и демократите в ЕП, ПЕС и посланиците на държавите от ЕС и САЩ в България във връзка с промяната във финансирането на политическите партии. На 4 юли . Преди това Корнелия Нинова заяви, че въпреки опитите БСП да бъде унищожена, тя На 12 юни след дебати в пленарна залаИнформацията за , в предаването \"Шоуто на Слави\" по bTV.Партийната субсидия е трябвало да бъде 32 128 844 лв., но вместо това в бюджета е предвидена и реално изплатена субсидия от 38 684 384 лв. Това е с 6 519 540 лв. повече, информират от екипа шоуто.в парламента да разговарят за субсидиите.По-късно премиерът обяви, че ще свикаНа него бе решено, че", "date": "2019.12.04", "title": "БСП получи подкрепата на ОССЕ за партийните субсидии"}
{"url": "https://news.bg/crime/zapechataha-skladove-na-firma-za-mlechni-produkti-v-burgas-i-silistra.html", "text": "Данъчните запечатаха складове за млечни продукти в Бургас и Силистра.В различни обекти на фирма за производство на млечни продукти, занимавала се с вноса и износа им за Европейския съюз и за трети страни, Националната агенция за приходите открила хранителни продукти и суровини без документи за произход.При операция на 3 декември били проверени складове на големи дистрибутори на стоката на фирмата в София, Варна, Пазарджик, Русе, Велико Търново, Стара Загора, Бургас, Хасково, Пловдив, Шумен, Разград и Силистра, както и производствената база в област Силистра. Именно в базата бил запечатан нерегламентиран склад, в който била открита стока без документи за произход. Липсвали и счетоводни документи.В Бургаско също бил запечатан склад за съхранение на продукти без документи за произход. Подобни пропуски били установени и в други обекти на фирмата.При инспекцията била установена практика за разплащане на стока в пари в брой, а не по установения законов ред - по банков път.Работата по случая продължава. Иззети са проби от продукцията и от производствената база.", "date": "2019.12.04", "title": "Запечатаха складове на фирма за млечни продукти в Бургас и Силистра"}
{"url": "https://news.bg/politics/za-defitsita-genotsida-i-razhozhdaneto-po-cherveniya-kilim-se-skaraha-v-ns.html", "text": "Депутатите се скараха за пенсиите. Социалистите поискаха преизчисляване на всички пенсии. Между избора дефицит или геноцид, ние предлагаме трети: разумно финансово аргументирано и справедливо решение за пенсионерите, заяви от трибуната лидерът на червените Корнелия Нинова.Тя цитира премиера Бойко Борисов, който казвал, че  , заключи соцлидерът. . Всичко това, по мнението й, са приходи, за да се увеличат пенсиите.Къде са 10 милиарда от Сребърния фонд, попита Корнелия Нинова. Тя припомни, че . Един милиард лева били нужни, за да се преизчислят пенсиите. , изтъкна червеният водач.Патриотите пък се заядоха, че левите не ги подкрепили в предишния мандат, когато искали 300 лева минимална пенсия. Добре че бяха господин Симеонов и господин Каракачанов, защити се Юлиан Ангелов.Именно двамата патриотични лидери защитавали на всички коалиционни съвети ръста на пенсиите. Йордан Апостолов от ОП се ядоса, че някои депутати дошли да търкат червения килим, а не да работят за хората.Вие не сте радикални противници на колониалния модел, обърна се към социалистите Павел Шопов. Той каза, че сега минималната пенсия щяла да е 300 лева, ако вчера НФСБ и ВМРО били в зала, когато се гласува това предложение на червените.Припомняме, че и днешното пленарно заседание, на което депутатите гледат държавния бюджет за 2020 година започна със скандал по повод исканото от БСП наказание за Иначе вчера на извънредно заседание депутатите  докрай бюджета на Държавното обществено осигуряване и го оставиха за днес. Вчера беше приет .Депутатите приеха бюджета на ДОО на второ четене. Така от 1 юли 2020 г. всички пенсии, отпуснати до 31 декември 2019 г. вкл., се увеличават с 6,7 на сто.Отхвърлено беше предложението на БСП пенсиите за трудова дейност да се преизчислят от 1 септември 2020 г. като индивидуалният коефициент на лицето се умножи по средномесечния осигурителен доход за 2016 г.От 1 януари догодина минималната работна заплата ще бъде 610 лева.НС разпореди в едномесечен срок от обнародването на закона в \"Държавен вестник\" Министерският съвет съвместно с НОИ и НЗОК да направи анализ и разработи мерки за ограничаване на злоупотребите при получаване на краткосрочни парични обезщетения по Кодекса за социално осигуряване. При превишение над предвидените разходи по бюджета на ДОО Министерски съвет може да одобри допълнителен трансфер по реда на Закона за публичните финанси.Увеличава се възрастта за пенсиониране на служителите от ДАНС от 60 на 63 години, а на НСО от 53 на 55 години.", "date": "2019.12.04", "title": "За дефицита, геноцида и разхождането по червения килим се скараха в НС"}
{"url": "https://news.bg/world/kitay-privika-amerikanski-diplomat-za-sluchaya-s-uygurite.html", "text": "Заместник-министър на външните работи на Китай привика представител на американското посолство в азиатската държава във връзка с приетия законопроект за Синдзян, информира \"Ройтерс\".Вчера Камарата на представителите на САЩ прокара законопроект, който позволява на американските власти да наложат санкции на Пекин заради нарушаване на човешките права на уйгурите в провинция Синдзян.Според информацията китайският министър е изразил недоволството на Пекин пред представителя на САЩ.По-рано Китай обяви, че решението на Конгреса може да засегне двустранните отношения и да попречи на сключването на търговско споразумение.Законопроектът изисква от администрацията на президента Доналд Тръмп да отговори твърдо на действията на Китай срещу мюсюлманското малцинство.The Uighur Act of 2019 е по-силна версия на законопроект, прокаран от Сената през септември, който ядоса Пекин. Проектозаконът призовава Тръмп за първи път да наложи санкции на член на Политбюро.Законопроектът беше одобрен от 407 конгресмени срещу един в Камарата на представителите. От Тръмп се изисква да осъди нарушенията на правата на човека и да призове за затваряне на лагерите за масово задържане в Синдзян.Вчера беше съобщено, че правителството в Пекин може да наложи визови ограничения на американски конгресмени и сенатори, които са автори на законодателството, а също така да забрани на всички американски дипломати да посещават провинция Синдзян.През последните седмици отношенията между двете държави ескалираха и около проблемите в Хонконг.", "date": "2019.12.04", "title": "Китай привика американски дипломат за случая с уйгурите"}
{"url": "https://news.bg/regions/problem-e-vlizaneto-v-kashtata-za-da-se-vidi-kakvo-gori-v-pechkata.html", "text": "90% от филтрите за комини се предвижда да бъдат поставени в квартал \"Факултета\". Това обяви столичния кмет Йорданка Фандъкова, която бе на място на поставяне на такова съоръжение.Столичният кмет поиска по-строги законодателни мерки, които да позволяват санкции за тези, които горят неправомерно отпадъци.Предвижда се периодично да се правят проверки за това какво горят ромите в квартал \"Факултета\", обясни кметът на столичния район Красна поляна\" Иван Чакъров пред журналисти.Във виетнамските общежития с полицията и със столичния инспекторат ежемесечно ще се правят проверки.Общината вече има информация всеки един апартамент на какво се отоплява и какво гори. Ще се взимат мерки за горенето на материали и в общинските жилища.Вече има и задържани роми, които горят гуми и кабели извън домовете си, а това води до замърсяване на околната среда.Кметът се надява на по-строги законодателни мерки. Глобите за неправомерно горене на отпадъци са 50 лева при първо нарушение. Иначе глобите са от 100 до 500 лева по Закона за екологията и чистия въздух.Като проблем се очертава влизането в жилищата и установяването точно какво се гори в тях.", "date": "2019.12.04", "title": "Проблем е влизането в къщата, за да се види какво гори в печката"}
{"url": "https://news.bg/politics/udalzhiha-sroka-za-vrashtane-na-zadalzheniya-ot-mnogoprofilnite-bolnitsi-vav-vratsa-i-lovech.html", "text": "Правителството измени своето Постановлениe за одобряване на допълнителни плащания по бюджета на Министерството на здравеопазването за 2018 г. за предоставяне на безлихвена възмездна финансова помощ на \"Многопрофилна болница за активно лечение - Христо Ботев\" - АД, гр. Враца, и на \"Многопрофилна болница за активно лечение - Проф. д-р Параскев Стоянов\" - АД, гр. Ловеч.С постановлението се удължава срокът за възстановяване на средствата от лечебните заведения до 10.12.2021 г.Проектът на Постановление съответства и изпълнява политиката на правителството за подобряване функционирането и контрола на здравната система в страната и повишаването на качеството на медицинската помощ.Очакваните резултати от приемането на постановлението са свързани с нормализиране на дейността на болниците и оптимално задоволяване на потребностите на населението от болнична медицинска помощ в областите Враца и Ловеч.", "date": "2019.12.04", "title": "Удължиха срока за връщане на задължения от многопрофилните болници във Враца и Ловеч"}
{"url": "https://news.bg/int-politics/tramp-v-nato-e-kato-houmar-simpsan-v-opit-da-ne-se-izdani.html", "text": "Тръмп по време на срещата на върха в НАТО е като Хоумър Симпсън, който се опитва да не се \"издъни\", според журналиста от когото най-много се страхуват във Великобритания, съобщава \"Бизнес инсайдър\".Да гледаш президента Тръмп на срещата на върха в Англия е все едно Хоумър да стъпва на пръсти, опитвайки се да не предизвиква \"касапница\", допълва един от най-известните водещи на Великобритания.\"В главата ми той се преобразява в Симпсън. Представям си го на пръсти около всекидневна с килими, с чехли, може би онези пухкавите бели, които получавате в шикозни хотели\", обяснява Емили Мейтлис пред БиБиСи.\"Той се опитва отчаяно да бъде тих и главата му върви: \"Не споменавайте Борис. Не споменавайте Брекзит. Не споменавайте Борис. Не споменавайте Брекзит. Не споменавайте Борис ... Ъх!\", допълва Мейтлис.\"Сега, като излезе, се блъсна в лампа и не сте съвсем сигурни какво ще прави по-нататък\", добави тя.През последните седмици британските журналисти притискат Тръмп да изясни дали търговската сделка след Брекзит между САЩ и Великобритания ще включи Националната здравна служба (NHS).През юни Тръмп заяви, че NHS (която според анкетите на \"Ипсос Мори\", е най-критичният въпрос за избирателите във Великобритания) трябва да бъде \"на масата\" при всяка бъдеща търговска сделка.Въпреки това, той обясни вчера, че няма да включва NHS в търговските преговори, дори ако това е му \"връчено на сребърен поднос\".Премиерът Джонсън се дистанцира от Тръмп по време на пътуването на президента в Лондон, опасявайки се, че това ще застраши успеха му в предстоящите общи избори, които трябва да се проведат на 12 декември, който според социологически проучвания ще спечели.\"Най-добре е да имате близки приятели и съюзници като САЩ и Великобритания ... нито една от страните \", коментира Джонсън миналата седмица.Според \"Политико\" в Лондон, Джонсън е \"толкова ревностно внимава да не бъде сниман с американския президент, че дори не го поздрави на вратата, когато той и съпругата му Мелания пристигнаха\" на 10 Даунинг Стрийт във вторник вечерта.Мейтлис е считана за \"най-свирепия\" телевизионен водещ във Великобритания. Тя проведе скандалното ноемврийско интервю, в което принц Андрю бе \"печен на бавен огън\" заради приятелството си с опозорения финансист Джефри Епщайн, в резултат на което кралската особа бе изтеглена от множество бизнеси и бе освободен от всички свои публични задължения в обозримо бъдеще.В първия ден на срещата на върха на НАТО Тръмп бе проверен публично за фактическите му знания  от френския президент Еманюел Макрон и се оказа централна фигура в шега между Макрон, Джонсън и канадския премиер Трюдо.", "date": "2019.12.04", "title": "Тръмп в НАТО е като Хоумър Симпсън в опит да не се \"издъни\""}
{"url": "https://news.bg/crime/spad-na-dds-izmamite-no-prestapnostta-se-krie-v-legalniya-biznes.html", "text": "Между 190 и 230 млн. лв. са измамите с ДДС по оценка на Центъра за изследване на демокрацията.За сравнение през 2008-2009 г. приходите от този вид измами достигат до 1 млрд. лв.Данните представи Тихомир Безлов на пресконференция, посветена на представянето на оценката на заплахите от организираната престъпност - 2019 г.\"Това, което отчитаме е, че при организираните ДДС измами тенденцията е надолу\", подчерта Тихомир Безлов, според когото обаче към всичко, включително и към данните, трябва да се отнасяме със скептицизъм.От Центъра за изследване на демокрацията отчитат, че при злоупотребите със средствата на Европейския съюз има проблем и всички критични процеси са официализират. Приходите от този вид престъпления варират между 70 и 300 хил. лв.Анализът на измамите със злоупотребите със средствата на Европейския съюз са от областта на Програмата за развитие на селските райони, къщите за гости и злоупотреби по програмата за саниране на жилищни сгради.Основният извод на Центъра за изследване на демокрацията е, че организираната престъпност продължава да използва корупцията като инструмент за нелегална дейност. Засегнатите структури са правоприлагащите институции, правосъдната система, държавната администрация на местно ниво.По-голяма част от престъпните мрежи в България контролират легални бизнес структури, поради което проникването на организираната престъпност в легалната икономика е значително по-голямо от равнището, наблюдавано в Западна Европа.През 2018 г. от ЦИД отбелязват лек ръст на тежката организирана престъпност, но се надяват следващото изследване догодина да покаже, че това е било просто в рамките на грешката.По думите на Безлов, за да се оцени организираната престъпност възниква количествен проблем - колко пари се правят.Към настоящия момент има 92 умишлени убийства спрямо 188 през 1989 г., поръчковите убийства са 1 или 2 годишно. Насилието не е приоритет на организираната престъпност и самата тя го избягва, заяви още Безлов.Приходите от търговията с нелегални тютюневи изделия и цигари през 2011 - 2012 са били 400 млн. лв., а сега са 100 млн. лв. Част от причините за свиването на търговията от нелегални тютюневи изделия е дублирането на много от държавните институции, които да извършват контрол.При секс услугите на външния пазар също се забелязва спад - от над 1 млрд. лв. през 2012 година на 900 млн. лв. през 2017 и 2018 г. На вътрешния пазар приходите от секс услуги варират между 230-270 млн. лв.Приходите от престъпленията с каналджийството през 2015 г. са били 220 млн. лв.Между 2017-2018 г. няма промяна в използването на хероина. При другите нелегални психоактивни вещества се забелязва спад.През 2017-2018 г. размерът на приходите на нелегалния пазар с хероин е 60 млн. лв., при канабисът достига до над 200 млн. лв. Приходите от кокаин достигат до 57 млн. лв. Общо приходите от нелегалните наркотици се оценява на 400 - 450 млн.лв.Приходите от търговията с нелегален дърводобив са между 70 и 120 млн. лв.Приходите от нелегалната търговия с горива варира между 600-700 млн. лв.Големият проблем на търговията с нелегалните горива е, че се говори за нея, но няма доказателства за незаконния пазар. Големият проблем е, че става въпрос и за участие на някои от големите вериги в процеса.\"Всичко е уж законно и последиците са, че пазарът с нелегалните горива е изключително сложен за оценка\", предупреди Тихомир Безлов.Кражбите на коли през 2018 г. достигат до 2000 при 20 000 през 1994 г.Оценката в доклада се прави на базата на престъпните пазари и на четири основни източника - социологически изследвания, интервюта с експерти, всички годишни доклади и статистики, които се издават от институциите или на базата на маркетингови проучвания и комплексна оценка.Оценката разглежда 10 пазара - трафик на наркотици, трафик на хора, ДДС измами, незаконен дърводобив, нелегална търговия с горива, тютюн, измами със средства на ЕС, телефонни измами, каналджийство и киберпрестъпления.На свой ред Атанас Русев от Центъра за изследване на демокрацията посочи, че оценката за организираната престъпност е инструмент, който Центърът за изследването на демокрацията за втори път разработва с редица държавни институции - МВР, ГДБОП, Агенция \"Митници\", НАП и други.Русев определи оценката на организираната престъпност като една прохождаща методология, с която българските институции са прохождащи в нея. \"Този инструмент се използва за формиране на политики на вътрешния ред и сигурност. Надяваме се, че нашият труд ще подпомогне процеса на взимане на решения\", подчерта той.", "date": "2019.12.04", "title": "Спад на ДДС-измамите, но престъпността се крие в легалния бизнес"}
{"url": "https://news.bg/world/udariha-s-granata-patrulka-v-belfast.html", "text": "Осколки от граната са били намерени в Белфаст, след като хвърлен предмет, ударил полицейски джип, беше определен от полицията в Северна Ирландия като \"опит за убийство или нараняване на полицейски служители\", съобщават британските медии.От полицията уточниха, че \"силен взрив\" е бил чут, след като колата е била ударена с граната в западната част на северноирландската столица около 2 часа тази нощ местно време (5 часа българско).Полицаите в джипа не са пострадали, а по автомобила няма щети.Смята се, че дисиденти републиканци са отговорни за случката.От полицията в Белфаст определиха станалото като \"отвратителен акт\". Допълниха, че полицаите в района са провеждали \"рутинни патрули\", когато гранатата е ударила автомобила.\"Полицейска операция беше незабавно проведена, за да се гарантира безопасността на всеки в района. Осколките от гранатата са намерени и занесени за криминалистични изследвания\", допълниха от местната полиция.От полицията призоваха обществеността за информация.От полицията изтъкнаха, че атаката е \"ярко напомняне за стреса и напрежението\" на полицейската служба.От Полицейската федерация на Северна Ирландия заявиха, че обществото трябва да \"изолира\" онези, които искат да ни \"върнат назад към миналото\".Новата ИРА е националистическа група, която е твърдо против Споразумението от Разпети петък от 1998 г., което сложи край на близо 30-годишния период на насилие и терористични атаки в Северна Ирландия. През последните няколко години Новата ИРА извърши няколко терористични атаки в региона. По-конкретно на 22 февруари 2017 г. нейните бойци се опитаха да взривят полицейска кола в Лондондери.През 1970-те и 1990-те години в Северна Ирландия имаше сблъсъци между местни католици и протестанти, придружени от терористични атаки. Атаки имаше също и през настоящото десетилетие.На 17 октомври Лондон и Брюксел постигнаха ново споразумение за Брекзит след проточили се преговори. Смята се, че прокарваният от британското правителство Брекзит ще доведе до възобновяване на насилието в Северна Ирландия и сепаратистките действия. ", "date": "2019.12.04", "title": "Удариха с граната патрулка в Белфаст  "}
{"url": "https://news.bg/world/erdogan-i-tramp-s-polovinchasova-mnogo-produktivna-sreshta.html", "text": "Президентът на Турция Реджеп Ердоган и американският лидер Доналд Тръмп проведоха \"много продуктивна\" среща в кулоарите на форума на НАТО в Лондон.Това написа в \"Туитър\" Фахретин Алтън - директорът на комуникациите на турския президент Реджеп Ердоган, цитиран от \"Ройтерс\".Срещата е продължила половин час.Лидерите на НАТО провеждат разговори на фона на големи разногласия по теми като разходите за отбрана, ролята на Турция в Алианса и бъдещи заплахи от Русия и Китай.", "date": "2019.12.04", "title": "Ердоган и Тръмп с половинчасова „много продуктивна среща”"}
{"url": "https://news.bg/politics/premierat-podari-kreditniya-reyting-na-sofiya-na-krititsite-si.html", "text": "Международната рейтингова агенция Standart and poors е повишила рейтинга на София. С това се похвалиха както от Столична община, така и премиерът Бойко Борисов преди началото на правителственото заседание.\"Това са най-добрите отговори към всички критици. София има най-високия рейтинг от всички столици на Балканите. Това го подаряваме на нашите критици - столицата ни да е на първо място. \", каза Борисов. Международната рейтингова агенция S&P Global Ratings повиши дългосрочния кредитен рейтинг на София от 'BBB- на 'BBB с положителна перспектива. От S&P Global Ratings отчитали приемствеността в управлението след преминалите местни избори, което би осигурило и по-нататъшната финансова стабилност и поддържаната висока ликвидност.С високия рейтинг на страната .На днешното правителствено заседание Борисов обяви и че .\"Да се предаде на Красимир Каракачанов, който е на среща на НАТО в Лондон, където ще ни хвалят затова какво е направила България, че отпускаме допълнителни разход - 16 млн.лв. за 8 самолета - да им бъдат подменени двигателите, така че летците да си изпълняват задълженията\", каза в заключение Борисов.", "date": "2019.12.04", "title": "Премиерът подари кредитния рейтинг на София на критиците си"}
{"url": "https://news.bg/regions/katastrofa-v-yambolsko-vze-zhertva.html", "text": "Шофьор загина на място при катастрофа на пътя Ямбол-Безмер, съобщава БНР.Заради тежкия пътен инцидент между два леки автомобила движението е затруднено.Произшествието е станало около 8.00 часа тази сутрин на входа на селото.25-годишна жена е откарана с множество наранявания в болницата в Ямбол.Причините за катастрофата все още се изясняват. Екипи на \"Пътна полиция\" регулират движението.", "date": "2019.12.04", "title": "Катастрофа в Ямболско взе жертва"}
{"url": "https://news.bg/politics/ostaviha-maykite-s-380-lv.html", "text": "Депутатите отново влязоха в спор за майчинските през втората година за отглеждане на дете. Социалистът Георги Гьоков предложи майчинските от 380 лева да скочат поне до минималната работна заплата. От догодина тя става 650 лева. По думите му тази мярка ще засегне 60 000 майки.БСП наистина ли смятат, че със 650 лева обезщетение за отглеждане на дете ще стимулират раждаемостта, отговориха от ГЕРБ. Във всички европейски държави платеното майчинство е между 3-5 месеца. За управляващите важно било да се стимулират майките да се върнат на работа.Раждат се все по-малко деца и трябва да обърнем посоката на политиките за стимулиране на семействата, скочи червената депутатка Надя Клисурска. В момента около 12 хиляди български майки ще получават такова обезщетение за отглеждане на дете между първата и втората година, изтъкна тя.Майчинските през втората година не са вдигани от 2013 година. Очаквано предложението на левите не мина.", "date": "2019.12.04", "title": "Оставиха майките с 380 лв."}
{"url": "https://news.bg/society/nagradiha-rezhisyora-prof-dimitrina-gyurova-savova-za-zaslugi-kam-kulturata.html", "text": "Премиерът Бойко Борисов награди лично режисьора проф. Димитрина Георгиева Гюрова-Савова с държавната награда \"Св. Паисий Хилендарски\".Наградата се дава за големи заслуги в областта на културата. Медалът бе даден в Министерския съвет в присъствието на министъра на културата Боил Банов.Годишната държавна награда \"Св. Паисий Хилендарски\" е учредена с Постановление на Министерския съвет от 2000 г. Тя се присъжда за стимулиране на български творци и изпълнители на произведения, свързани с българската история и традиции. Миналата година отличието беше връчено на актьора Васил Михайлов.Тазгодишният й носител е определен от жури с председател акад. Юлиан Ревалски - председател на БАН, и членове: проф. Станислав Семерджиев - ректор на НАТФИЗ, проф. Николай Драчев - ректор на НХА, доц. Красимира Александрова - директор на НБКМ, проф. д-р инж. Иван Марков - ректор на УАСГ, проф. Маргарита Ваклинова от БАН - археолог, както и проф. Пламен Джуров - композитор и диригент.\"Сърдечна благодарност за високото отличие, което получавам за скромната си творческа и педагогическа работа. Благодаря на всички студенти и сътрудници за предаността към общото дело, което сме вършили - и за таланта им, който е основата на успехите, за които получавам днешната награда\", каза режисьорката.Проф. Димитрина Гюрова е родена на 9 октомври 1934 г. в Бургас. През 1952 г. е приета в класа по режисура на проф. Боян Дановски.Нейни постановки са представяни на сцените на театрите в цялата страна. Тя създава близо 50 спектакъла за театрите в Сливен, Варна, Бургас, НДТ \"Сълза и смях\", Театър \"Българска армия\", Народен театър за младежта, НТ \"Иван Вазов\", Театър 199. Участвала е при създаването на повече от 40 телевизионни постановки, за които е отличена с Наградата на Комитета за телевизия и радио.От 1975 г. Димитрина Гюрова преподава актьорство за драматичен театър в НАТФИЗ и е професор там.Тя е двукратен носител на Наградата на София и на Наградата за \"Режисура\" на Съюза на артистите в България.", "date": "2019.12.04", "title": "Наградиха режисьора проф. Димитрина Гюрова-Савова за заслуги към културата"}
{"url": "https://news.bg/politics/otbranitelnata-sposobnost-da-ne-se-meri-samo-v-pari-nastoya-rumen-radev.html", "text": "Вложените средства в отбранителни способности трябва да допринасят и за собственото икономическо развитие и социални системи. Това заяви президентът Румен Радев преди срещата на върха на НАТО в Лондон, съобщиха от администрацията на държавния глава. Той призова срещата на върха на НАТО да не се превръща във вътрешнополитическа трибуна, а да . Държавният глава поиска откровено поставяне на проблемите и противоречията и конструктивен дебат.Президентът посочи, че , но това да стане прозрачно и ефективно.\"Тук  и не по-малко важно е те да допринасят и за собственото икономическо развитие и за укрепване на социалните системи, а не за тяхното изтощаване\", допълни президентът Румен Радев. По-късно българският държавен глава бе поканен на специалния обяд, даден от американския президент Доналд Тръмп за лидерите на страните от НАТО, които отделят над 2% от БВП за отбрана.Там той обясни, че не вижда бъдещето на Алианса като съюз между производители и клиенти, а като партньори, които заедно развиват своята сигурност, заедно развиват високи технологии и произвеждат военно оборудване. ", "date": "2019.12.04", "title": "Отбранителната способност да не се мери само в пари, настоя Румен Радев"}
{"url": "https://news.bg/int-politics/rusiya-obvinyava-sasht-v-umishleno-zabavyane-na-vizite-za-neyni-predstaviteli.html", "text": "Русия обвини Вашингтон, че умишлено забавя издаването на визи за руски официални лица, пътуващи до САЩ, нещо, което според нея може допълнително да навреди на вече обтегнатите отношения, съобщава \"Ройтерс\".Посолството на САЩ в Москва не издаде визи на руска делегация от служители на финансовото министерство, която е трябвало да присъства на международна конференция за управление на одита във Вашингтон на 3 декември, уточниха от руското посолство във Вашингтон.Посолството на САЩ не е отговорило веднага на обвиненията. Но в миналото то е казвало, че консулският му отдел е недостатъчен, след като Москва му нареди рязко да съкрати служителите си в Русия през 2017 г. по време на голям дипломатически спор между двете страни.Руското посолство заяви, че не смята, че американските визи за руски граждани са били забавени заради недостиг на персонал.\"Ние сме обезпокоени от липсата на воля на Държавния департамент да гарантира правилната работа на своите собствени консулски организации под неубедителен предлог\", изтъкнаха от руското посолство в изявление.\"Подобни действия от страна на американските власти водят до по-нататъшно влошаване на и без това обтегнатите отношения между двете страни\", добавиха руските представители.През септември Русия привика високопоставен американски дипломат в знак на протест срещу неприемливия отказ на Вашингтон да издаде визи за членове на руска делегация, отиващи на Общото събрание на ООН в Ню Йорк.", "date": "2019.12.04", "title": "Русия обвинява САЩ в умишлено забавяне на визите за нейни представители"}
{"url": "https://news.bg/regions/otkriha-izcheznalite-cherni-lebedi-ot-blagoevgradskiya-park-bachinovo.html", "text": "Откриха двата черни лебеда, които изчезнаха от парк \"Бачиново\" в Благоевград, съобщава bTV.Птиците са били забелязани да плуват в река Струма.Припомняме, беше подаден тази сутрин. От общината призоваха, ако някой види птиците, да ги уведоми.В района има денонощно видеонаблюдение. За да се открият черните лебеди, са били прегледани всички записи от камерите.Птиците от езерото са социализирани и не се страхуват от хора и животни. По тази причина те често излизат от водата, което обаче може да се окаже опасно за тях. В езерото са изградени и специални къщички за птиците.", "date": "2019.12.04", "title": "Откриха изчезналите черни лебеди от благоевградския парк \"Бачиново\""}
{"url": "https://news.bg/crime/270-pensionni-dosieta-sa-izcheznali-prez-2013-g-ot-noi-plovdiv.html", "text": "270 пенсионни досиета са изчезнали през 2013 г. от Териториалното поделение на НОИ в Пловдив. Част от липсващите документи са открити при разкритата от прокуратурата и полицията в града схема за източване на общественото осигуряване, съобщи БНТ.Сред задържаните за измамата, причинила щети за около 3 милиона лева, е .Няколко анонимни сигнала за неправомерно отпуснати пенсии са предизвикали пълна инвентаризация на архива на пенсионното обслужване през 2013 година. От териториалното поделение на НОИ-Пловдив са извършили мащабна проверка на 400 000 досиета на пенсионери.Инспекцията показала липсващи 270 досиета. Незабавно е предприета процедура за установяване и доказване на стаж. Временно е спряно изплащането на пенсии. С помощта на икономическа полиция са издирени и лицата, получавали пенсиите.Чавдар Грошев, районен прокурор на Пловдив пояснява, че 116 лица не са представили никакви документи, като са твърдели, че са ги загубили. Не са могли да представят такива доказателства, че са работили някъде.116 от липсващите досиета са открити именно при задържаната 62-годишна бивша служителка на НОИ. За всички тях са изплащани пенсии в продължение на дълъг период от време.Мария Колева от отдел \"Пенсии\" в НОИ-Пловдив обяснява, че това са пенсии, които са отпуснати в периода 99-2001-а година и по всички тези пенсионни досиета е работила като контрольор една и съща бивша служителка на териториалното поделение на НОИ.За фалшивите удостоверения за стаж са използвани данните на закрити през 90-те години фирми, за които няма документи в архива.След изчезването на досиетата от НОИ-Пловдив са ограничили достъпа на служителите си до пенсионния архив.Очаква се утре ще бъде внесено искане в районния съд за постоянното задържане на тримата арестуване за източването на НОИ.", "date": "2019.12.04", "title": "270 пенсионни досиета са изчезнали през 2013 г. от НОИ-Пловдив"}
{"url": "https://news.bg/politics/smetnata-palata-podseshta-partiite-za-razhodite-im-v-predizbornata-kampaniya.html", "text": "Остават само три дни за подаването на отчетите за приходите и разходите за предизборната кампания за местните избори, напомня Сметната палата.Крайният срок за това е 6 декември - 30 работни дни след изборния ден. При провеждане на балотаж срокът за представяне на отчети е 13 декември.До момента отчети са подали 28 партии, 2 коалиции от партии, 146 инициативни комитети и 134 местни коалиции.Сметната палата напомня, че отчетът трябва да се изпрати на хартиен и електронен носител, придружен с извлечение от банковата сметка на съответната партия или коалиция. Към отчета трябва да се приложат декларациите за произход на дарените средства, когато са в размер над една минимална работна заплата (560 лв. за 2019 г.), както и декларациите за произход на средствата, предоставени от кандидат или член на инициативен комитет, когато средствата надхвърлят една минимална работна заплата.Отчет, който не отговаря на изискванията относно формата, съдържанието и начина на представяне, се смята за неподаден, посочват от Сметната палата.Предвидената глоба, в случай че не бъде представен отчет, е от 2000 до 10 000 лв.Сметната палата съобщава, че ще публикува подадените отчети и ще извърши одит за съответствие на декларираните приходи и извършените разходи за предизборната кампания, когато те надхвърлят 1000 лв.", "date": "2019.12.04", "title": "Сметната палата подсеща партиите за разходите им в предизборната кампания"}
{"url": "https://news.bg/world/poveche-ot-200-aresta-pri-mezhdunarodna-operatsiya-sreshtu-izpiraneto-na-pari.html", "text": "Повече от 200 души са арестувани при международна операция срещу изпирането на пари, съобщава Европол.31 държави, подкрепяни от Европол, Евроджъст и Европейската банкова федерация, проведоха операция за разбиване на схеми с финансови \"мулета\", при които често жертвите не знаят, че парите, които изпращат, са част от схема за пране на пари.Петата Европейска кампания срещу финансовите \"мулета\" се проведе между септември и ноември 2019 г. Установени са 3833 финансови \"мулета\" наред с 386 души, които са привличали \"мулета\", от които 228 са арестувани. 1025 разследвания са започнати, като много от тях продължават. Повече от 650 банки, 17 банкови асоциации и други финансови институции са помогнали за разкриване на 7520 случая на пране на пари, като са предотвратили обща загуба в размер на 12,9 трилиона евро.България е сред държавите, участвали в операцията.", "date": "2019.12.04", "title": "Повече от 200 ареста при международна операция срещу изпирането на пари"}
{"url": "https://news.bg/int-politics/sarbiya-e-palna-s-malki-eskobari-chast-ot-balkanski-kartel-vav-vazhod.html", "text": "\"Политика\" цитира доклад за пазара на наркотици за 2018 г., представен наскоро и който често споменава сръбски организирани престъпни групи, съобщава \"Танюг\".\"Сърбия е пълна с малки Eскобари\", е заглавие на белградски вестник, в който се посочва, че Сърбия все повече се включва в трафика на наркотици в така наречения Балкански картел, който според прогнозите международните полицейски организации се разраства .Според информацията, сръбското вътрешно министерство потвърждава, че през последните две години в страната са иззети повече от 10 тона наркотици, четири тона миналата година, а тази година повече от шест, което превръща 2019 г. в рекордната за задържане на наркотици, откакто се води статистика.Добавя се, че тези статистически данни не включват марихуаната, иззета в \"Йованица\" - 650 килограма, готови за продажба, и почти допълнителни четири тона суров наркотик.Дарко Сарич, известен още като Балкански Ел Чапо и Радосав Цвиович, когото мнозина наричат ​​\"Нови Сад Ескобар\", са най-големите дилъри на кокаин.Що се отнася до хероина, \"Политика\" посочва, че най-голямото задържане тази година в Сърбия е в средата на ноември, когато са открити 77 килограма на стойност 5 милиона евро и е арестуван заподозреният нарколидер Младен Новакович Точило от село Америчи край Младеновац.Медията разкрива от докладите на Европейския център за мониторинг на наркотиците и наркоманиите (EMCDDA) и Европол, че освен традиционно най-големите колумбийски и италиански престъпни групи, групи от Сърбия и Албания придобиват все по-голямо значение в търговията с кокаин.\"Подчертава се, че сръбските престъпници си сътрудничат добре със своите \"колеги\" от други страни от бивша Югославия, поради което са наричани \"Балкански картел\" от европейските полицаи.Твърди се, че Балканският картел е съставен от престъпни групи от територията на бивша Югославия, а \"най-представени са сърбите, хърватите и черногорците, които си сътрудничат добре помежду си, но и със своите съседи: албанци, българи и италианци\".\"Политика\" напомня, че за разлика от кокаина, който идва от Латинска Америка, хероинът идва от изток - главно от Афганистан и в по-малка степен от Пакистан, Иран, източна Турция и страни от Централна Азия.\"Основните пътища за контрабанда на хероин (до държави от ЕС) минават през Турция, България, Албания, след това през Косово през Сърбия\", пише изданието.Медията допълва, че когато хероинът пристига в Косово, наркокартелите го опаковат в по-малки количества и след това го транспортират по земя.", "date": "2019.12.04", "title": "Сърбия е пълна с малки Ескобари, част от \"Балкански картел\" във възход"}
{"url": "https://news.bg/crime/izzeha-nad-150-starinni-moneti-ot-dom-v-dzhebel.html", "text": "Над 150 стари монети, за които се предполага, че са с археологическа стойност, са иззети от дома на 63-годишен мъж от Джебел, съобщи bTV.В дома му е открито и електрическо устройство, което вероятно е част от металотърсач.До находката се е стигнало след сигнал, по който е работено заедно с полицията. Мъжът е задържан за 24 часа.Предстоят експертизи, които да покажат, дали монетите представляват културна ценност.", "date": "2019.12.04", "title": "Иззеха над 150 старинни монети от дом в Джебел "}
{"url": "https://news.bg/world/kremal-podkrepi-makron-evropa-da-bade-chast-ot-nov-yadren-dogovor.html", "text": "Кремъл обяви, че западноевропейските държави трябва да участват в разговори за нов договор за контрол над ядрените оръжия между Русия и САЩ след отмяната на Договора за ликвидиране на ракетите със среден обхват, информира \"Ройтерс\".Говорителят на руския президент Дмитрий Песков заяви пред журналисти, че Москва , че западноевропейските държави трябва да участват на преговорите.Вчера президентът на Франция Еманюел Макрон се обяви за необходимостта от създаване на нов договор за стратегическите ядрени оръжия. \"Важно е да имаме стратегически диалог с Русия\", призова той.Песков също коментира планираното от НАТО увеличение на разходите за отбрана. Той отбеляза, че Москва е права да се тревожи от експанзията на Алианса на изток и политиката на сдържане.\"Виждаме, че НАТО провежда действия с цел сдържане и експанзия по отношение на страната ни. Това само може да ни притесни\", каза Песков.По думите му Русия няма да бъде въвлечена в скъпа въоръжена надпревара въпреки поведението на НАТО.Междувременно Макрон отново каза, че държи на думите си за  на НАТО, като отбеляза, че е провокирал точния дебат за посоката на Алианса.Преди срещата на върха на НАТО в Уотфорд Макрон беше запитан от журналист дали стои зад думите си. \"Да, напълно. Реално ни позволи да проведем някои важни дебати\", отговори той.Според него дебатите обхващат въпроси като как да създадем траен мир в Европа и да разясним кой е врагът.Мисля, че е наша отговорност да отговорим на двусмислието, което може да бъде вредно и да проведем реален стратегически дебат. Започна и аз съм доволен, каза още той.В началото на август .През февруари САЩ , като обвиняват Москва в разработване на ракети, които са в нарушение на споразумението. ", "date": "2019.12.04", "title": "Кремъл подкрепи Макрон Европа да бъде част от нов ядрен договор"}
{"url": "https://news.bg/crime/politsai-goniha-izbyagal-arestant-v-pleven.html", "text": "Полицаи гониха избягал арестант в Плевен, съобщават от Областната дирекция на МВР.Около 18.20 часа в понеделник, 2 декември, служителите на реда конвоирали 32-годишния мъж от Второ районно управление до сградата на Първо районно управление в града.При приемането на задържания в ареста белезниците му били свалени, за да предаде опасните за живота и здравето му предмети от облеклото си. Именно в този момент арестантът побягнал по стълбите на полицейското управление към изхода. Напуснал сградата и бягайки се насочил към близките жилищни блокове.Беглецът бил последван от полицаи, които го заловили в близост до полицейското управление.Мъжът е задържан за 24 часа. Работата по случая продължава. Образувано е досъдебно производство.", "date": "2019.12.04", "title": "Полицаи гониха избягал арестант в Плевен"}
{"url": "https://news.bg/bulgaria/sluzhiteli-na-babh-na-protest-iskat-nay-malko-1200-lv-zaplata.html", "text": "Служители на Българската агенция по безопасност на храните протестираха под прозорците на Министерския съвет.Около 200 души се събраха на жълтите павета с искания за \"достойни заплати и достойни условия на труд\".Протестът е организиран от Национална федерация \"Земеделие и горско стопанство\" към КТ \"Подкрепа\".Протестиращите коментираха, че заради ниските заплати, които вземат в Агенцията, не достигат ветеринарни специалисти, а и тези, които работят, не могат да си вършат работата добре, тъй като нямат консумативи.Причината да излязат на протест сега са заложените средства за БАБХ в бюджета за следващата година, който днес се приема на второ четене в парламента.Стана ясно, че е подготвена протестна декларация, която ще бъде изпратена до министър-председателя Бойко Борисов и до Народното събрание.Исканията обясни Анелия Иванова от КТ \"Подкрепа\" - да бъдат отпуснати 40 млн. лв. средства за бюджета на Агенцията допълнително.Тя бе категорична, че са отпуснати милиони за обезщетяване на стопаните, засегнати от чумата по свинете и овцете, но за служителите няма пари.Средната заплата на служител в БАБХ е между 800 и 1000 лв. Исканията са да се вдигнат парите с около 40% - между 1200 и 1500 лв.Протестиращите бяха категорични, че не искат оставката на министъра на земеделието, нито на шефа на БАБХ, а само увеличение на бюджета на Агенцията, за да се работи при нормални условия.", "date": "2019.12.04", "title": "Служители на БАБХ на протест искат най-малко 1200 лв. заплата"}
{"url": "https://news.bg/disasters/zabavya-se-rastezhat-na-globalnite-vaglerodni-emisii-prez-2019-a.html", "text": "Изненадващ спад в използването на въглища в САЩ и Европа е помогнал за се забави растежът на глобалните емисии на въглероден диоксид (CO2) през тази година, като за това също така допринася и сниженото търсене в Китай и Индия, показва проучване, цитирано от \"Ройтерс\".Докладът, цитиран на срещата на ООН за климата в Мадрид, показа, че нарастващият апетит за петрол и газ означава, че светът все още е далеч от постигането на драстичните намаления на емисиите на парникови газове, необходими за предотвратяване на катастрофално глобално затопляне.Независимо от това използването на въглища е спаднало рязко в САЩ и Европа, което е спомогнало за забавяне на прогнозирания растеж на емисиите на въглероден диоксид до 0,6% през 2019 г. в сравнение с 2,1% през предходната година.По-бавният растеж на търсенето в Китай, който изгаря половината въглища в света, и Индия, в комбинация с цялостния по-слаб икономически растеж, също е спомогнало за забавяне на възходящия поход на емисиите, се допълва в доклада, известен като Global Carbon Budget 2019 (Глобален въглероден бюджет 2019).\"Слабият растеж на емисиите на въглероден диоксид през 2019 г. се дължи на неочакван спад в глобалната употреба на въглища, но този спад е недостатъчен за преодоляване на стабилния ръст на потреблението на природен газ и петрол\", изтъква Глен Питърс, изследователски директор в базирания в Осло изследователски център за климата CICERO.Питърс добави, че емисиите на CO2 от изкопаеми горива в световен мащаб вероятно ще бъдат повече от 4% по-високи през 2019 г. в сравнение с 2015 година, когато беше прието Парижкото споразумение за справяне с климатичните промени.Публикуван от изследователската група Global Carbon Project в няколко академични списания, включително Nature Climate Change, докладът представлява първата целогодишна оценка на увеличението на емисиите на въглероден диоксид през 2019 г.Авторите изтъкват, че отбелязаният в последно време растеж на възобновяемата енергия и електрическите превозни средства - в най-добрия случай - просто е забавил растежа на емисиите от изкопаеми горива, които трябва да спаднат бързо, ако светът иска да постигне ограничаване на глобалното затопляне до 1,5 градуса по Целзий до края на века, което е записано в Парижкото споразумение.", "date": "2019.12.04", "title": "Забавя се растежът на глобалните въглеродни емисии през 2019-а"}
{"url": "https://news.bg/world/frantsiya-i-germaniya-shte-prizovat-tramp-da-ohladi-strastite.html", "text": "Лидерите на страните членки на НАТО ще кажат на президента на САЩ Доналд Тръмп днес, че отделят повече пари за отбрана. Те се надяват с уверенията си да попречат на Тръмп да атакува Алианса и да го накарат да се успокои, информира \"Ройтерс\".Европейските лидери, водени от Германия и Франция, ще заявят пред американския лидер, че не трябва да бъдат третирани като второстепенни партньори при разрешаването на световните проблеми.Вчера Тръмп обвини съюзниците, че не харчат достатъчно средства за отбрана, но Европа, Турция и Канада ще използват събирането в луксозен хотел в Северен Лондон, за да отбележат, че\"Ако инвестираме пари и рискуваме живота на нашите войници...трябва да сме наясно за основите на НАТО\", написа президентът на Франция Еманюел Макрон в \"Туитър\" и добави, че днес ще \"защити интересите на Франция и Европа\".Това вероятно ще включва искане да се разшири политическата роля на НАТО в Близкия изток и Африка, въпреки че Берлин и Париж първо трябва да потърсят подкрепата на НАТО за сформиране на група \"мъдреци\", която да изготви план за реформиране на съюза.Във финалното комюнике НАТО ще потвърди ангажимента си за колективна отбрана, докато Великобритания се очаква да осигури шест бойни кораба, две ескадрили и 2000 войници в наличност на организацията, за да изпълни искането на САЩ европейските армии да бъдат в бойна готовност.НАТО също за първи път ще предупреди Китай, че следи разрастващата се военна мощ на Пекин, като ще постигне съгласие за постепенна подготовка на съюза за защита от всякакви бъдещи заплахи - от Арктика до компютърните мрежи.Но дебатът ", "date": "2019.12.04", "title": "Франция и Германия ще призоват Тръмп да охлади страстите"}
{"url": "https://news.bg/world/kim-chen-un-otnovo-yahna-byal-kon-predi-vazhen-plenum-na-partiyata.html", "text": "Лидерът на КНДР Ким Чен-ун отново яхна бял кон, след като Пхенян обяви, че скоро ще проведе необичайна среща на партийното ръководство, информира \"Ройтерс\".Според анализатори Северна Корея вероятно се подготвя да заеме по-конфронтираща позиция.За  Ким се качи на планината Пекту с бял кон. Този път той беше придружаван от висши военни. Корейската централна новинарска агенция съобщи, че целта е била да насърчи \"революционен дух\" в народа.Ким предупреди САЩ, че до края на годината Вашингтон трябва да предложи по-големи отстъпки за възобновяване на блокираните преговори за ядрената програма или КНДР ще тръгне по \"нов път\". Анализатори изразяват мнение, че този нов път може да включва възобновяване на изпитанията на междуконтинентални балистични ракети или ядрени тестове.САЩ настояват Северна Корея да се откаже от по-голямата си част от ядрения арсенал преди да отмени част от международните санкции, докато Пхенян обвинява Вашингтон в \"гангстерски\" натиск едностранно да се разоръжи.Според наблюдатели на пленарна среща на Централния комитет на управляващата Корейска работническа партия по-късно този месец КНДР може да приеме големи решения. На такива срещи често Северна Корея обявява голяма политическа промяна.Времето на провеждане на този пленум е необичайно, защото идва преди крайния срок, както и преди новогодишното обръщение на Ким.Корейската централна новинарска агенция съобщи, че Ким, придружаван от висши офицери, е направил тур с бял кон по бойните полета до Пекту. Лидерът на КНДР често посещава свещената планина по време на голямо развитие в страната, включително ракетни изпитания. През октомври,, се появиха спекулации, че Пхенян може да промени ядрената си стратегия.", "date": "2019.12.04", "title": "Ким Чен-ун отново яхна бял кон преди важен пленум на партията"}
{"url": "https://news.bg/politics/maya-manolova-nyama-da-pravi-partiya.html", "text": "Няма да правя политически проект. С екипа, с който работихме по време на кампанията за местните избори създаваме гражданска платформа. Това заяви пред bTV бившият омбудсман Мая Манолова.Тя подчерта, че твърдото им намерение е да се занимават със защитата на гражданските права и основните демократични ценности. Манолова поясни, че планират и създаването на онлайн платформа за подаване на сигнали.На въпрос дали тази гражданска платформа ще прерасне в политически проект, тя заяви, че всичко е политика и гражданите трябва да се заемат с политика, за да защитят правата си.Манолова отбеляза още, че организира безплатна приемна, в която хората ще могат да получават консултации от експерти и адвокати.В тази връзка Манолова предложи на екипа на премиера Бойко Борисов да отиде в нейната приемна и да се запознае с проблемите на хората.По отношение на финансирането на гражданската й платформа тя заяви, че първоначално тя й нейният екип ще дават средства, а след това на сайта им ще има и дарителска сметка, на която хората ще могат да правят своите дарения.По отношение на поисканото касиране на местните избори в София, Манолова заяви, се очаква решението на съда.Тя за пореден път отбеляза, че е имало изключително тежки нарушения на изборни процес. По думите й в зала \"Арена Армеец\" пликовете с протоколите от секционните комисии са се отваряли от неоторизирани лица. Тя изтъкна, че те са поправяли и дописвали протоколите.Важно е да бъдат извадени тези нарушения, защото избори пак ще има. Утре може на партията на Борисов да откраднат гласовете, както откраднаха моите, подчерта Манолова.По отношение на промените в закона за земята, тя отбеляза, че има свръхконцентрация на собственост и по-големите извиват ръцете на по-малките.По думите й трябва да има ясно разписани правила как се оценява имота.В новия закон земята ще се уедрява по административен път,  посочи тя.", "date": "2019.12.04", "title": "Мая Манолова няма да прави партия"}
{"url": "https://news.bg/world/tryudo-dzhonsan-i-makron-se-prismivat-na-donald-tramp.html", "text": "В Бъкингамския дворец канадският премиер Джъстин Трюдо изглежда се пошегува с британския си колега Борис Джонсън и с френския президент Еманюел Макрон за дългите пресконференции на държавния глава на САЩ Доналд Тръмп във вторник, съобщават канадски медии.CBC News публикува видео, на което тримата лидери обсъждат президента на САЩ на прием в Бъкингамския дворец, но не го споменават по име.На видеото британският премиер Борис Джонсън се вижда да изразява изненадата си от закъснението на президента Макрон заради .\"Заради това ли закъсня\", попита Джонсън малката група, в която влизат Макрон, Трюдо и холандският премиер Марк Рюте.Канадският премиер отбеляза, че Макрон е закъснял заради дълга пресконференция.Видеото също показва лидерите да говорят за реакцията на екипа на американския президент по време на пресконференциите.Световните лидери се събраха в Бъкингамския дворец във вторник вечерта. По-рано същия ден Тръмп проведе разговори с Трюдо и Макрон.За втори път се присмиват на Тръмп на световен форум. Първият път беше по време на речта на американския лидер пред ООН през 2018 г.Тръмп многократно повтаря, че при неговото управление \"САЩ отново са уважавани\".", "date": "2019.12.04", "title": "Трюдо, Джонсън и Макрон се присмиват на Доналд Тръмп"}
{"url": "https://news.bg/politics/e-zdravna-karta-sreshtu-falshivite-bolnichni-predlaga-kalfin.html", "text": "Проблемът на фалшивите ТЕЛК и фалшивите болнични не е в социалната система, те се издават от здравната система, от медицинските специалисти. Това заяви пред БНТ Ивайло Калфин, бивш министър на труда и социалната политика.По думите му, за да се преборят тези дефекти, трябва да се говори за електронна здравна карта.Очевидно някой има интерес това да не се случва. Не е виновен министърът на труда и социалната политика, посочи Калфин.Относно недоволството около смяната на социалния министър, Калфин заяви, че е нормално това да предизвика дебати.Той коментира и напрежението около идеята първият ден от болничните да не се заплаща от работодателите.Проблемът за болничните възникна от това кой да плати, при положение, че всички знаят, че има измами. НОИ сме всички ние, нашите данъци отиват там. Пресечната точка е не кой да плаща за измамите, а как да се намалят, подчерта бившият министър на труда и социалната полотика.По отношение на схемата за източване на НОИ чрез фалшиви документи за пенсиониране, Калфин коментира, че това е възможно тъй като става дума за досиета преди 1997 г., когато в НОИ не е имало електронен архив.НОИ има електронна информационна система от 1997 г. Преди това архивите са в папки, документи и в трудовите книжки на хората. Когато изчезнат документи, остават само трудовите книжки и затова е възможна тази измама, поясни Калфин.По думите му в случая става въпрос за стаж, НОИ няма начин да прецени дали едни документи са верни или не, ако са преди 1997 г. Проблемът се е появил, когато са изнесени тези досиета от НОИ.Във връзка със Закона за социалните услуги, който влиза в сила през януари, Калфин заяви, че той е добър, но има много хора, които са притеснени за някои текстове и трябва да се влезе в диалог с тях, за да се изяснят.Като пример, бившият министър посочи това, че дете може да бъде изведено от семейството, само ако има пряка заплаха за живота му.Много ме е страх този закон, който по принцип е добър, да не се обърне както Истанбулската конвенция. Трябва да се мине през законодателно изясняване на термините, за да се успокоят хората, смята той.", "date": "2019.12.04", "title": "Е-здравна карта срещу фалшивите болнични предлага Калфин "}
{"url": "https://news.bg/education/po-dobri-rezultati-na-uchenitsite-valchev-ochakva-sled-6-7-godini.html", "text": "По-високи и устойчиви знания на българчетата образователният министър Красимир Вълчев очаква едва след 6-7 години. В студиото на Нова телевизия той обясни, че резултат от въвеждането на новите учебни програми може да се очаква едва след години, когато поколенията се извъртят.Новите учебни програми започнаха да се въвеждат през 2016 година и то поетапно, така че  всъщност показват резултатите на ученици, които са учили по старите учебни програми, обясни Вълчев. Той обеща и допълнителни промени в програмите, като всички те ще бъдат \"намаляване на дълбочината на учебния материал\", т.е. към олекотяване. Специално по математика Вълчев обеща повече часове за упражняване на материала - основна забележка на преподавателите.Образователният министър заяви и че предстои промяна в изпитните формати.На въпрос за , които са неразбираеми за учениците и изключително наукообразни, Красимир Вълчев заяви, че учебникът е помощно средство и той изобщо не е задължителен. Очакванията са учебниците да бъдат използвани все по-малко и по-малко в учебния процес. Учителят трябва да провокира ученика да търси знания, посочи министърът.По темата за мотивацията на учителите да вършат качествено работата си Вълчев припомни  Диференцираното заплащане според резултатите на учениците не може да бъде въведено, тъй като няма да как то да бъде справедливо, ако не се отчете базата - не могат да бъдат сравнявани усилията и резултатите на един учител от елитна профилирана гимназия и на друг учител, който преподава в училище с вторична сегрегация, т.е. на ученици от предимно ромски произход. За да има надеждна оценка, тя трябва да отчита терена, на който се работи, обясни Красимир Вълчев.Именно тук той обясни и че ниските резултати от тазгодишното изследване на PISA могат да се обяснят частично и с това, че самото изследване обхваща 9-класниците, където вече има доста . Това обаче Вълчев интерпретира положително, тъй като масовото отпадане на ученици вече се случва по-късно, макар и това най-вероятно да се дължи на изискването за шофьорска книжка завършен 10-ти клас.", "date": "2019.12.04", "title": "По-добри резултати на учениците Вълчев очаква след 6-7 години"}
{"url": "https://news.bg/politics/spas-garnevski-otnese-sanktsiya-zaradi-cherveni-boklutsi.html", "text": "И днешното парламентарно заседание, което продължава дебатите и гласуването на Бюджет 2020, започна на висок тон.Председателят на парламента Цвета Караянчева наказа герберът Спас Гърневски с порицание заради вчерашното си поведение. Тази сутрин той взе думата .Вчера бе един ненормален пленарен ден, изтъкна той. Целият ден всички били свидетели на провокации и обиди. Повече не трябвало да се случват подобни неща, по думите му. Трибуната била обсадена, което провокирало и него.Съжалявам, сподели Гърневски.Социалистът Георги Гьоков излезе и поиска извинение. Съпартиецът му Иван Ченчев определи поведението на Гърневски като непристойно. Снощи герберът скандираше \"червени боклуци\".Затова левите искат отстраняването на депутата за едно заседание. Това е справедливо, той си го е заслужил, заяви червеният депутат Ченчев.Малко по-късно Георги Свиленски излезе и отново поиска изгонването на Спас Гърневски от заседанието. Самият депутат поиска да го накажат, ако е нарушил правилата.На председателски съвет нямало консенсус какво да е наказанието на гербера. Даниела Дариткова поиска да се възстанови парламентаризма. Не трябвало да се налага с диктатура на парламентарния шеф какво наказание да наложи. Дариткова предложи втори съвет.Грешка е това, което правим, смята атакистът Павел Шопов. Сигурно има сини боклуци, има и червени боклуци, заяви той. По мнението му колониалните господари искали да се мразим. Това не е парламентарна зрялост, изтъкна депутатът от \"Атака\". До кога ще продължи тази детска болест на българския парламентаризъм, недоумява Шопов.Все пак Цвета Караянчева събра в кабинета си лидерите на парламентарните групи.И на втория председателски съвет не бе постигнато съгласие за наказанието на Гърневски. То остава такова, каквото е.На съвета са се разбрали в парламентарна зала да липсва езика на омразата. Цвета Караянчева обеща да санкционира всеки, позволил си обиди.Левите не приемат извинението на Спас Гърневски. Кристиан Вигенин иска герберът да напусне комисията по парламентарна етика.", "date": "2019.12.04", "title": "Спас Гърневски отнесе санкция заради \"Червени боклуци!\""}
{"url": "https://news.bg/world/gotovi-sme-da-pregovaryame-sas-sasht-ako-otmenyat-sanktsiite-obyavi-rohani.html", "text": "Президентът на Иран Хасан Рохани заяви, че Ислямската република е склонна да проведе преговори със САЩ за ядрената си програма, ако Вашингтон отмени \"незаконните\" санкции срещу Техеран, съобщава АФП.Ако те отменят санкциите, ние сме готови да преговаряме, дори на ниво държавни ръководители на страните от формата 5+1, обяви Рохани, имайки предвид подписалите се под споразумението през 2015 г. Китай, Франция, Русия, Великобритания, САЩ и Германия. През 2018 г. Вашингтон напусна сделката.Ние сме под санкции. Тази ситуация...е заради ционистите и регионалния реакционер, каза той, като има предвид Израел и Саудитска Арабия.Тази ситуация...е жесток акт на Белия дом. Нямаме друг избор освен да се съпротивляваме и да упорстваме срещу тези, които наложиха санкциите. В същото време ние не затваряме прозореца за преговори. Когато САЩ отменят тези незаконни, терористични санкции, ние нямаме проблеми веднага да започнем преговори, отбеляза Рохани.Във вторник Техеран заяви, че страната не иска да напуска споразумението.Междувременно Рохани призова да се освободят невинните хора, които бяха задържани по време на протестите заради високите цени на горивата, информира \"Ройтерс\".На 15 ноември в Иран започнаха протести, след като правителството внезапно увеличи цените на горивата до 300%. Протестите обхванаха повече от 100 населени места и се превърнаха в политически, след като млади хора и работническата класа настояха религиозното ръководство да се оттегли от властта.Трябва да бъде показано религиозно и мюсюлманско снизхождение и тези невинни хора, които протестираха срещу високите цени на горивата и не са били въоръжени...трябва да бъдат освободени, призова Рохани.Иранското правителство обвинява \"престъпници\", свързани с опоненти на режима, които живеят в изгнание и са подкрепяни от САЩ, Израел и Саудитска Арабия.Техеран не разкрива официални данни, но според \"Амнести интернешънъл\" най-малко 208 протестиращи са убити, което означава най-голямото кръвопролитие в страната от Ислямската революция през 1979 г.Миналата седмица ирански депутат обяви, че около 7000 протестиращи са арестувани.", "date": "2019.12.04", "title": "Готови сме да преговаряме със САЩ, ако отменят санкциите, обяви Рохани"}
{"url": "https://news.bg/regions/darvo-padna-varhu-parkirana-kola-v-plovdiv.html", "text": "Дърво падна и напълно унищожи автомобил, паркиран в жилищен комплекс в Пловдив, съобщи bTV.Вятърът и мокрият сняг са изкоренили 40-годишна топола на ул \"Лев Толостой\".Пострадали хора няма, предстои аварийни екипи да преместят дървото.", "date": "2019.12.04", "title": "Дърво падна върху паркирана кола в Пловдив "}
{"url": "https://news.bg/crime/otkriha-falshivi-maratonki-i-portmoneta-za-nad-4-mln-lv-v-pratka-ot-kitay.html", "text": "Митничари задържаха фалшиви маратонки и портмонета за над 4 млн. лв. при проверка на пратка от Китай, съобщават от Агенция \"Митници\".При проверката на стоката митничарите установили, че пратката съдържа 1608 чифта маратонки, носещи защитени елементи на \"Adidas\" и 2800 портмонета с обозначения \"Louis Vuitton\". В същия товар са намерени и 2000 портмонета с обозначения \"Gucci\", 6000 броя имитации на шалове от луксозната марка \"Hermès\" и 96 чифта маратонки, копиращи модел на марката \"Balenciaga\".Представители на притежателите на марките, които са потвърдили, че стоките не са оригинални. Част от артикулите вече са унищожени, а за други това предстои и засега те остават задържани под митнически контрол по искане на притежателите на марките.Получател на стоката е българска фирма, но няма информация дали пратката е била предназначена само за българския пазар или и за други пазари в ЕС.", "date": "2019.12.04", "title": "Откриха фалшиви маратонки и портмонета за над 4 млн. лв. в пратка от Китай"}
{"url": "https://news.bg/regions/dva-cherni-lebeda-izcheznaha-ot-blagoevgradskiya-park-bachinovo.html", "text": "Два черни лебеда изчезнаха от благоевградския парк \"Бачиново\", съобщи bTV. Друга птица е била убита. Случаен минувач намерил едната птица, проядена от хищник. Записи от камерите в района потвърждават тази версия. Лисица слиза от гората и се отправя към езерото.Лебедите са емблематични за това място. Обитателите на езерото са социализирани, не се страхуват от хора и животни. Често излизат от водата.Ден по-късно от парка изчезнали и два черни лебеда.В езерото има изградени къщички за животните, в които да се хранят и спят, но те често ги напускат и се движат свободно в района.В района има денонощно видеонаблюдение. Преглеждат се всички записи от камерите, за да се установи къде са изчезналите лебеди. ", "date": "2019.12.04", "title": "Два черни лебеда изчезнаха от благоевградския парк \"Бачиново\""}
{"url": "https://news.bg/world/amerikanski-avioprevozvach-zamenya-boeing-s-airbus.html", "text": "Американският авиопревозвач United Airlines съобщи, че е поръчал 50 самолета Airbus A321XLR на стойност 6,5 милиарда долара за замяна на остарелите пътнически самолети Boeing, информира АФП.Новите самолети ще бъдат доставени от 2024 г. и това ще позволи на United Airlines да извади от употреба Boeing 757-200, обявиха от компанията.Поръчката е поредният удар върху американския производител на самолети, който все още не може да преодолее кризата около модела самолети 737 MAX, които бяха приземени след две катастрофи, при които загинаха 346 души.Boeing няма нов самолет, за да се конкурира с Airbus A321XLR на пазара на самолети със среден обхват.Airbus показа A321XLR на парижкото авиошоу през юни 2019 г.Самолетът покрива разстояние от 8700 километра за 9 часа.От United Airlines обявиха намерението си да използват новия самолет за обслужване на още европейски дестинации от Ню Йорк и Вашингтон.Източник разкри пред АФП, че компанията е потърсила Airbus, защото Boeing няма самолет със среден обхват.Boeing се надява през 2025 г. нов модел самолет да замени 757 и 767.United Airlines притежава предимно модели на Boeing: 757, 767, 777 и 787 Dreamliner. Също има 14 самолета 737 MAX, които в момента са приземени.Припомняме, самолет 737 Max на Етиопските авиолинии . Всички 157 души на борда загинаха. Това беше втората катастрофа с новия самолет 737 Max за по-малко от пет месеца, което принуди .Първата катастрофа с, когато самолет на Lion Air катастрофира в Яванско море. Загинаха всички 189 души на борда.В момента са приземени 387 самолета 737 Max.", "date": "2019.12.04", "title": "Американски авиопревозвач заменя Boeing с Airbus"}
{"url": "https://news.bg/world/stoltenberg-za-parvi-pat-nato-shte-obsadi-vazhoda-na-kitay.html", "text": "За първи път в историята на НАТО лидерите на Алианса ще обсъдят възхода на Китай. Това заяви генералният секретар на организацията Йенс Столтенберг преди началото на втория ден от срещата на върха на НАТО в Лондон.Очаква се лидерите да  по време на срещата по-късно днес: борбата с тероризма, контролът над въоръжението, отношенията ни с Русия и за първи път в историята на НАТО ние ще седнем с лидерите на НАТО и ще обсъдим възхода на Китай, отбеляза той.Това носи възможности, но и предизвикателства. Ние виждаме възхода на Китай, включително инвестициите им в отбраната. Китай е втората държава в света по военни разходи след САЩ и наскоро показа нови модерни възможности, включително ядрени оръжия, продължи Столтенберг.Той повтори, че от 2016 г. европейските съюзници и Канада са отделили 130 милиарда долара допълнителни средства за отбрана, като парите ще бъдат увеличени до 400 милиарда долара до 2024 г.Това е безпрецедентно. Това прави НАТО по-силна, убеден е генералният секретар и добави, че лидерите също така ще обсъдят бойната готовност на силите, космоса и важната инфраструктура като 5G.Столтенберг също опонира на френския лидер Еманюел Макрон и увери, че НАТО По думите му Великобритания е първият дом на НАТО и точното място за 70-ата годишнина от основаването на организацията.", "date": "2019.12.04", "title": "Столтенберг: За първи път НАТО ще обсъди възхода на Китай"}
{"url": "https://news.bg/society/zhiteli-na-blagoevgrad-nedovolstvat-zaradi-bezdomni-kucheta.html", "text": "Жители на Благоевград се оплакват, че по централните улици на града има много бездомни кучета, съобщи БНТ.Заради студеното време те се групирали в глутници, а хората заявяват, че положението е нетърпимо. По думите им от години в града има сериозен проблем с бездомните кучета.От общината обясняват, че повечето сигнали, които получават са за кучета, които са чипирани, маркирани и обезпаразитени. Това означавало, че общината си е свършила работата.Кирил Манов, гл. инспектор \"Обществен ред\" в общината пояснява, че по закон са задължени да хванат безстопанствено куче, да го чипират, кастрират и обезпаразитят, както и да му намерят осиновител. Ако това обаче не е случи в рамките на 15-20 дни го връщат на мястото, откъдето е хванато, с изключение на детски градини и училища.Гражданите обаче споделят, че присъствието на толкова много безстопанствени кучета по улиците ги притеснява. Те са категорични, че общината трябва да поеме отговорност.Общинският приют за кучета е постоянно препълнен. Разполага с 30 места.25% от кучетата се осиновяват от общо около 400 кучета, които постъпват за година, заявява управителят на приюта.Главният инспектор в общината отбелязва още, че е направено предложение в бюджет 2020 да бъдат отделени 80 000 лв. за приюта в Благоевград. Според него така ще има възможност за разширение на приюта.", "date": "2019.12.04", "title": "Жители на Благоевград недоволстват заради бездомни кучета"}
{"url": "https://news.bg/politics/borisov-naredi-da-se-deystva-sreshtu-bezvodieto.html", "text": "Премиерът Бойко Борисов откри заседанието на Министерски съвет с кризата с безводието в Перник.Той поиска отчет от трима министри - на околната среда Нено Димов, на Министерство на регионалното развитие и благоустройството Петя Аврамова и на министъра на икономиката Емил Караниколов. Нено Димов започна с вече установените нарушения след проверка на неговото министерство, а именно, че помпената станция на Перник е подавала вода за Радомир.Министърът отбеляза, че се е изискало да се поставят по-бързо пломби, за да се отчита какво количество вода се подава на град Перник, а информацията от тях сочела, че притокът сега е по-голям от разхода, и особено от последните два дни, но това се дължало и на метеорологичните условия. Иначе на пречиствателната станция вече има лепенки, че се спира подаването на вода за промишлени цели - към Топлофикация и Стомана - Перник.От своя страна министърът на регионалното развитие и благоустройството Петя Аврамова каза, че в момента тенденцията е към изравняване на притока и отока, но и тя подчерта, че подпомагали и атмосферните условия. Тя посочи и краткосрочни и дългосрочни мерки, приети за кризата с безводието в Перник, от МРРБ - част от тях вече били изпълнени от ВиК-Перник.Първите - водни количества да се насочат от Владайския канал с помощта на Софийска вода към язовир \"Студена\". А дългосрочните мерки предвиждали да се намерят допълнителни алтернативни източници. Едното от предложенията, които се изготвят от геолози и хидролози, е за допълнително сондиране, второто - за използване на водите на карстови пещери.Днес в 15 часа ще се разглеждат на експертно ниво предложенията и ако експертите решат, че е удачно, ще има доклад и мерките ще бъдат да въведени.Аврамова посочи и отпуснатите 2.8 млн.лв. за реконструкция на пречиствателната станция на Перник, за което вече има договор с МОСВ и ВиК за рехабилитация на водопроводи. \"Неприятното е, че заради въведения режим се е увеличил броят на авариите заради силно амортизираната мрежа и се оказва, че този режим се отразява на системата\", посочи Петя Аврамова.Премиерът Борисов вмъкна, че тази мрежа \"не е пипана 50-60 г.\" И да, министър Аврамова потвърди, че 2007 - 2013 г., когато е била програмата - такъв проект в Перник не е реализиран.Министърът на икономиката Емил Караниколов допълни, че се изпълнява решението на Министерски съвет от миналата година за прехвърляне на язовири на държавата. Той отбеляза, че процесът се случва бавно, но въпреки това за 182 язовира е поискана техническа документация, документи за собственост, процедури за разрешение за строеж и вече са започнали ремонтите на 10 язовира. До края на годината това ще се случи с още между 2 и 5 язовира.В този смисъл премиерът Бойко Борисов поиска да има много ясна стратегия за безводие: \"Преди имахме проблеми с наводненията, сега с безводието - така че действайте наред с ремонтите...\", каза той.Караниколов му отговори, че ще бъдат посочени всички язовири на страницата на министерството.Борисов прекъсна министрите и обяви, че с точка 3 от дневния ред на Министерски съвет се прави рокада - областният управител на Перник Ирена Соколова се отстранява от поста, а нейното място се заема от Емил Костадинов, бивш районен кмет на ГЕРБ в столичния кв. \"Изток\". \"Когато правим грешка, си я понасяме\", заключи Борисов.Емил Костадинов е завършил ВТУ \"Тодор Каблешков\" - София с магистърските специалности \"Транспортен мениджмънт\" и \"Автоматизирано проектиране в машиностроенето\", има придобита образователно-квалификационна степен \"магистър\" и по специалността \"Национална сигурност и отбрана\" от Военната академия \"Георги Раковски\" - София. Работил е в Областно пътно управление - Перник, а в периода ноември 2015 г. - октомври 2019 г. е бил кмет на кметство \"Изток\", община Перник.", "date": "2019.12.04", "title": "Борисов нареди да се действа срещу безводието"}
{"url": "https://news.bg/world/i-velikobritaniya-podkrepya-digitalen-danak.html", "text": "Премиерът на Великобритания Борис Джонсън заяви, че ще настоява да се наложи нов данък на американските интернет гиганти като Facebook и Google, което го поставя в сблъсък с американския президент Доналд Тръмп, който заплаши да наложи мита на Франция заради планове на Париж да въведе цифров данък, информира \"Ройтерс\".\"За данъка върху дигиталните услуги, мисля, че трябва видим работата на големите дигитални компании и огромните им приходи в тази страна и данъците, които те плащат\", каза Джонсън, цитиран от Би Би Си.\"Трябва да разрешим това. По-справедлив принос е необходим от тях\", каза Джонсън.Консервативната партия на Джонсън планира да наложи данък върху приходите на компании като Google, Facebook и Amazon, ако спечели изборите на 12 декември. Според плана компании, които отчитат световни приходи от най-малко 500 милиона британски лири (640 милиона долара) на година ще трябва да плащат данък от 2% върху парите, които правят от британски потребители от април 2020 г.Дигиталният данък на Франция, който е 3% върху приходите на компаниите, е със задна дата от началото на 2019 г.В понеделник САЩ обявиха, че могат да наложат Междувременно Джонсън заяви, че е провел много добър разговор с Доналд Тръмп във вторник вечерта, но не отговори на въпрос защо избягва да се снима с американския лидер.Британски медии предполагат, че Джонсън се опитва да избегне снимки с Тръмп, който е непопулярен на Острова.\"Проведохме много добра среща и обсъдихме бъдещето на НАТО, какво се случва в Сирия и други въпроси от сигурността\", каза британският премиер пред журналисти.Джонсън също се срещна с ", "date": "2019.12.04", "title": "И Великобритания подкрепя дигитален данък"}
{"url": "https://news.bg/press/15-godishnite-ni-uchenitsi-slabi-po-prirodni-nauki-riba-ot-frizera-za-nikulden.html", "text": "По четене и математика българските ученици продължават да са на ниско ниво, а по природни науки резултатът им пада, отчита международното изследване на Организацията за икономическо сътрудничество и развитие PISA. Това стана ясно при представянето на резултатите в МОН.Повечето от тях са 9-класници. Извадката се изготвя на международно ниво от консорциум, създаден за изследването, и се прави чрез случаен подбор. Изследването е проведено между 10 април и 18 май миналата година. ОИРС е избрала да изследва знанията на 15-годишните, защото в много от държавите от организацията това е краят на задължителното образование и са сметнали, че това е възрастта, в която обществото на дадена държава трябва да знае бъдещите граждани до каква степен притежават умения за живота, обясни Неда Кристанова. Малка част от изследването е свързана с учебните програми, основното е доколко бъдещ гражданин може активно с умения да се справя с различни ситуации. През 2018 г. основната област беше четивна грамотност. Участват 79 държави. В теста са включени 273 въпроса за оценяване на грамотността по четене, 65 от които оценяват процеса \"гладко четене\".Рибата се скри преди Никулден. Рибари от селището Ченгене скеле обясниха, че времето е лошо и няма да влизат вече за прясна риба. Тук там по някоя лодка опитвала, но морето не давало риба.За Никулден търговците ще вадят замразена риба от фризера.На рибната борса \"Краснодар\" в Бургас шаранът върви по 6 лева. И миналата година цената за празника беше същата, но след Никулден падна с 2 лева.По сергиите на търговците в града има и сафрид по 5 лева, зарган по 12 лева килото и чернокоп - по 10 лева за килограм. Рибарите от Поморие преди няколко дни наловили доста сафрид, и го продали по 10 лева килото.На рибната борса във Варна шаранът се предлага по 7 лв., като цената му се повиши с левче, а таранката- неин първи братовчед, върви по 3,50 лв./кг.Схемата за източване на НОИ е била разбита от Икономическа полиция. Това съобщиха на пресконференция вчера районният прокурор на Пловдив Чавдар Грошев, старши комисар Йордан Рогачев, директор на ОД на МВР - Пловдив, и Димитър Пехливанов, прокурор в районната прокуратура.62-годишната жена напуснала Националния осигурителен институт през 2009 година. Преди това обаче а е успяла да открадне над 260 досиета и други документи, с които да изготвя фалшификатите.България е на последно място в Европейския съюз по общи резултати на учениците на международния тест PISA, който беше представен във вторник от Организацията за икономическо сътрудничество и развитие (OECD).За разлика от предишни години, в които точките на българските деветокласници са се увеличавали, макар и незначително, този път проучването регистрира сериозни спадове по всички показатели. Особено тревожен е резултатът при природните науки, където България е регистрирала втория най-голям спад от всички 79 държави, обхванати от PISA.Въпреки правилата на парламента, управляващите вмъкнаха в дневния ред на вчерашното извънредно заседание точка за приемане на оставката на министъра на труда и социалната политика Бисер Петков и назначаването на Деница Сачева. След двучасов дебат 114 депутати от ГЕРБ, ВМРО и НФСБ гласуваха \"за\" рокадата, 106 от БСП, ДПС и \"Атака\" бяха против, а трима от \"Воля\" се въздържаха, с което постът на Сачева бе подсигурен от едва 5 гласа в повече. Кандидатурата на бъдещия социален министър лаконично бе представена от вицепремиера Томислав Дончев.Какво значение имат кадровите промени, когато е сбъркан моделът, попита от парламентарната трибуна Корнелия Нинова. Председателката на БСП припомни, че смяната на здравните министри така и не осигури реформа в сектора.", "date": "2019.12.04", "title": "15-годишните ни ученици слаби по природни науки, Риба от фризера за Никулден"}
{"url": "https://news.bg/world/novi-sanktsii-za-venetsuela.html", "text": "Американското министерство на финансите съобщи, че налага санкции на шест петролни танкера, собственост на венецуелската държавна петролна компания \"Петролеос де Венесуела\" (PDVSA), в опит да засили натиска върху правителството на президента Николас Мадуро, предаде ДПА.Куба и Венецуела \"продължават опитите за заобикаляне на санкциите, като променят имената на плавателните съдове и улесняват превозването на петрол от Венецуела до Куба\", каза заместник-министърът на финансите Джъстин Мюзинич.Новите санкции забраняват на американски граждани да участват в сделки, свързани с шестте танкера.Над дузина латиноамерикански страни и САЩ се срещнаха междувременно в колумбийската столица Богота, за да обсъдят нови мерки срещу Венецуела.", "date": "2019.12.04", "title": "Нови санкции за Венецуела"}
{"url": "https://news.bg/world/promeni-v-rakovodstvoto-na-google.html", "text": "Съоснователите на Google Сергей Брин и Лари Пейдж обявиха, че ще напуснат постовете си в холдинга - майка Alphabet Това става ясно от съобщение до медиите от корпорацията.Пейдж ще напусне поста генерален директор, а Брин - поста президент на холдинга.Те обаче ще продължат да бъдат настоящи съоснователи, акционери и членове на борда на Alphabet.\"Alphabet и Google вече не се нуждаят от двама главни изпълнителни директори и президент\", се казва в изявлението.Както стана известно, сега ръководител на холдинга ще бъде изпълнителният директор на Google Сундар Пичай.Промените имат за цел .", "date": "2019.12.04", "title": "Промени в ръководството на Google"}
{"url": "https://news.bg/int-politics/spets-doklad-tramp-s-kampaniya-sreshtu-impiychmanta.html", "text": "Президентът на САЩ Доналд Тръмп започнал \"безпрецедентна кампания\", за да възпрепятства разследването на процедурата по импийчмънт. Това заключение се съдържа в доклад, публикуван във вторник, който е подготвен от демократите от специалния разузнавателен комитет на Камарата на представителите на САЩ.Републиканците на комитета не са съгласни с тази позиция и преди това публикуваха своя версия на доклада, в която отхвърлиха основните аргументи на демократите, които  на американския президент от властта, съобщи АП.\"Президентът Тръмп започна безпрецедентна кампания за обезкуражаване на разследването\", се казва в документа.В същото време авторите на доклада отбелязват, че \"до голяма степен поради патриотизма и смелостта на държавните служители, които предоставят на [разследващите] комисии директни доказателства за действията на президента, комитетите разкриха значителни нарушения\" от ръководителя на администрацията на Белия дом.Освен това демократите обвиниха президента в сплашването на свидетели, за да попречи на сътрудничеството им с Конгреса. \"Президентът Тръмп публично нападна и сплаши свидетели, които в съответствие със законно издадени призовки говориха [пред депутатите] и свидетелстваха за незаконните му действия\", се казва в доклада.Сред атакуваните от Тръмп конгресмените посочиха бившата посланик на САЩ в Киев Мари Йованович, бившия пратеник на САЩ в Украйна Уилям Тейлър, служител на Съвета за национална сигурност на Белия дом Александър Уиндман, помощник вицепрезидент на САЩ Майкъл Пенс Дженифър Уилямс и неназован американски разузнавач, подали жалба срещу президента на САЩ, което станаха причина за процедурата по импийчмънт срещу него.В същото време депутатите подчертаха също, че сплашването на свидетели в САЩ се счита за федерално престъпление, наказанието за което е до 20 години затвор.По-късно във вторник специална комисия трябва да гласува прехвърлянето на доклада в правната комисия на долната камара на Конгреса на САЩ.Камарата на представителите има изключителната прерогатива да формулира и да повдига обвинения под импийчмънт. Конгресмените гласуват да отнесат въпроса до правната комисия, където обвиненията се разследват. Ако има причина, тогава се изготвя действителното обвинение.След одобрение от комитета документът се изпраща за разглеждане в камарата на цялото. За одобрението му е необходимо обикновено мнозинство от гласове, което при настоящото изравняване на силите законодателите на Демократическата партия на САЩ теоретично могат да спечелят.Ако бъдат одобрени, процедурата се прехвърлят на Сената, където процедурата се превръща в изпитателен процес. Камарата на представителите в него всъщност действа като страна в прокуратурата, а сенаторите действат като членове на съдебните заседатели. За да се осъществи импийчмънт,  (най-малко 67).Поради тази причина при сегашния състав на Сената вероятността за гласуване в полза на импийчмънта на практика се намалява до нула. От началото на тази година републиканците (въз основа на резултатите от изборите през ноември през средата) имат 53 от 100 места в горната камара на Конгреса.", "date": "2019.12.04", "title": "Спец доклад: Тръмп с кампания срещу импийчмънта"}
{"url": "https://news.bg/world/zhertva-na-vzriva-v-belgorod.html", "text": "Спасителите намериха загинал мъж под развалините на блок в село Яковлево, област Белгород, където е станала експлозията на битова газ. Това потвърдиха от пресслужбата на Министерството на извънредните ситуации в региона.По-рано лекарите казаха, че шест души са ранени в резултат на спешната ситуация. Три от тях са в болницата на Белгород, трима остават в областната болница в Яковлевски.Прокуратурата в Русия е образувала дело за инцидента.", "date": "2019.12.04", "title": "Жертва на взрива в Белгород"}
{"url": "https://news.bg/int-politics/tramp-razocharovan-ot-kim-chen-un.html", "text": "Президентът на САЩ Доналд Тръмп е бил разочарован от лидера на Северна Корея - Ким Чен-ун. Новината идва по време на визитата на Тръмп в Лондон, отбелязва Ройтерс.\"Той обича да изстрелва ракети, нали? Затова го наричам Човека - ракета\". Това заяви американският президент Доналд Тръмп по време на пресконференцията си с генералния секретар на НАТО Йенс Столтенберг.През последните месеци се засилиха спекулациите, От своя страна лидерът на Северна Корея продължи да демонстрира ракетните амбиции на родината си.", "date": "2019.12.04", "title": "Тръмп разочарован от Ким Чен-ун"}
{"url": "https://news.bg/int-politics/turtsiya-ne-se-otkazva-ot-ruskite-s-400.html", "text": "Депутати от международния комитет на турския парламент заявиха, че Анкара  и използва руски зенитно-ракетни системи S-400, дори ако САЩ наложат санкции. Това пише в. \"Известия\".Според Юнус Емре, член на този комитет, Турция не може да \"застраши собствената си сигурност\" поради възможните санкции на Вашингтон. \"Борбата срещу тероризма се води директно на нашите граници, тъй като поради географското си местоположение ние сме буквално в центъра на напрежението\", отбеляза Емре.Освен това турският депутат Йозтюрк Йълмаз изрази мнение, че Анкара е принудена да закупи системи S-400, тъй като САЩ не искат да продадат конкурентната ПВО система \"Пейтриът\" на Анкара.Той подчерта, че американските системи ще се използват заедно с оръжията на НАТО, разположени в Турция.\"Въпреки това те няма да бъдат насочени срещу страните от Алианса\", увери Йълмаз.", "date": "2019.12.04", "title": "Турция не се отказва от руските С-400"}
{"url": "https://news.bg/int-politics/kongresat-na-sasht-sreshtu-uchastieto-na-rusiya-na-g-7.html", "text": "Камарата на представителите на Конгреса на САЩ одобри резолюция срещу участието на Русия в срещите на върха на Г-7.Това съобщи ТАСС.Камарата смята, че Русия трябва да прояви уважение към \"териториалната цялост на своите съседи\". Американските конгресмени смятат, че Кремъл трябва да спре с агресията, за да участва в срещите на върха на Г-7.ТАСС отбелязва, че тази резолюция има препоръчителен характер.", "date": "2019.12.04", "title": "Конгресът на САЩ срещу участието на Русия на Г-7"}
{"url": "https://news.bg/int-politics/germaniya-misli-za-kontramerki-sreshtu-sasht.html", "text": "Ръководителят на комисията по икономика и енергетика в Бундестага - Клаус Ернст, заяви, че ако САЩ наложат санкции на \"Северен поток-2\", Берлин трябва да помисли за контрамерки. Това съобщи РИА \"Новости\".Според него, Вашингтон \"не го засяга\" начина, по който в Германия \"Заплахите със санкции са абсолютно неприемливи. Федералното правителство трябва да се защитава. Ако , трябва да помислим за контрамерки \", каза Ернст.Същевременно сред възможните отговори срещу Белия дом германският политик посочи увеличение на митото върху вноса на шистов газ от САЩ.", "date": "2019.12.04", "title": "Германия мисли за контрамерки срещу САЩ"}
{"url": "https://news.bg/int-politics/zemedeltsite-v-gartsiya-pak-plashat-s-protesti.html", "text": "Гръцките земеделци са в процес на подготовка за преминаване към протестни действия, съобщават местни медии.Земеделците решиха, че ще започнат протестните действия преди Коледните празници. Очаква се провеждане на нови съвещания през следващите дни, така че да се генерализират и координират техните протестни действия.Исканията, които предявяват, се отнасят до техните данъци, стойността на продукцията им, обезщетенията и освобождава от запор банковите сметки на земеделците.", "date": "2019.12.04", "title": "Земеделците в Гърция пак плашат с протести"}
{"url": "https://news.bg/world/v-yaponiya-zadarzhaha-shef-ot-yakuza.html", "text": "Японската полиция арестува един от лидерите на местната мафия - Якудза, Кобе Ямагучи-гуми, по подозрение за опит за убийство на съперник на съперническа престъпна група.Според разследващите от телевизионния канал NHK, 60-годишният Хироди Наката се е опитал да застреля професионален гангстер с револвер, който е тежко ранен. Инцидентът е станал на една от улиците на пристанищния град Кобе, където редовно се водят сблъсъци между воюващите кланове на Якудза.Войната избухна, след като през септември 2015 г. доста голяма част от нейните членове се откъснаха от основния гангстерски синдикат в Япония - Ямагучи-гуми, който организира независима асоциация - Кобе Ямагучи-гуми, наброяваща около 3 хиляди души.Всяка от тези групи претендира за лидерство в град Кобе и в целия югозапад от главния японски остров Хоншу. По данни на полицията броят на \"Ямагучи-гуми\" сега възлиза на около 9,5 хиляди души", "date": "2019.12.04", "title": "В Япония задържаха шеф от Якудза"}
{"url": "https://news.bg/world/nato-ne-e-posrednik-mezhdu-turtsiya-i-gartsiya.html", "text": "НАТО не е част от процеса за решаване на въпроси между Гърция и Турция, каза генералният секретар на алианса Йенс Столтенберг пред в. \"Катимерини\".Шефът на НАТО говори пред пет европейски вестника - включително в. \"Катимерини\" - преди пътуването си до Лондон, където лидери от 29-членния трансатлантически съюз се събраха, за да отбележат 70-годишнината му.\"И Гърция, и Турция са двама ценни съюзници и двете допринасят за нашата споделена сигурност. Има някои разногласия и аз приветствам, че има двустранни контакти, които се опитват да разрешат тези различия \", каза той и добави, че НАТО не е част от двустранните преговори.Запитан дали НАТО е загрижен за турската сондажна дейност в изключителната икономическа зона на Кипър, Столтенберг каза, че една от причините НАТО да е успяла е, че не участва \"във всички трудни въпроси\" в региона.", "date": "2019.12.04", "title": "НАТО не е посредник между Турция и Гърция"}
{"url": "https://news.bg/weather/snegovalezhite-spirat.html", "text": "През нощта в Южна България ще има валежи предимно от сняг, докато от север облачността ще се разкъсва и намалява. Минималните температури ще са предимно между минус 5° и 0°. В сутрешните часове в крайните южни райони и на места в планините все още ще превалява, но до обяд валежите навсякъде ще спрат.Това съобщиха от НИМХ.Облачността от север ще продължи да се разкъсва и намалява, в много райони до предимно слънчево. Ще духа до умерен североизточен вятър, с него ще продължи да прониква студен въздух. Максималните температури ще са предимно между 1° и 6°.Над планините до обяд облачността ще е значителна, с превалявания от сняг главно в южните райони на страната. След обяд облачността ще намалее до предимно слънчево. Ще духа до умерен източен вятър. Максимална температура на височина 1200 метра около минус 1°, на 2000 метра - около минус 6°.По Черноморието ще духа умерен, временно и силен север-североизточен вятър. Облачността от север ще се разкъсва и намалява до предимно слънчево. Сутринта на места в крайните южни райони все още ще превалява дъжд и сняг. Максимални температури на въздуха: 4°-8°. Температурата на морската вода е 13-14°. Вълнението на морето ще е 2-3 бала.На 04.12.2019 слънцето ще изгрее в 07:40 часа и ще залезе в 16:53 часа. Продължителност на деня 9:13 часа.", "date": "2019.12.04", "title": "Снеговалежите спират"}
{"url": "https://news.bg/world/nato-dalboko-razdelena-na-70-ata-si-godishnina.html", "text": "Лидерите на НАТО ще се срещнат край Лондон за официални разговори днес. Организацията отбелязва 70 г. от създаването си, информира Би Би Си.Разговорите ще се проведат в луксозен хотел до Уотфорд и идват след официално посрещане на представителите на страните членки на Алианса в Бъкингамския дворец и на \"Даунинг стрийт\" 10 във вторник.До момента двудневната среща е помрачена от напрежение между съюзниците. Вчера президентът на САЩ Доналд Тръмп и френският лидер Еманюел Макрон показаха Изключително детайлно организираното събитие, което има за цел да покаже единство, не успя да скрие дълбоките разногласия между страните членки на НАТО, коментира кореспондент на Би Би Си. Въпреки че бъдещето на 29-членния съюз не е под съмнение, в организацията има разногласия относно военните действия на Турция в Северна Сирия, относителното ниво на военни разходи на държавите и направените наскоро коментари от страна на Макрон, че Лидерите ще се събират за \"семейна снимка\" и тричасова официална среща, на която се като кибератаките, стратегическите предизвикателства на Русия и Китай, отбраната и други.Домакинът Борис Джонсън се очаква да припомни на лидерите на НАТО за ангажимента им, че отбраната е в сърцето на организацията и защитата на \"близо един милиард души\" на принципа \"един за всички, всички за един\".На първия ден на специалната среща на върха противоречията излязоха на повърхността. Тръмп и Макрон се срещнаха за разговори и пред журналистите показаха различията си за ролята на НАТО, Турция и джихадистите от ДАЕШ (\"Ислямска държава\"). Отношенията между двамата лидери са По-рано във вторник Също вчера Макрон участва на среща на \"Даунинг стрийт\" с турския президент Реджеп Ердоган, германския канцлер Ангела Меркел и премиера Борис Джонсън.Лидерите след това бяха официално посрещнати в Бъкингамския дворец и на \"Даунинг стрийт\".Президентът Тръмп и премиерът Джонсън също проведоха неофициална двустранна среща във вторник.На срещата България е представяна от президента Румен Радев.През 1949 г. 12 държави основават НАТО. Днес в организацията членуват 29 държави, което изключително много затруднява Алианса да постига единодушие.", "date": "2019.12.04", "title": "НАТО дълбоко разделена на 70-ата си годишнина"}
{"url": "https://news.bg/world/pekin-kam-sasht-prestanete-da-se-mesite-v-delata-ni.html", "text": "Китай призова американските власти да спрат да се намесват във вътрешните дела на държавата, информират медии.Говорител на външното министерство на азиатската държава отправи призива, след като Камарата на представителите на САЩ прокара законопроект, който осъжда нарушаваните човешки права на уйгурите от представители на китайската власт в провинция Синдзян.Представителят подчерта, че \"не е позволена чужда намеса\", тъй като ситуацията в Синдзян е \"чисто\" китайски проблем.Вашингтон целенасочено подкопава \"мерките за борба с тероризма и екстремизма\" в провинцията, отбеляза говорителят.Китай предупреди, че САЩ \"трябва да платят цена\". Според Пекин законодателството \"насърчава тероризма\".Вчера беше съобщено, че правителството в Пекин може да наложи визови ограничения на американски конгресмени и сенатори, които са автори на законодателството, а също така да забрани на всички американски дипломати да посещават провинция Синдзян.През последните седмици отношенията между двете държави ескалираха и около проблемите в Хонконг.Законопроектът изисква от администрацията на президента Доналд Тръмп да отговори твърдо на действията на Китай срещу мюсюлманското малцинство.The Uighur Act of 2019 е по-силна версия на законопроект, прокаран от Сената през септември, който ядоса Пекин. Проектозаконът призовава Тръмп за първи път да наложи санкции на член на Политбюро.Законопроектът беше одобрен от 407 конгресмени срещу един в Камарата на представителите. От Тръмп се изисква да осъди нарушенията на правата на човека и да призове за затваряне на лагерите за масово задържане в Синдзян.", "date": "2019.12.04", "title": "Пекин към САЩ: Престанете да се месите в делата ни"}
{"url": "https://news.bg/world/yaponiya-odobri-targovsko-sporazumenie-sas-sasht.html", "text": "Горната камара на японския парламент одобри търговско споразумение със САЩ, което ще влезе в сила от следващата година, информира The Japan Times.Споразумението, договорено между премиера Шиндзо Абе и президента Доналд Тръмп през септември, беше прокарано в долната камара през миналия месец.Белият дом обяви, че не е необходимо да се консултира с Конгреса, което означава, че процедурите в двете държави са приключени.Тръмп настоява за споразумение като начин да намали огромния търговски дефицит с Япония и да подпомогне американските фермери, които са в неизгодно положение спрямо международните конкуренти след решението си да оттегли страната от Транстихоокеанското партньорство (ТТП).Япония ще намали или ще премахне мита върху американски селскостопански стоки на стойност 7,2 милиарда долара, включително постепенно намаляване на митата върху американско говеждо от 38,5% до 9 на сто. Други американски продукти като свинско, вино и сирене също ще получат по-голям пазарен достъп.В замяна САЩ ще премахнат или ще намалят митата върху японски индустриални стоки.Но сделката не предвижда премахване на 2,5-процентните мита върху японски автомобили, за което Токио отчаяно настояваше и Вашингтон беше съгласен да направи преди да се изтегли от ТТП. Вместо това двете държави ще продължат преговорите за митата върху автомобили.Въпреки че администрацията на Абе уверява, че японските потребители ще спечелят от споразумението, опозицията вярва, че Токио ще пострада от договореностите.", "date": "2019.12.04", "title": "Япония одобри търговско споразумение със САЩ"}
{"url": "https://news.bg/world/merkel-makron-erdogan-i-dzhonsan-s-dogovorka-za-siriya.html", "text": "Всички нападения по сирийски цивилни, включително и в контролирания от бунтовниците Идлиб, трябва да бъдат прекратени.Лидерите на Великобритания, Франция, Германия и Турция постигнаха съгласие за това преди срещата на върха на НАТО в Лондон, информира \"Ройтерс\".\"Лидерите обявиха, че работят за създаване на условия за безопасно, доброволно и трайно връщане на бежанците и че борбата срещу тероризма във всичките му форми трябва да продължи\", се казва в съобщение, разпространено от пресцентъра на премиера на Великобритания Борис Джонсън.Джонсън проведе разговори с френския президент Еманюел Макрон, германския канцлер Ангела Меркел и турския президент Реджеп Ердоган.Лидерите също обявиха, че подкрепят специалния посланик на ООН за Либия Гасан Саламе в усилията му политически процес да сложи край на конфликта в страната.", "date": "2019.12.04", "title": "Меркел, Макрон, Ердоган и Джонсън с договорка за Сирия"}
{"url": "https://news.bg/society/nad-600-mashini-pochistvat-patishtata-v-stranata-1.html", "text": "608 снегопочистващи машини работят към момента в цялата страна, 1800 са в готовност. Това заяви пред БНТ Даниел Величков, директор на Дирекция \"Поддържане на пътната инфраструктура\" към АПИ.Той обясни, че остава ограничението за тежкотоварно движение в област Смолян, проход Предела и Троян-Кърнаре. Има мъгли по магистрала \"Тракия\" на териториите на област Велико Търново и Разград.С изключение на област Смолян, всички останали области засега са с код жълто. В Смолян снеговалежът е от мокър сняг, добави експертът.Величков посочи, че машините не са спирали да работят и пътната настилка се обработва превантивно - магистралите са осоляват, първокласните пътища - също, на третокласните се използват смеси от сол и пясък.", "date": "2019.12.04", "title": "Над 600 машини почистват пътищата в страната"}
{"url": "https://news.bg/regions/zhena-zagina-pri-pozhar-zaradi-pechka-v-sliven.html", "text": "Възрастна жена загина при пожар в дома си в Сливен, съобщават от Областната дирекция на МВР.Инцидентът е станал около 2.30 часа снощи пожар в апартамент на бул. \"П. Хитов\" в града.82-годишната собственичка била изнесена от жилището в безпомощно състояние заради вдишване на дим. Тя била предадена на пристигналия на място екип на Спешна помощ, но по пътя за болницата починала.Жената се отоплявала на електрическа печка с реотани, до която имало запалими материали. Предполага се, че причината за пожара е дефект в отоплителния уред.", "date": "2019.12.04", "title": "Жена загина при пожар заради печка в Сливен"}
{"url": "https://news.bg/health/bzs-plombite-sa-100-bezplatni-za-detsata.html", "text": "Пломбите са 100% безплатни за децата. Това заяви пред БНР председателят на УС на Българския зъболекарски съюз (БЗС) д-р Николай Шарков. Повод за изказването му е днешният годишен форум във връзка с Националната програма за профилактика на оралните заболявания при деца от 0 до 18 години.\"Индивидът е едно цяло и здравето на устата \", посочи той и уточни, че техните усилия са насочени към превенция на заболяванията. По думите му , който включва един преглед годишно и 4 дейности за зъбния кариес и неговите усложнения.\"130 хил. деца са минали през програмата. Над 460 хил. зъба са били обект на профилактика. Това е огромен труд, осъществен от около 400 изпълнители на програмата, които са доброволци, и от 28 регионални координатори на програмата\", каза д-р Шарков. По думите на председателя на Зъболекарския съюз поставянето на силанти на зъбите намалява зъбния кариес драстично - до 70%, според литературни източници. При нас процентът е малко по-висок, подчерта той.. . То е изключително важен елемент, заяви д-р Николай Шарков. ", "date": "2019.12.04", "title": "БЗС: Пломбите са 100% безплатни за децата"}
{"url": "https://news.bg/crime/ipb-nastoyava-za-merki-za-spravyane-s-intsidentite-s-peshehodtsi.html", "text": "Институтът за пътна безопасност призовава отново за предприемането на конкретни действия за намаляването на инцидентите с пешеходци.През последните дванадесет месеца многократно са алармирали за тревожното покачване на инцидентите с пешеходци.Те припомнят, че през април месец са призовали за инспекция на всички изкуствени изпъкнали напречни неравности (легнали полицай).Настояват и за повторна проверка на пешеходните пътеки, но този път на експертно ниво, а не от стопаните на пътя, които по думите им са извършили формално тази дейност през 2018 г.Само за последните 20 дни са загинали 7 пешеходеца и още 7 са били ранени. От Института отбелязват, че това е изключително високо ниво, което е в резултат на неадекватни мерки.Експертите на ИПБ припомнят, че без конкретни мерки за установяване на причините за настъпване на толкова много инциденти с пешеходци те скоро няма да намалеят. Също така и без конкретни мерки за овладяването на проблемите, все повече хора ще заплащат с живота и здравето си за бездействието и безхаберието на българските чиновници.", "date": "2019.12.04", "title": "ИПБ настоява за мерки за справяне с инцидентите с пешеходци"}
{"url": "https://news.bg/int-politics/v-ukrayna-obviniha-tsarska-rusiya-i-sssr-za-oglupyavaneto-na-ukraintsite.html", "text": "Украинският експерт Иван Компан, преподавател в Киевското училище по икономика и бизнес училището в Единбург, в своя блог в изданието \"Новое время\" се оплака от ниското равнище на образованост на украинците, обвинявайки за това царска Русия и СССР.\"Нивото на образованост, до което достигна Украйна, не само оставя много да се желае, това е твърде мека формулировка, а просто е потискаща и дори плашеща\", пише Компан.Според него тази ситуация е възникнала поради обстоятелството, че царска Русия \"векове наред осакатяваше интелектуалния потенциал на украинците, агресивно потискайки всякакви опити на нашия народ да развие собствена наука, култура и изкуство\". Към такава политика се е придържала и съветската власт, която \"примамваше най-добрите умове и ярки таланти\" от Украйна, изтъква украинският експерт.В същото време Компан се оплака, че след 28 години \"независимост и Майдани\" украинските власти продължават \"делото на Ленин-Сталин\", докато страната \"много бързо се потопи в мрака на невежеството, необразоваността и изостаналостта\".\"Ние сме малко и ние, за съжаление, затъпяваме. Нямам предвид дори природните способности. Без съмнение, съобразителност, природна схватливост, много хора имат способността да плетат многоходови интриги\", смята експертът.Потвърждение на това според Компан са новите хора във властта на страната. \"Е, нима могат да бъдат умни хора, които без никакво образование, често неспособни да напишат два реда или поразени от патологична неприязън към книгите, успяха да пропълзят до самия връх, за да водят в бъдещето десетки милиони хора, загубили надежда?\", чертае нерадостна картина експертът.", "date": "2019.12.04", "title": "В Украйна обвиниха царска Русия и СССР за \"оглупяването\" на украинците"}
{"url": "https://news.bg/world/sasht-i-kitay-sa-blizo-do-sporazumenie-za-otmyana-na-mita.html", "text": "САЩ и Китай се доближават до споразумение кои мита да бъдат отменени като част от първата фаза на търговско споразумение, въпреки че двете държави обтегнаха отношенията заради ситуацията в Хонконг и Синдзян, съобщиха източници пред \"Блумбърг\".Двете държави са постигнали напредък на преговорите въпреки напрежението във връзка с протестите в Хонконг и кризата в Синдзян, обявиха източниците.Вчера американски представители предупредиха, че ще бъдат наложени нови мита на 15 декември, ако не бъде постигнат напредък на разговорите. Доналд Тръмп заяви, че  през ноември 2020 г.По-рано днес  след като Камарата на представителите прокара законопроект, който позволява налагане на санкции на китайски представители за нарушаване на човешките права на уйгурите в Синдзян.Отделно САЩ ядосаха Китай, след като ", "date": "2019.12.04", "title": "САЩ и Китай са близо до споразумение за отмяна на мита"}
{"url": "https://news.bg/crime/zadarzhaha-trima-za-obir-na-hranitelen-magazin-v-asenovgrad.html", "text": "Задържаха трима мъже - 54-годишен варненец и пловдивчани на 45 и на 35 години за кражба на около 20 000 лв от хранителен магазин в Асеновград, съобщават от ОДМВР-Пловдив.При извършения оглед екипите установили, че сумата е открадната от взломена каса, монтирана в офис към търговския обект, а в помещението извършителите са влезли през прозорец с помощта на стълба. Освен парите, били отнети и записващо устройство и 20 стека цигари от различни марки.След преглеждане на записите полицаите успели да засекат автомобила на извършителите, а малко след това задържали и самите тях.И тримата задържани са с богато криминално минало и осъждани, известни за касоразбивания и взломни кражби.В хода на извършените претърсвания са иззети маски, отвертки, щанги - тип \"кози крак\", радиостанция, 15 хиляди лева и други веществени доказателства.Мъжете са привлечени като обвиняеми, а мярката им за задържане е удължена за срок до 72 часа.", "date": "2019.12.04", "title": "Задържаха трима за обир на хранителен магазин в Асеновград"}
{"url": "https://news.bg/int-politics/vuchich-govori-s-putin-za-sasht-evropa-kosovo-gaz-srabskata-armiya-i-sveta.html", "text": "Сръбският президент Александър Вучич пристигна в Сочи за среща с руския президент Владимир Путин. Преди важната среща с руския президент, Вучич говори пред телевизия \"Пинк\", като изтъква, \"обичам Русия, Германия, Франция, Америка, но най-много обичам Сърбия\", съобщава \"Танюг\".\"Всичко разцъфтя, градът просперира. Тогава, през 2013 г., по време на първата ни официална среща, ние говорихме за нашия дълг, останал от предишното (сръбско) правителство. Путин по любезен начин бе ядосан да говори за дългове. Казах, че им плащаме - и днес говорим за доброто ни сътрудничество. Гордея се с нашите отношения\", обясни Вучич, като посочи, че дискусията е за политиката и икономиката.\"Искам да чуя каква е руската позиция за САЩ и Европа\", коментира той и допълва, че ще разговаря с Путин за Косово, но и за ситуацията в региона.\"Много мога да науча от него. Ще засегнем ключови проблеми за страната ни\", каза Вучич и добави, че Сърбия прави всичко възможно, що се отнася до газопровода.\"Ние правим всичко възможно, което зависи от нас. Не трябва да спираме производството си. Искаме да се разширяваме, да не намаляваме газа и индустрията си. Ще решим това с Путин\".Вучич обясни, че създаването на система, що се отнася до военните, е бъдеща стъпка.\"Създаването на система, която ще създаде по-силна и по-добра армия, е следващата цел. Ние не сме с по-нисък статус от никого. Преди бяхме, но днес ние сме далеч от това. Ако погледнете нашите изтребители и самолети, ще видите, че не е същата армия, която беше преди пет години. По-добра е\", каза Вучич, отбелязвайки, че целта на Сърбия е да продължи да има добри отношения с Русия.\"Дойдох тук като почтен човек, убеден в приятелството на Русия с нас. Съвестта ми е безкрайно ясна по всеки въпрос. Аз съм президент на Сърбия, обичам Русия, Германия, Франция, Америка, но най-много обичам Сърбия\".Срещата на сръбския президент с руския лидер в резиденцията му в Сочи е тяхната 17-та среща и трета за година.Основни теми са и двустранното сътрудничество между двете страни, настоящата ситуация в Косово и Метохия и начинът за разрешаване на проблема, а тъй като посещението на Вучич идва скоро след аферата \"руски шпионин\", това със сигурност е една от темите за разговор между двамата президенти.\"Надявам се да имам добра среща с руския президент Владимир Путин. Това е изключително важна среща за Сърбия, защото ще обсъдим всички ключови въпроси като Косово и Метохия, региона, двустранното сътрудничество, ще видим какво е мнението на президента Путин като цяло политическа ситуация в Европа, Евразия и целия свят\".Той подчертава, че за Сърбия е изключително важно да обсъди двустранното сътрудничество и подобряването на търговията. \"Нека да видим как и по какъв начин можем да подобрим търговията си\". Той добави, че важна част от разговорите ще бъде посветена на сътрудничеството в областта на подобряването на железопътната мрежа в Сърбия.Коментирайки факта, че посещението в Русия идва след аферата \"руски шпионин\", Вучич каза, че е затворил този въпрос в разговор с руския посланик в Сърбия Александър Боцан Харченко.Голям видео лъч е поставен в центъра на Сочи преди срещата между двамата президенти - като подарък от нашата диаспора в чест на Вучич. Наред с посланието \"Братя завинаги\", на дисплея се показват знамената на Сърбия и Русия, както и снимки на Вучич и Путин.Сръбският лидер Александър Вучич заяви, че страната му няма да купува оръжие от Русия и ще изгради свои собствени системи и въоръжени сили, съобщава \"Балкан инсайт\".\"Решихме днес. Разговарях със (сръбския министър на отбраната) Вулин и (началника на Генералния щаб на сръбските въоръжени сили) Мосилович. Ще продължим с допълнителни военни реформи и ще направим армията си по-бърза (по отношение на време за реакция) ... дори ще спрем да купуваме оръжие, но ще разработим цялостна система за отбрана по интелигентен начин и ще бъдем по-силни от днес\".Коментарът му е след като западните правителства и по-конкретно САЩ критикуваха военните сделки на Сърбия с Русия. Наскоро Томас Заржецки, заместник-помощник-секретар на Държавния департамент на САЩ по въпросите за неразпространението, налагането на санкции и регионалните въпроси, посети Сърбия.Служителят не направи изявления, но медии съобщиха, че той е съсредоточен върху военното сътрудничество между Сърбия и Русия.Междувременно сръбският посланик в Москва Мирослав Лазански заяви, че Белград е искал да купи руската ракетна система С-400, но това се оказва твърде скъпо за Сърбия.", "date": "2019.12.04", "title": "Вучич говори с Путин за САЩ, Европа, Косово, газ, сръбската армия и света"}
{"url": "https://news.bg/world/boris-dzhonsan-dokato-sme-zaedno-nikoy-ne-mozhe-da-pobedi-nato.html", "text": "Докато сме заедно, никой не може да се надява да ни победи и следователно никой няма да започне война. Това заяви премиерът на Великобритания Борис Джонсън при откриването на лидерската среща на НАТО край Лондон, цитиран от \"Дейли телеграф\".Фактът, че днес ние живеем в мир показва силата на простото предложение в сърцевината на този съюз: докато сме заедно, никой не може да се надява да ни победи и следователно никой няма да започне война, обяви той.Джонсън каза, че Обединеното кралство е непоколебимо в ангажимента си към НАТО.Той припомни, че НАТО е у дома си, защото преди 70 г. първата централа на организацията е била именно на Острова, а освен това е сред основателките на организацията.По думите му НАТО защитава 29 държави и близо един милиард души.Историята показва, че мирът не може да се приема за даденост, дори и сега, когато празнуваме тази годишнина, ние трябва да гарантираме, че нашите дела съвпадат с думите ни, призова Борис Джонсън. показва, че ние трябва да работим заедно в борбата с тероризма и е жизненоважно мисиите на НАТО да отговорят на тази заплаха, смята той.Премиерът на Великобритания отбеляза, че страната му отделя повече от 2% от БВП за отбрана и се гордее, че отделя най-много средства от всички други европейски държави за бойната готовност на НАТО. Джонсън сподели, че Лондон предлага бронирана бригада, две ескадрили и шест бойни кораба, включително и нови самолетоносачи за нуждите на Алианса.На този съвет ние имаме възможността да засилим единството, което прави НАТО най-големия и най-успешния съюз в историята и да приемем нови стъпки, необходими, за да се гарантират още 70 г. мир и безопасност, обяви Джонсън.", "date": "2019.12.04", "title": "Борис Джонсън: Докато сме заедно, никой не може да победи НАТО"}
{"url": "https://news.bg/int-politics/natsionalna-stachka-blokira-frantsiya-vklyuchitelno-transporta.html", "text": "Френските синдикати в редица сфери на транспорта и услугите обявиха национална неограничена във времето стачка в страната, считано от 5 декември 2019 г. Очаква се няколко милиона работници и служители в държавния и частния сектор да се включат в протестните действия, поради което е възможно да възникнат силни смущения в обществения живот, особено в градския транспорт.По информация на българското посолство в Париж стачката ще обхване железниците (SNCF), като ще бъдат осигурени само 10 % от влаковете на територията на страната, регионалните влакове TER (Transport express régional), от които ще пътуват само 3 %; влаковете Intercités ще бъдат почти изцяло анулирани, особено в регионите Бретан и Окситания.В протестните действия ще се включи и общественият транспорт в Париж и Ил дьо Франс (RATP) - метро, влакове, автобуси и таксита.Синдикатите на наземния персонал на авиокомпанията \"Ер Франс\" също са призовали към стачка, поради което може да се очакват затруднения при обработката на пътници и багажи.На 5 декември са планирани повече от 150 протестни събития в цялата страна.Префектурата на полицията в Париж е забранила придвижването и паркирането на автомобили и призовава към затваряне на всички магазини, ресторанти и други обществени обекти по маршрута на стачното шествие в Париж, което е предвидено да започне от \"Гар дьо нор\" (Gare du Nord) и да продължи до \"Плас дьо ла насион\" (Place de la Nation).Стачка са обявили и в сферата на образованието - очаква се 40 % от училищата да бъдат затворени, а също и множество лицеи и университети.Синдикатите в сферата на енергетиката също ще се включат в протестните действия, като не се предвижда спиране на тока за домакинствата, но са отправени призиви за намаляване на производството на електричество, спиране на тока в държавните и обществени сгради (с изключение на болниците).Има призиви за стачка в седемте френски рафинерии, което не изключва спирането на производството, но според експертни оценки към момента е малко вероятно да се появи липса на гориво по бензиностанциите.Препоръчваме на българските граждани, пребиваващи във Франция или планиращи пътуване в страната, да се информират за актуалната обстановка, като имат предвид възможните затруднения и закъснения на градския транспорт при придвижване от и до летищата, както и закъснения в обслужването на самите летища.При подготовка на пътуване съветваме сънародниците ни да предвидят и осигурят алтернативен транспорт за придвижване от и до летищата, особено в Париж.При необходимост от съдействие българските граждани могат да се свържат с посолството ни в Париж на следните телефони: + 33 1 45 51 85 90 и +33 6 23 18 09 93.", "date": "2019.12.04", "title": "Национална стачка блокира Франция, включително транспорта"}
{"url": "https://news.bg/politics/nina-lazarova-stava-pocheten-konsul-na-kanada-v-balgariya.html", "text": "Нина Лазарова е почетният консул на Канада в България. Решението бе прието на днешното заседание на Министерския съвет.С него се дава съгласие за откриване на консулство на Канада в Република България, ръководено от почетно консулско длъжностно лице, съобщиха от пресслужбата на МС.Назначението на Лазарова е по предложение на правителството в Отава. Тя е почетен консул на Канада в Република България, със седалище в град София и с консулски окръг, обхващащ територията на Република България. Мандатът й е пет години.", "date": "2019.12.04", "title": "Нина Лазарова става почетен консул на Канада в България"}
{"url": "https://news.bg/society/s-dva-zakona-sponsorirat-npo-tata-zayaviha-ot-brod-i-sistemata-ni-ubiva.html", "text": "Законът за социалните услуги, който влиза в сила от 2020 г. и Законът за закрила на детето, са стройна система за финансово подпомагане на определени институции и НПО-та. Представили сме промени чрез независимия депутат Ангел Исаев. В предложенията си сме изместили фокуса от търговската част и така Законът за социалните услуги придобива вида на закон за социалната подкрепа.Това заяви Марчева - една от участничките в съвместната пресконференция на част от гражданското движение \"Системата ни убива\" и \"Българският род обединен за децата\" (БРОД). От двете организации изтъкнаха някои от слабостите на двата закона, с които се улеснява извеждането на детето от семейството и шока, който оставя в психиката на децата и на родителите подобна раздяла.Представителите на двете организации разказаха за опасностите, които крият и двата закона - недостатъчния контрол от страна на държавата към чуждестранните неправителствени организации, които предоставят социални услуги, опасността от монополизиране на социалните услуги, както и финансирането им от неясни източници. Доставчиците на социални услуги добиват правото на социален орган, смятат от двете граждански сдружения. Един доставчик да не може да извършва всички видове социални услуги, защото , заявиха от БРОД.Със Закона за социалните услуги се въвеждат такси, които не са регламентирани никъде, предупредиха организаторите на пресконференцията. Има първостепенни и второстепенни разпоредители, къде остават те. Защо доставчиците на социални услуги могат да ползват нещата на общината, а самата община се отказва от активите си, запита председателят на БРОД Милко Божанков.Според него децата с увреждания ще станат залог на този закон. Децата с увреждания трябва да са цел, а не залог. Семействата стават заложници, които да изпълняват всякакъв вид предписания на социалните работници, коментираха философията на Закона за социалните услуги представителите на гражданското сдружение.Те изтъкнаха, че при отнемане на деца от семействата, . Като слабост на сегашната система на работа изтъкнаха липсата на копия от досиетата, които социалните работници водят, за да могат родителите да докажат, че са търсили децата си, преди да бъдат включени в списъка за осиновяване.\"Да бъде създаден критерии, който да е всеобщ за приемните семейства. Те да са нефинансово ориентирани - да имат постоянни доходи, образование, грамотност, знания, психическо, емоционално и социално присъствие в обществото и възрастова граница\", поиска Божанков.Децата и семейството да са обект на национална сигурност. Намесата в личния живот, която дава право на НПО да ползват личните данни на всички семейства, е в разрез с Конституцията, изтъкна Марчева.Марчева каза, че Законът за закрила на детето в сегашния си вид противоречи на чл. 8 ал.1 Хартата на правата на човека. Законът съдържа неясни дефиниции, които ще поставят в риск всяко дете в България. Има части от закона, които нарушават изконните права на родителите.Представителите на майките от \"Системата ни убива\" заявиха, че България има нужда от демографска стратегия, да бъдат защитени децата и семействата - те да са едно. Събрали сме се, за да не допуснем отнемането на нито едно дете.По думите на Вера Иванова от \"Системата ни убива\" над 2000 деца годишно се извеждат от семействата си. Тя поиска да има контрол върху социалните работници, защото те не носят отговорност за действията си и така отварят голяма врата за сделки с човешки съдби.Нямаме нужда от медиатори, които да се грижат за душевния ни комфорт, да мерят температурата на чувствата ни- не е измислен термометър, който да мери температурата на обичта. Всяко българско дете е наше дете, не може да ги делим по здравословен, етнически, религиозен или какъвто и да е признак, каза Божанков.Лилия Божкова от БРОД, майка на 3 деца заяви, че е смутена от липсата на ясни дефиниции в терминологията в двата закона.\"Трябва да има ясна и еднозначна терминология - дете в риск може и от семейство на разделени, на разведени родители и на такива, които сега се развеждат. Може да е и това, в което родителите получават детски надбавки, защото нямат средства за отглеждане. Бедността не би трябвало да бъде повод за извеждане на дете от семейната среда\", призова Божкова.Тя настоява семействата да бъдат подкрепяни, за да осигурят на децата си нормален стандарт на живот.Вера Иванова припомни и проблема \"\". По думите й това са деца в риск, но социалните не ги извеждат от семействата им. Ако едно 14-годишно дете не се прибере след купон, ще бъде отнето от социалните, но ако роди, ще бъде подкрепено от социалните, каза Иванова.Не е предвидена закрила на родителите - осигуряване на обществен защитник, когато се стигне до дело за връщане на детето в семейството. Ако детето е отнето по признак \"бедност\", родителите няма да имат финансовата възможност да върнат детето в семейството. Къде управляващите оставят тези деца и тези родители - буквално в нищото, заяви тя.По време на пресконференцията стана ясно, че за децата, отглеждани от приемни родители, държавата дава по 300 лева, а за децата, за които се грижат роднини - парите са до 300 лева. Към приемните родители има ли изискване за грамотност, запита Божкова.За извеждането на деца от семействата тя попита дали социалните са наясно със синдрома на родителското отчуждение. Сигурно има нужда от приемна грижа, но да се дава възможност това да се превърне в бизнес и баба на 76 г. да отглежда дете на годинка и след 3 години социалните да видят, че то не може да ходи, е непростимо, каза представителката на БРОД.Милко Божанков даде още един пример за недомислие на нормативната уредба - ако майката е жертва на домашно насилие, но знае, че при подаване на сигнал ще отнемат детето й, дали тя няма да понася мълчаливо насилието от мъжа си. Извеждането на детето причинява необратими травми в психиката на детето. Майката чувства с цялото си същество.Предписваните услуги може да създадат машина за страх, обобщи Божанков.", "date": "2019.12.04", "title": "С два закона спонсорират НПО-тата, заявиха от БРОД и \"Системата ни убива\""}
{"url": "https://news.bg/regions/pozhar-izbuhna-v-punkt-za-vtorichni-surovini-v-ruse.html", "text": "Пожар избухна в пункт за вторични суровини в Русе, съобщава БНТ.По данни на директора на Регионална дирекция \"Пожарна безопасност и защита на населението\" комисар Димитър Павлов са били получени множество сигнали от граждани за гъст черен дим, идващ от района на корабостроителницатаПо първоначална информация в пункта са горели стиропор и полиуретан. Пристигналите на мястото два противопожарни екипа успели да загасят избухналите пламъци.Все още се изясняват причините за пожара. Екипи на екоинспекцията правят проби в района на инцидента, за да се установи дали има замърсяване на въздуха.", "date": "2019.12.04", "title": "Пожар избухна в пункт за вторични суровини в Русе"}
{"url": "https://news.bg/int-politics/putin-ezhednevno-zasilvame-strategicheskoto-partnyorstvo-sas-sarbiya.html", "text": "Стратегическото партньорство между Русия и Сърбия се развива и се потвърждава и засилва всеки ден, заяви руският президент Владимир Путин в Сочи в началото на среща със сръбския президент Александър Вучич, съобщава \"Танюг\".Путин посрещна Вучич, отбелязвайки, че много се радва да види сръбския президент. \"Благодаря ви, че приехте нашата покана - отношенията ни се развиват, стратегическото ни партньорство се потвърждава и укрепва всеки ден в политически и икономически отношения, както и в областта на сигурността\", обясни Путин.Той добави, че съвместните комисии активно работят за развитието на руско-сръбските отношения и очаква отново да види Вучич в Русия през май догодина. Вучич обясни, че посещението ще бъде голяма чест за него.На руски език Вучич обясни че не е оптимист, когато става дума за окончателно компромисно решение между Белград и Прищина. Той също информира Путин, че газопроводът през Сърбия е практически завършен. \"Всяка среща с вас е от голямо значение за Сърбия\".Той благодари на Путин за постоянната му подкрепа за Сърбия при опазването на нейната териториална цялост и национални интереси. Той специално благодари на руския министър на отбраната Сергей Шойгу за сътрудничеството му.Вучич очаква Русия да съдейства за доставките на газ, от които зависи цялата сръбска промишленост, като посочи, че \"газът се превръща в ключов проблем за нас, защото не знаем какво ще се случи в отношенията между Русия и Украйна по отношение на доставките на газ и като цяло страната може да бъде изложена на риск, ако тези проблеми не бъдат решени с руски партньори.\"Говорителят на Кремъл Дмитрий Песков заяви, че посещението на сръбския президент в Русия е важно и дългоочаквано, и каза, че отношенията между двете страни са в съюз и се основават на партньорски подход.", "date": "2019.12.04", "title": "Путин: Ежедневно засилваме стратегическото партньорство със Сърбия"}
{"url": "https://news.bg/politics/reformite-u-nas-nevazvratimo-zakasnyaha-ustanovi-ivo-hristov.html", "text": "Времето за реформи в България невъзвратимо закъсня поради отлагането им тогава, когато бяха възможни и обществено приемливи. Това заяви пред News.bg социалистът Иво Христов по темата за Бюджет 2020.В момента имаме едно уморено и изтощено общество, което вече не вярва на никого, подчерта той. Българите разбират, че съществените, важните въпроси на нашето общество не се поставят, не се разглеждат и, за съжаление, не се разбират в техния драматизъм, смята червеният депутат.Според него страната все повече потъва в социална, икономическа и демографска посредственост. За  той каза, че не разбрал защо идва отстраняването му. Не разбрах защо бе сменен господин Бисер Петков, каза той. \"Той е изкупителна жертва. Това е опит да се доизкара мандата. Знаем, че голяма част от министрите играят ролята на бушони\", категоричен бе Христов.За предстоящия избор на нов шеф на КПКОНПИ червеният депутат , тъй като го познава от дълги години и са били състуденти. \"Аз лично адмирирам господин Цацаров като персона. Смятам, че той притежава професионални качества в едно по-депрофесионализиращо се, за съжаление, съсловие\", коментира депутатът от БСП. Той обаче се опасява, че Сотир Цацаров ще стане \"заложник на изначално сбърканата философия\" на този орган.\"Дизайнът на този орган е направен така, че той винаги да зависи от съответните властимащи. Властимащите са тези, които избират председателят на комисията\", коментира още професор Иво Христов.\"Аз лично приветствам Сотир Цацаров за председател на този пост, но си мисля, че тук проблемът не е дали кандидатът е с добри или лоши професионални качества, а въпросът е чисто политически\", допълни той. Според него досега КПКОНПИ имала \"нещастието да бъде управлявана от едно абсолютно недоразумение, което допълнително я загроби във всяко едно отношение\".Ние имаме тежки проблеми с корупцията на всички нива, категоричен бе Иво Христов.Повече в .", "date": "2019.12.04", "title": "Реформите у нас невъзвратимо закъсняха, установи Иво Христов"}
{"url": "https://news.bg/regions/avariya-ostavi-bez-parno-chetiri-uchilishta-v-ruse.html", "text": "Авария на \"Топлофикация\" остави без парно четири училища в Русе, съобщават от общината.Засегнати са ОУ \"Олимпи Панов\" , СУ \"Йордан Йовков\", Професионалната гимназия по речно корабостроене и корабоплаване и ОУ \"Ангел Кънчев\".Заради липсата на отопление кметът на града Пенчо Милков разпореди утре за четирите учебни заведения да бъде неучебен ден.Тази сутрин градоначалникът и неговият заместник провериха на място ситуацията в училищата със спряно топлоподаване. Директорите трябваше до 13.30 часа днес да уведомят Общината дали имат готовност за нормално протичане на занятията чрез осигуряване на алтернативно отопление.Утре ще стане ясно дали и петък ще е неучебен ден.", "date": "2019.12.04", "title": "Авария остави без парно четири училища в Русе"}
{"url": "https://news.bg/economics/otkriha-trupove-na-divi-praseta-s-chuma-kray-kotel.html", "text": "Откриха две мъртви диви прасета край Котел, съобщава bTV.Те са дали положителна проба за африканска чума.По информация на директора на Югоизточното държавно горско предприятие инж. Пейо Върбанов едното прасе е било намерено от ловци край село Нейково, а другото - близо до дивечовъден район.Заради установената зараза са въведени три зони за сигурност. В радиус от 1 км от намерените животни е забранен всякакъв достъп с изключение на контролните органи. Във втората зона от 25 кв. км е забранен лов с кучета, а в периметър от 200 кв. км са наложени строги мерки за биосигурност.Кметовете на селата в района трябва да съобщят за заповедта на БАБХ на ловните дружинки и собствениците на прасета.Припомняме, по-рано днес за предотвратяване разпространението на африканската чума по свинете у нас.", "date": "2019.12.04", "title": "Откриха трупове на диви прасета с чума край Котел"}
{"url": "https://news.bg/health/otlichen-6-za-programata-za-silanti-na-detsata.html", "text": "От Българският зъболекарски съюз представиха резултатите от Националната програма за профилактика на оралните заболявания при деца от 0 до 18 г., която се провежда от няколко години в страната.Заместник-министърът на здравеопазването Светлана Йорданова откри форума на зъболекарите с поздравление, че това е една от най-успешните програми, на която министерството пише \"пълно 6\". Тя посочи, че заради това ще има удължаване на програмата и не само, но тя ще започва в по-ранните месеци, за да може да бъдат информирани родителите на малки деца какъв е смисълът от \"силанизирането на постоянните зъбки на децата\".Програмата е безплатна и обхваща всички градове на страната. Тя се осъществява чрез зъболекари, които работят в градовете, дори и в най-отдалечените места, където специалистите се придвижват с осигурен транспорт, за да обхванат деца от малките населени места. Силантите образуват бариера между зъбите и микроорганизмите и спират появата на кариеси при децата.Ръководителите на програмата отчетоха, че целта й е да се ограничава появата на кариеси на деца от 5 до 8 г. чрез информиране на родители, учители, деца.Ето и статистиката:В момента всяко дете на 6 г. има средно по 3.7 кариеса, а се очаква чрез изпълнението на програмата за следващата година всяко дете до 6 г. да няма кариеси.До 70% от децата до 12 г. пък трябва да са обхванати от програмата. Сега от тази възрастова група децата имат средно по 3 кариеса.След като всяко дете, обхванато от програмата, мине през процеса на силанизиране, то бива проследявано в рамките на цяла година.Градовете, където са обхванати най-много деца, са София, Варна, Пловдив, Пазарджик, Бургас, а Перник е явление, Видин е дръпнал през 2019 с 250%, Ловеч - 222%, Смолян - 152%.Спрямо 2018 година - при 2/3 от регионите има увеличаване на деца, преминали през програмата. 55% от родителите са разбрали, че има такава програма. Чрез нея се полага и профилактичен преглед.А изследванията показват, че близалките и соковете в междинните хранения са най-голяма причина за поява на кариеси при децата.", "date": "2019.12.04", "title": "Отличен (6) за програмата за силанти на децата"}
{"url": "https://news.bg/int-politics/putin-podkrepi-sarbiya-na-balkanite-i-predupredi-che-sasht-gotvyat-kosmosa-za-voyna.html", "text": "Руският президент Владимир Путин ще подкрепи Сърбия, ако Белград и Прищина намерят компромис по проблема с Косово, съобщава ТАСС.Путин коментира и че САЩ виждат космоса като пространство за война и това изисква по-голямо внимание и укрепването на орбитални формирования.\"Разменихме мнения относно ситуацията на Балканите, предимно около Косово, по други належащи регионални проблеми\", коментира руският президент и добави, че разговорите \"са в приятелска, конструктивна атмосфера. Обсъдихме подробно целия спектър от въпроси на руско-сръбското сътрудничество\".\"Отношенията между Русия и Сърбия имат богата история, отключени са от векове на приятелство и духовна общност, традиции на подкрепа и взаимопомощ.\"\"Русия е готова да подкрепи възможните компромисни решения на проблема с Косово, ако такива се постигнат между Белград и Прищина. Със сигурност ще подкрепим позицията на Сърбия\", уверява Путин.Той отбелязва, че позицията на Русия по отношение на ситуацията в Косово не се променя. \"Основата за постигане на споразумение трябва да остане резолюция 1144 на Съвета за сигурност на ООН, която определя основните принципи за мирно разрешаване на кризата в Косово\", спазване на суверенитета и териториалната цялост, както и гарантиране на законните интереси на всички етнически групи обитаващи региона.Путин обяви готовността си да достави граждански самолети на Сърбия, руската страна е готова да организира на летището в Белград регионален център за поддръжка и ремонт на руска авиотехника.\"Руската страна предлага съдействие при актуализирането на флота на сръбския национален превозвач Air Serbia, докато те са готови да доставят не само местни самолети, но и да организират регионален център за поддръжка и ремонт на руски самолети на летището в Белград\".Според Путин, \"руско-сръбското икономическо сътрудничество е достигнало добро ниво\". Според него \"през 2018 г. двустранната търговия възлиза на 2,2 милиарда долара, през януари-септември 2019 г. взаимният търговски оборот нараства с още 9,5%, руските инвестиции в сръбската икономика надхвърлят 4 милиарда долара\".Сред най-големите инвеститори Путин определи корпорацията \"Газпромнефт\", която е инвестирала около 3 милиарда долара в сръбската компания и възнамерява да инвестира още 1,4 милиарда долара до 2025 година.Президентът на Руската федерация подчерта, че \"компании от Русия подпомагат развитието на транспортната инфраструктура на Сърбия. По-специално с участието на Руските железници се модернизират сръбските железници, създава се съвременен диспечерски център, който значително ще увеличи скоростта и ефективността на транспорта\", каза той.Путин отбелязва също, че \"както Сбербанк, така и застрахователната компания \"Согаз\", които предоставят широк спектър от финансови услуги на физически и юридически лица, съпътстват дейността на руските и сръбските предприятия в областта на енергийната и транспортната инфраструктура в Сърбия\".Руският президент отбелязва и  че \"сръбските компании са широко представени в руската икономика в такива сектори като строителството и производството на строителни материали, производството на лекарства, храни и храни и предоставянето на туристически услуги\".От своя страна, президентът на Сърбия благодари на Владимир Путин, че спаси Сърбия \"от стигмата на челото\" през 2015 г., когато Русия отхвърля в Съвета за сигурност на ООН проект за резолюция относно трагичните събития в Сребреница през 1995 г.\"Ние в Сърбия ценим Путин повече, отколкото предишните ръководители на Русия. Нека руснаците да не ни се сърдят за това. Ако Путин управляваше Русия през 1999 г., никой нямаше да ни бомбардира\", коментира Александър Вучич.\"Никога няма да забравим и 2015 г., когато Путин ни спаси от стигмата на челото, ако бяхме обявени в Съвета за сигурност на ООН виновни за геноцид\", добави Вучич.На 8 юли 2015 г. Русия отхвърля проект на резолюция в Съвета за сигурност на ООН относно трагичните събития в Сребреница през 1995 г. Документът характеризира убийството на около 8 хиляди босненски мюсюлмани там като геноцид.Не са водени преговори за доставка на С-400 за Сърбия, коментира руският вицепремиерът Юрий Борисов. \"Всичко е възможно. Доколкото знам, няма поръчка за С-400. Може би аз не знам нещо, но не са го обсъждали с мен.\"Борисов добави, че Русия \"по искане на сръбската страна предсрочно доставя определени видове бронирани машини. Това е разузнавателна и десантна бойна техника. Научихме, че американците искат да им наложат санкции за доставките на \"Панцир\", но потвърдиха, че събитията от 1999 г. ги научиха, че трябва да се защитят\", подчертава руският вицепремиерът.\"Високо оцениха оборудването, те ще планират да обмислят придобиването. Сега изтребителите МиГ-29 се модернизира до ниво МиГ-29М. Като цяло увеличаваме обемите на доставка от година на година\", допълва Юрий Борисов.", "date": "2019.12.04", "title": "Путин подкрепи Сърбия на Балканите и предупреди, че САЩ готвят космоса за война"}
{"url": "https://news.bg/crime/iskat-nastanyavane-v-psihiatriya-na-mazha-ubil-bashta-si-v-ahtopol.html", "text": "Окръжната прокуратура в Бургас внесе в съда искане за настаняване в психиатрично заведение в Ловеч на Георги К., В искането си държавното обвинение посочва, че обвиняемият трябва да бъде настанен в психиатричното заведение за максимално предвидения в закона срок до 30 дни.Искането на прокуратурата е внесено в съда въз основа на изискана и приложена по досъдебното производство справка от Центъра за психично здраве \"Проф. д-р Иван Темков\" ЕООД в Бургас, от която става ясно, че обвиняемият се води на диспансерен отчет от 1993 г. Той е бил лекуван многократно в ЦПЗ - Бургас с диагноза \"Шизофрения параноидес\", като последната му хоспитализация на обвиняемия е от периода 19 март - 15 април тази година.Окръжният съд в Бургас е насрочил заседанието си за утре.", "date": "2019.12.04", "title": "Искат настаняване в психиатрия на мъжа, убил баща си в Ахтопол"}
{"url": "https://news.bg/int-politics/putin-usloviyata-na-ukrayna-za-tranzita-na-gaz-ne-sa-priemlivi-za-rusiya.html", "text": "Руският президент Владимир Путин коментира ситуацията с транзита на газ през Украйна по време на съвместна пресконференция със сръбския си колега Александър Вучич.\"Постоянно повтарям, че сме готови да запазим транзита през Украйна. В момента водим преговори за това във Виена, това не е тайна. Вярно е, че условията, които ни предлагат за транзит през Украйна, засега са икономически неприемливи за нас\", изтъкна руският държавен глава.Както подчерта Путин, той разчита, че \"ще бъде възможно по някакъв начин да се съгласуват позициите\".По-рано ситуацията с транзита на газ през Украйна беше коментирана от украинския президент Володимир Зеленски.Той отбеляза, че газопроводът \"Северен поток 2\" отслабва позицията на Киев в преговорите за транзита с Русия.Той също така уточни, че този въпрос може да бъде разгледан в рамките на срещата на \"Нормандската четворка\" на 9 декември.", "date": "2019.12.04", "title": "Путин: Условията на Украйна за транзита на газ не са приемливи за Русия"}
{"url": "https://news.bg/bulgaria/eksperti-75-poskapvane-na-tsigarite-dovede-do-37-spad-v-konsumatsiyata.html", "text": "По-високите цени на тютюневите изделия са най-ефикасният инструмент за ограничаване на тютюнопушенето у нас. Покачването на цените на цигарите със 75% в рамките на тригодишен период е довело до рекорден спад от 37% в консумацията.Такива данни бяха изнесени днес в София на форум под патронажа на Световната здравна организация - научно-практическата конференция \"Повишаване акцизите на тютюневите и свързаните с тях изделия и ограничаване на незаконната им търговия, като част от политиките за подобряване на общественото здраве в България\".\"Увеличението през 2008-2011 г. на цените на цигарите в България със 75% доведе до намаляване на консумацията с 37% и постави източноевропейски рекорд\", припомни д-р Константин Красовски, консултант на СЗО по въпросите на данъчните и акцизни политики относно тютюневите и свързаните с тях изделия. Той определи политиката за данъчно облагане на тютюневите изделия като много успешна за общественото здраве.По данни на СЗО, всеки 10% поскъпване на цигарите, доказано водят до 3% намаление на потреблението, посочи доц. Огнян Буюклиев от Института за икономически изследвания към БАН, който представи изследване на Коалицията за живот без тютюнев дим за ефектите от повишаването на акцизите на тютюневите изделия в България.\"Необходимо е рязко повишение на размера на акциза - средно с около 50 ст. на кутия цигари, като се създаде механизъм, с който тези пари да се използват в подкрепа на общественото здраве\", каза още доц. Огнян Буюклиев.Подобна позиция изрази и д-р Гергана Гешанова, председател на Коалицията за живот без тютюнев дим.\"Повишаването на цената на тютюневите изделия е най-мощният инструмент за намаляване на тютюнопушенето в България и използването му е \"патриотичен дълг\" на МЗ, на правителството и държавата\", заяви тя.Друга важна мярка е забраната за пушене на обществени места.\"Ефективното спазване на забраната за пушене на обществени места ще подобри икономическите параметри на държавата и здравето на хората\", подчерта при откриването на форума зам-министър Йорданова, заместник-министърът на здравеопазването Светлана ЙордановаПо думите й, борбата за здравето на хората е грижа не само на МЗ, но на всички обществени и на цялото общество. Тя изрази надежда за последващ дебат на институционално ниво.В писмено обръщение от офиса на СЗО до конференцията се подчертава, че Рамковата конвенция за контрол на тютюна (РККТ) определя мерките за цените и данъците като ефективно средство за намаляване на потреблението на тютюн.По-добро разбиране на специфичните национални черти на употребата на тютюневи изделия за по-ефективни мерки за контрол на тютюна препоръча икономистът Димитър Събев. Според него, освен мерките, които България е задължена да изпълни от РККТ, трябва да има насочени и меки мерки, които да убедят най-богатите, че пушенето не е престижно.РККТ налага елиминиране на всички форми на незаконна търговия с тютюневи изделия като основен компонент на контрола върху тютюна. За целта България трябва да ратифицира и Протокола за ограничаване на незаконната търговия с тютюневи изделия, подчерта д-р Маша Гавраилова, старши експерт на Коалицията за живот без тютюнев дим. Страната е сред последните 6 страни от ЕС, които не са се присъединили към Протокола.Д-р Гавраилова допълни, че е нужно да се създаде междуведомствена работна група, която да оглави процеса към присъединяването на страната към този важен документ.\"Важно е да се знае, че корелацията между цените на тютюневите продукти и тяхното предлагане на незаконния пазар е ограничена, а цифрите и статистиките зад нея обслужват интересите на тютюневата индустрия\", посочи от своя страна Николета Арнаудова, старши експерт на европейската мрежа Smoke Free Partnership в Брюксел.Конференцията е организирана от Федерацията на научно-техническите съюзи, Съюза на икономистите в България и гражданската Коалиция за живот без тютюнев дим. В нея се включиха представители на институции, експерти и застъпнически организации в областта на икономиката, общественото здраве и контрола на тютюна от България, ЕС и Украйна.", "date": "2019.12.04", "title": "Експерти: 75% поскъпване на цигарите доведе до 37% спад в консумацията"}
{"url": "https://news.bg/int-politics/razriv-mezhdu-moskva-i-berlin-zaradi-ubiystvo-napomnyashto-sluchaya-skripal.html", "text": "Днес Германия обяви двама сътрудници на руското посолство в Берлин за персона нон грата. Руското външно министерство незабавно реагира с контрамерки. Говорителят на Кремъл Димитри Песков заяви, че Русия отхвърля всякакви обвинения по този случай. Ставало дума за \"абсолютно безпочвени спекулации\".На 23 август т.г. в Берлин бе застрелян един 40-годишен чеченец с грузински паспорт, който явно е воювал срещу Русия по времето на Втората война в Чечения. Предполагаемият убиец - 49-годишен руснак - беше задържан скоро след деянието. От август досега постоянно имаше различни слухове за това, че в убийството навярно са замесени и руските власти.Коментаторът на \"Франкфуртер Алгемайне Цайтунг\" Райнхард Везер, смята, че убийството има сходства с отравянето на бившия руски агент Сергей Скрипал във Великобритания. Ето неговият коментар, писан преди експулсирането на двамата руски дипломати от Германия:До момента германските власти проявяваха голяма сдържаност по въпроса за убийството на един чеченец с грузински паспорт, станало през август в Берлин. При това от самото начало имаше индикации, че предполагаемите извършители вероятно са действали с поддръжката или по поръчка на руската държава. Паралелите с отравянето на бившия руски агент Сергей Скрипал се натрапват от само себе си. Но за разлика от британското правителство, което през пролетта на 2018 година бързо обвини Кремъл, Берлин не превърна въпроса в политически.Благосклонната интерпретация на това поведението е следната: федералното правителство не иска да изпреварва резултата от съдебните разследвания. По-малко благосклонната е, че в Берлин цари страх. Която и версия да е вярната, Германия вече няма как да игнорира този случай. Защото руското правителство няма да се примири с факта, че случаят се прехвърля към Главната прокуратура - равнозначно на официално потвърждение, че подозренията са насочени към Москва.Какво ще се случи оттук нататък зависи и от това какви надежди свързва Кремъл със Срещата на върха за Украйна, която ще се състои следващата седмица в Париж. Ако в Москва очакват някаква по-голяма полза от този форум, реакцията оттам навярно ще е по-сдържана. В противен случай Германия би трябвало да очаква целия арсенал от пропагандни атаки, на които бе изложена и Великобритания.", "date": "2019.12.04", "title": "Разрив между Москва и Берлин – заради убийство, напомнящо случая \"Скрипал\""}
{"url": "https://news.bg/politics/5-mln-lv-poveche-za-zaplati-na-sotsialnite-rabotnitsi.html", "text": "Пет милиона лева повече за увеличение на заплатите на социалните работници с 15 процента гласуваха депутатите. Предложението беше на Дора Янкова от БСП.Гласуваното предвижда увеличение на разходите за персонал от 120.188 млн. лв. на 125.188 млн. лв. Петте милиона ще бъдат осигурени с преструктуриране на бюджета на МТСП. Предложението касае около 4700 души социални служители, като заплатата на начинаещ е малко над минималната заплата. ГЕРБ подкрепиха това предложение с аргумента, че това е изключително важна и отговорна професия.Припомняме, социалните работници излизаха не веднъж на протест в последните години, като .Лидерът на БСП Корнелия Нинова отбеляза, че такова нещо рядко са случва в тази зала. Аз искам да поздравя управляващите от ГЕРБ и ОП за това, че проявиха разум и подкрепят предложението на БСП за България, обърна се Нинова към мнозинството.", "date": "2019.12.04", "title": "5 млн.лв повече за заплати на социалните работници"}
{"url": "https://news.bg/politics/poslanik-hero-mustafa-otdade-pochit-na-zhertvite-na-komunizma.html", "text": "Посланичката на САЩ у нас Херо Мустафа днес отдаде почит пред Мемориала на жертвите на комунизма в София.Спазването на човешките права в настоящето е начин да се почете паметта на жертвите на комунизма и да се покаже, че уроците на тоталитарния режим не са забравени, посочват от американското посолство.Припомняме, посланик Мустафа вече говори български език.\"Обичам вашата красива страна и българския народ, българския език и уча всеки ден малко по малко, напредвам. И то е за да покажа уважение към великата ви нация.\" - сподели тя пред bTV.", "date": "2019.12.04", "title": "Посланик Херо Мустафа отдаде почит на жертвите на комунизма"}
