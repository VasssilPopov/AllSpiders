{"url": "https://news.bg/world/unitsef-59-mln-mladi-hora-po-sveta-sa-negramotni-zaradi-konfliktite-i-bedstviyata.html", "text": "Конфликтите и природните бедствия са сред основните причини в световен план около 60 млн. млади хора да останат неграмотни. Такива са заключенията на доклад на УНИЦЕФ. Според заключенията, трима от 10 млади хора на възраст между 15 и 24 години живеят в зона на военен конфликт или тежки бедствия. Ситуацията е по-тежка при момичетата и младите жени. 33% от тях нямат дори базисни знания, в сравнение с 24% от момчетата и младите мъже. В редица държави от Африка, известни с дългите си периоди на нестабилност, процентът на млади хора, които не могат дори да четат и пишат, достига до 76 - сред тях са ЦАР, Чад, Нигер и Южен Судан. От организацията призовават за инвестиции в образованието, тъй като то е решаващо за бъдещето на всяко дете. Неграмотният човек няма много шансове в живота, припомнят от там.В момента, за образование в тези региони отиват под 4% от общите инвестиции. ", "date": "2018.01.31", "title": "УНИЦЕФ: 59 млн. млади хора по света са неграмотни заради конфликтите и бедствията"}
{"url": "https://news.bg/crime/obvinyaemite-za-otvlichaneto-na-adrian-sa-poveche-ot-chetirima.html", "text": "Обвиняемите по делото за отвличането на Адриян Златков са повече от четиримата, чиито имена бяха съобщени днес. Това става ясно от съобщение на Софийска градска прокуратура.Припомняме, по-рано днес стана ясно, че за отвличането на сина на бизнесмена Тони Златков са задържани 34-годишния Ивайло Борисов- Ториното, 43-годишния Мартин Марков, Георги Джамбазов на 37 години и 35-годишната Здравка Стефанова. И четиримата са с повдигнати обвинения за помагачество при отвличането на Адриан Златков.Към момента четиримата са задържани за до 72 часа. Предстои утре СГП да поиска от Софийски градски съд искане за налагане спрямо обвиняемите на най-тежката мярка за неотклонение \"задържане под стража\".Спрямо Ториното е повдигнато обвинение, за това, че е осигурил два автомобила на неизвестните извършители. С тези коли Златков е бил отвлечен.Спрямо друго лице - Мартин Марков, е повдигнато същото обвинение - за помагачество при осигуряването на 2 коли, послужили за отвличането.Другите двама обвинение са момиче и момче, които живеят на семейни начала. Те са обвинени, че са снабдили неизвестните извършители със СИМ карти, които също са послужили при отвличането на Златков.Златомир Иванов-Баретата също е бил разпитван, но срещу него няма повдигнати обвинения. Стана ясно, че Баретата е бил подложен на 20-часов разпит.Стана ясно и че четиримата са арестувани след .Прокуратурата информира, че с оглед етапа на досъдебното производството и събраните до момента доказателства кръгът на обвиняемите лица не се изчерпва само с изброените по-горе.Разследването на извършителите на отвличането се провежда от СДВР под наблюдението на СГП.Прокуратурата съобщи, че значителна част от доказателствата е събран с активното сътрудничество на органите на МВР на Република Сърбия, както и на сръбската прокуратураРазследването продължава с разпити на свидетели, претърсвания, изземвания и други.Интересите на разследването не позволявали разкриването на каквато и да е допълнителна информация, обясняват от СГП.По-рано днес бащата на Адриан - Тони Златков обясни, че не познава никой от задържаните.  \"Един път съм виждал на живо Златко Баретата и 2-3 пъти съм виждал Ториното\", заяви Златкови отрече да е имал бизнес отношения с някой от тях.Припомняме, 25-годишният  в края на месец август 2017 година. Той е син Тони Златков, който се занимава с продажба и лизинг на луксозни коли. След 11 дни в плен и , Адриан беше освободен.", "date": "2018.01.31", "title": "Обвиняемите за отвличането на Адриан са повече от четирима"}
{"url": "https://news.bg/world/izrael-zaplashi-da-vkara-livanskiya-narod-v-bomboubezhishtata.html", "text": "Военният министър на Израел Авигдор Либерман, който обикновено е на първите страници на вестниците заради расистките си коментари по адрес на палестинците и арабите, заплаши ливанския народ, съобщават агенции.Той заплаши Ливан, че ако израелците са принудени да се спасяват в укрития, то и ливанците ще бъдат принудени да го сторят.В последно време отношенията между двете държави се обтегнаха.\"Не виждаме положение като това през Втората ливанска война, по време на която жителите на Бейрут бяха на плажа, а в Тел Авив в бомбоубежищата. Ако в Израел те са в убежища, при следваща война целият Бейрут ще бъде в укритията\", предупреди Либерман.Министърът подчерта, че Израел ще се подготви да изпрати сухопътни сили, тъй като според него конфликтите в Близкия изток не приключват без тях.Смятам, че всички в Ливан - ливанската армия, Ливан и ливанската армия, не са различни от \"Хизбула\", изтъкна крайнодесният министър и допълни, че те са част от \"Хизбула\" и \"всички ще платят пълната цена\" в случай, че нападнат Израел.Докато Либерман обвинява Ливан, че си сътрудничи с Иран, в същия момент САЩ обещават подкрепа за ливанската армия.Ливанската армия не участва във войната през 2006 г. Войната се води между \"Хизбула\" и Израел, при която загинаха 1 200 души в Ливан и 158 в еврейската държава.", "date": "2018.01.31", "title": "Израел заплаши да вкара ливанския народ в бомбоубежищата"}
{"url": "https://news.bg/regions/do-30-april-spirat-dvizhenieto-na-paten-vazel-muhovo.html", "text": "До 30-ти април се спира движението по пътната връзка София - Костенец на п. в. \"Мухово\" при 46-ти км на АМ \"Тракия\", съобщиха от Агенция Пътна инфраструктура.До 30-ти април се спира движението по пътната връзка София - Костенец на пътен възел \"Мухово\" при 46-ти км на автомагистрала \"Тракия\" поради ремонтни дейности. Поради строителните работи се затварят връзките в посока София - Костенец, Ихтиман - Пловдив и Костенец - Пловдив.Шофьорите ще преминават по следните обходни маршрути:Необходимо е шофьорите да карат внимателно и със съобразена скорост, спазвайки пътната сигнализация и указанията на \"Пътна полиция\".Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, интернет страницата на АПИ - www.api.bg, lima.api.bg и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища.", "date": "2018.01.31", "title": "До 30 април спират движението на пътен възел \"Мухово\""}
{"url": "https://news.bg/bulgaria/38-ot-balgarskite-zheni-sa-pretarpeli-nasilie-ot-bivsh-partnyor.html", "text": "Това се казва в съвместно изявление на еврокомисарите Мария Габриел и Вера Йоурова относно Конвенция на Съвета на Европа за превенция и борба с насилието над жени и домашното насилие (известна като Истанбулската конвенция), съобщават от Представителство на ЕК в България. В него се констатира, че насилието над жените все още е огромен проблем в Европа. Той има и икономически измерения. Разходите за здравни и правни грижи, както и икономическите загуби от това, че жените не могат да работят, се изчисляват за ЕС на повече от 225 милиарда евро.В изявлението се разсейват и някои митове около Конвенцията.  заявяват още еврокомисарите.Жените, претърпели насилие, ще могат да получат нужната им помощ с новите мерки. Те не само ще имат достъп до специализирани центове, но и лекарите и полицаите ще преминат обучение, за да оказват адекватна помощ на жертвите. Ще се улесни явяването на свидетели по делата за насилие,  и ще се гарантира, че децата, станали свидетели на такова насилие ще получат защита и подкрепа.Прекратяване на насилието над жени и подкрепата за жертвите трябва да бъде приоритет за всички нас. 47 държави вече са я ратифицирали. Ние насърчаваме и искрено се надяваме, че скоро ще последва България. Няма време за губене, се казва още в позицията. ", "date": "2018.01.31", "title": "38% от българските жени са претърпели насилие от бивш партньор"}
{"url": "https://news.bg/world/phenyan-obvini-administratsiyata-na-tramp-v-rasizam-i-narusheniya-na-pravata-na-choveka.html", "text": "Северна Корея отвърна на САЩ, обвинявайки администрацията на Доналд Тръмп в \"расистка политика\", ограничаване свободата на словото и достъпа на гражданите до здравеопазване, съобщава \"Ройтерс\".Институтът за международни изследвания на КНДР публикува \"Бялата книга с нарушения на правата на човека в САЩ през 2017 г.\" и го разпространи чрез дипломатическата си мисия в Женева.Докладът не се отнася до спора между Северна Корея и САЩ за ракетната и ядрена програма на тоталитарната държава или международните санкции.В първата си реч пред Конгреса \"За състоянието на съюза\" американският лидер нарече ръководството на КНДР \"извратено\". Той подчерта, че много скоро Северна Корея може да заплаши САЩ.\"\", се отбелязва в Бялата книга на Пхенян.\"Расовото насилие в Шарлотсвил, Вирджиния, на 12 август, е типичен пример за апогея на расистката политика на настоящата администрация\", се допълва още.Тръмп, който пое управлението преди година, е назначил в кабинета си милиардери, пояснява се в документа и се изброяват следните имена: държавният секретар Рекс Тилърсън, търговският секретар Уилбър Рос, финансовият министър Стивън Мнучин и военният министър Джеймс Матис.\"\", подчертава се в Бялата книга.В документа се акцентира, че в САЩ няма медийна свобода и свобода на изразяване, като през последната година са се увеличи атаките срещу медиите.Все повече хора са безработни и бездомни, посочва КНДР и допълва, че САЩ са една от малкото държави в света, в които няма платено майчинство, а също така много заболели хора не могат да си позволят да платят за медицинска помощ.\"\", акцентира КНДР.Докладът е публикуван седмици преди ежегодната сесия на Съвета на ООН по човешките права в Женева.", "date": "2018.01.31", "title": "Пхенян обвини администрацията на Тръмп в расизъм и нарушения на правата на човека"}
{"url": "https://news.bg/world/265-dushi-svidetelstvat-sreshtu-osadeniya-na-175-godini-doktor-lari-nasar.html", "text": "265 души са свидетелствали срещу осъдения на 175 години доктор Лари Насър, предаде Sky News. Това е съобщил съдията. Очаква се в следващите няколко дни да бъдат изслушани показанията на още. Предполага се, че жертвите на лекаря са стотици. Насър се яви на поредно изслушване в съда. Припомняме, че бившият лекар на националния отбор на САЩ по спортна гимнастика Лари Насър беше осъден за сексуални посегателства срещу момичета от отбора.Наказанието беше постановено от съд в щата Индиана.Подсъдимият се призна за виновен в посегателства срещу 10 гимнастички,включително олимпийски състезателки.По-рано 54-годишният лекар беше осъден от федерален съд на 60 годинилишаване от свобода за притежаване на детска порнография. ", "date": "2018.01.31", "title": "265 души свидетелстват срещу осъдения на 175 години доктор Лари Насър "}
{"url": "https://news.bg/finance/mf-ochakva-polozhitelno-saldo-po-konsolidiranata-fiskalna-programa.html", "text": "Очакват положително салдо по консолидираната фискална програма (КФП) на касова основа за месец януари 2018 г. Предвижда се то да е в размер на 1 211,4 млн. лв. (1,1 % от прогнозния БВП). За сравнение за януари 2017 г. бе отчетен излишък по КФП в размер на 884,2 млн. лв. (0,9 % от БВП), съобщиха от Министерството на финансите.Основните фактори за формиране превишението на приходите над разходите през месец януари са добрите параметри по изпълнението на данъчните и осигурителните приходи по националния бюджет.Основни параметри по консолидираната фискална програма по предварителни данни и оценки са приходи и помощи по КФП за януари 2018 г. да бъдат в размер на 3 700,5 млн. лв. (9,7 % от годишния разчет).Спрямо януари 2017 г. се отбелязва ръст от 361,7 млн. лева. Данъчните и неданъчните постъпления по КФП се увеличават номинално спрямо предходната година с 504,4 млн. лв. (15,8 %), като се отчита ръст при повечето от основните данъци и при приходите от осигурителни вноски.Разходите по консолидираната фискална програма (включително вноската на Република България в бюджета на ЕС) за януари 2018 г. са в размер на 2 489,1 млн. лв. Това е 6,3 % от годишния разчет. За сравнение разходите по КФП за януари 2017 г. бяха в размер на 2 454,6 млн. лева. Номиналното нарастване се дължи основно на по-високия размер на социалните и здравноосигурителните плащания (базов ефект при разходите за пенсии от увеличението от юли 2017 г. и увеличението на две стъпки през 2017 г. на размера на минималната пенсия от юли и октомври).Частта от вноската на Република България в бюджета на ЕС, изплатена към 31.01.2018 г. от централния бюджет, възлиза на 84,0 млн. лв.По данни от месечните отчети на първостепенните разпоредители с бюджет, салдото по консолидираната фискална програма (КФП) на касова основа за 2017 г. е положително в размер на 845,2 млн. лв. (0,8 % от прогнозния БВП). Тя се формира от излишък по националния бюджет в размер на 309,1 млн. лв. и излишък по европейските средства в размер на 536,1 млн. лева.За сравнение в разчетите към Закона за държавния бюджет на Република България за 2017 г. е заложен дефицит по КФП за годината в размер на 1 330,0 млн. лв. Това означава, че спрямо заложеното в програмата за годината се отчита номинално подобрение на бюджетното салдо с близо 2,2 млрд. лева.В структурно отношение салдото по националния бюджет отчита подобрение спрямо отчетеното за 2016 г., основно поради ръста на данъчните, включително осигурителните приходи, докато салдото по сметките за средства от ЕС през настоящата година се влошава поради базов ефект в 2016 г., свързан с възстановени към България грантове от ЕС в началото на 2016 г. за извършени разходи в края на 2015 г., когато бе пикът на плащанията по проектите за предходния програмен период 2007-2013 година.Постъпилите приходи и помощи по КФП за 2017 г. са в размер на 35 315,2 млн. лв. или 99,6 % от годишните разчети. В структурно отношение данъчните и осигурителните приходи превишават разчетите за годината с 5,5 на сто, докато изпълнението при неданъчните приходи и помощите е по-ниско от разчета за годината. Съпоставени с предходната година, данъчните и неданъчните приходи нарастват с 2 741,7 млн. лв. (8,8 %), докато постъпленията от помощи са по-ниски.Общата сума на данъчните постъпления, вкл. приходите от осигурителни вноски, възлиза на 29 581,3 млн. лв. Това представлява 105,5 % спрямо планираните за годината приходи. Преизпълнение на годишните разчети се отчита при повечето от основните данъци и осигурителните вноски.Съпоставено с данните за 2016 г. данъчните постъпления нарастват номинално с 10,0 % (2 678,6 млн. лева).Приходите от преки данъци са в размер на 5 644,3 млн. лв. или 110,8 % спрямо предвидените в разчетите за годината, като спрямо същия период на предходната година нарастват с 607,0 млн. лева (12,1 %).Приходите от косвени данъци са в размер на 14 532,5 млн. лв., което е 103,7 % спрямо разчетите за годината.Съпоставено с данните за 2016 г., постъпленията в групата нарастват с 970,8 млн. лв. (7,2 %). Постъпленията от ДДС са в размер на 9 320,2 млн. лв. или 106,1 % спрямо планираните.Съпоставени с предходната година, приходите от ДДС нарастват със 767,3 млн. лв. (9,0 %). Размерът на невъзстановения ДДС към 31.12.2017 г. е 50,5 млн. лева. Приходите от акцизи възлизат на 4 984,5 млн. лв. (98,9 % от разчетените за годината). Постъпленията от мита са 194,3 млн. лв. или 117,0 % спрямо разчета за годината.Постъпленията от други данъци (вкл. имуществени данъци и др. данъци по ЗКПО) са в размер на 1 039,4 млн. лв. или 104,9 % изпълнение на годишните разчети.Приходите от социално и здравноосигурителни вноски са 8 365,1 млн. лв., което представлява 105,4 % спрямо разчетените за годината. Съпоставено с предходната година, приходите от осигурителни вноски нарастват номинално с 14,3 % (1 047,3 млн. лева).Неданъчните приходи са в размер на 4 213,2 млн. лв., което представлява 88,5 % изпълнение на годишните разчети.Приходите от помощи са в размер на 1 520,7 млн. лв. или 57,5 % от планираните за годината.Разходите по КФП (вкл. вноската на Република България в бюджета на ЕС) за 2017 г. възлизат на 34 469,9 млн. лв., което е 93,7 % от годишните разчети. За сравнение, разходите по КФП за 2016 г. бяха в размер на 32 491,4 млн. лева.Нарастването на разходите спрямо 2016 г. е основно поради по-високия размер на социалните и здравноосигурителните плащания (базов ефект при разходите за пенсии от увеличението им от юли 2016 г., увеличението от юли 2017 г. и увеличението на две стъпки през 2017 г. на размера на минималната пенсия от юли и октомври), както и по-високите разходи за субсидии и за персонал, включително и поради ръста на разходите за осигурителните вноски, свързан с увеличения размер на осигурителната вноска за фонд \"Пенсии за лицата по чл. 69\" с 20 пр. п. спрямо 2016 година.Нелихвените разходи са в размер на 32 789,6 млн. лв., което представлява 94,9 % от годишните разчети. Текущите нелихвени разходи за 2017 г. са в размер на 29 033,7 млн. лв. (102,5 % спрямо разчета за годината), капиталовите разходи (вкл. нетния прираст на държавния резерв) възлизат на 3 755,9 млн. лв. (60,5 % от разчетите към ЗДБРБ за 2017 г.). Лихвените плащания са в размер на 792,1 млн. лв. или 95,8 % от планираните за 2017 година.Частта от вноската на Република България в бюджета на ЕС, изплатена през 2017 г. от централния бюджет възлиза на 888,2 млн. лв., което е в изпълнение на действащото към момента законодателство в областта на собствените ресурси на ЕС.", "date": "2018.01.31", "title": "МФ очаква положително салдо по консолидираната фискална програма"}
{"url": "https://news.bg/crime/vas-prekrati-mandata-na-kmeta-na-semchinovo-plamen-temelkov.html", "text": "Окончателно прекратиха мандата на кмета на септемврийското село Семчиново Пламен Темелков. Прекратяването на мандата стана с решение на Върховния административен съд (ВАС). Причината за прекратения мандат е отсъствие от работа в продължение на 4 месеца, пише \"24 часа\".Темелков бе задържан през юни,2017 г., заедно с още 8 лица от региона. Той е обвинен от съда в Марбея  и впоследствие екстрадиран в Испания.През септември 2017 г. общинската избирателна комисия в Септември прекрати мандата на . И тогава причината бе системно неявяване на работа. Изненадващо Темелков се върна в Семчиново, след като е бил пуснат под гаранция от испански съд.Той оспори в съда решението за отстраняването си с мотив, че е бил в платен и неплатен отпуск. Първоначално административния съд в Пазарджик, а в последствие и ВАС решиха мандата на Пламен Темелков да бъде окончателно прекратен.Очаква се президентът Румен Радев да издаде указ за насрочване на частични избори за кмет на Семчиново.", "date": "2018.01.31", "title": "ВАС прекрати мандата на кмета на Семчиново Пламен Темелков"}
{"url": "https://news.bg/bulgaria/dvama-mazhe-zadarzhani-v-haskovo-pri-opit-za-alo-izmama.html", "text": "ОДМВР-Хасково задържа вчера 41-годишен мъж от Варна при опит да извърши телефонна измама, са съобщили от прокуратурата. Неговият съучастник сам се предал на полицията. Мъжът е действал по познатия вече сценарий за \"полицейска операция и съдействие за задържане на измамници\" пред възрастна жена.  От нея било поискано временно да предадe наличните си пари и накити, които веднага след операцията ще й бъдат върнати.В разговора жената признала, че има 6800 лева, но усетила измамата, напъхала в плика вместо пари - торби, хвърлила ги през терасата и сигнализирала в полицейското управление.По първоначални данни двамата задържани са извършили и друга измама за 7000 лв. в Хасково. Съвместно с криминалисти на Стара Загора се изяснява и съпричастността на задържаните към други две аналогични престъпления на територията на Стара Загора.", "date": "2018.01.31", "title": "Двама мъже задържани в Хасково при опит за \"ало\" измама"}
{"url": "https://news.bg/world/sasht-opredeliha-lidera-na-hamas-ismail-haniya-za-terorist.html", "text": "САЩ вкараха лидера на палестинската групировка ХАМАС Исмаил Хания в терористичен списък и му наложиха санкции, информира АФП.Според агенцията решението на Вашингтон вероятно ще увеличи напрежението, след като през декември 2017 г. САЩ признаха Йерусалим за столица на Израел.55-годишният Хания, който е лидер на ХАМАС от май 2017 г., представлява по-прагматичното крило на движението.\"\", се казва в съобщение на Държавния департамент.Той е бил въвлечен в терористични атаки срещу израелски граждани. ХАМАС е отговорна за смъртта на 17 американци при терористични нападения, допълва ведомството.Хания е в списък на финансовото министерство на САЩ със санкционирани лица.Групировката е определена за терористична от САЩ още през 1997 г.Американското правителство наложи санкции на Харакат ал Сабирен - малка екстремистка група, която се е отделила от Ислямски джихад. Тя е близка до Иран и екстремисти в Газа. Също така са наложени санкции и на две групировки в Египет: Лива ал Тавра и HASM.", "date": "2018.01.31", "title": "САЩ определиха лидера на ХАМАС Исмаил Хания за терорист"}
{"url": "https://news.bg/world/edin-zaginal-pri-katastrofa-na-vlak-s-kongresmeni-v-sasht.html", "text": "Чартърен влак с десетки конгресмени от Републиканската партия катастрофира в камион за отпадъци южно от Шарлотсвил, Вирджиния, обявиха законодатели, цитирани от АП.АФП съобщава, позовавайки се на Белия дом, че има един загинал и един тежко пострадал при катастрофата. Няма пострадали конгресмени или държавни служители.Конгресмените са отивали на мероприятие в Западна Вирджиния.\"\", написа в \"Туитър\" републиканецът от Орегон Грег Уолдън.Съветник на републиканците заяви, че влакът частично е дерайлирал.Републиканецът от Оклахома Том Коул обяви, че един човек от камиона може да е пострадал сериозно.Президентът на САЩ Доналд Тръмп, който ще пътува за събитието в Западна Вирджиния с президентския самолет в четвъртък, е уведомен за инцидента, който е станал на около 200 километра от столицата Вашингтон.", "date": "2018.01.31", "title": "Един загинал при катастрофа на влак с конгресмени в САЩ"}
{"url": "https://news.bg/bulgaria/opasno-mrasen-vazduh-i-dnes-v-stolitsata.html", "text": "На 1 февруари се очаква повишение на нивата на фини прахови частици във въздуха. При норма от 50 mg/m за 24 часа очакваното превишение ще е в границите 51 - 100mg/m. Това съобщават от пресцентъра на Столична община. Жителите и гостите на София трябва да използват по възможност градски транспорт. При ходене пеша е добре да се избере маршрут, който избягва големите градски булеварди.Домакинствата, които се отопляват на дърва и въглища, да използват електрически уреди за отопление или друго екологично отопление.Поради очакваните подходящи метеорологични условия Столична община възложи извънредно допълнително машинно метене и миене на улици.", "date": "2018.01.31", "title": "Опасно мръсен въздух и днес в столицата"}
{"url": "https://news.bg/world/shte-se-borya-za-nezavisima-sadebna-sistema-uveri-rumanskiyat-prezident-bryuksel.html", "text": "Президентът на Румъния Клаус Йоханис обяви пред ЕС, че ще се бори за независима съдебна система, която според него и Брюксел е заплашена от подготвени от правителството на социалдемократите проектозакони, информира \"Ройтерс\".Европейската комисия съобщи, че ако законите бъдат одобрени, Румъния ще продължи да бъде извън Шенген, макар че комисията увери, че не планира да налага наказателни мерки на Букурещ.ЕС се тревожи, че реформите в съда могат да спрат напредъка на балканската страна в борбата срещу корупцията по високите етажи на властта. Съдебната система на Румъния остава под специален механизъм за мониторинг на ЕС.\"Много съм загрижен за законодателната процедура относно измененията на законите за съдебната власт\", каза Йоханис на пресконференция с председателя на ЕК Жан-Клод Юнкер.\"Независимостта на румънското правосъдие е нещо, за което ще се боря\", добави Йоханис.През миналия месец парламентът на Румъния одобри закони, според които няма да се налага наказание на държавни служители, които са нанесли финансови щети в размер на по-малко от 200 000 евро. Конституционният съд на страната върна част от промените в парламента.Йоханис подчерта, че ще се подпише под промените само ако спазват стандартите на ЕС.\"Обезпокоен съм и заявих ясно, че имам притеснения\", каза от своя страна Юнкер.Присъединяването на Румъния към Шенген е ключова цел на Букурещ, но Юнкер предупреди, че ако страната не промени спорните проектозакони, присъединяването на Румъния към Шенген ще бъде разглеждано при напълно различни условия.Но председателят на ЕК увери, че нямат намерение да налагат наказателни мерки на балканската държава.", "date": "2018.01.31", "title": "Ще се боря за независима съдебна система, увери румънският президент Брюксел"}
{"url": "https://news.bg/world/izrael-arestuva-1000-palestintsi-ot-reshenieto-na-sasht-za-jerusalim.html", "text": "Най-малко 1000 палестинци са били арестувани в Израел от обявеното решение на САЩ за Йерусалим. Това са съобщили от правозащитна група за палестинските затворници, цитирани от Middle East Monitor. Групата обвинява властите в Израел, че заради техните действия ескалира насилието. От там твърдят, че много от арестуваните са деца или младежи и са подлагани на насилие след арестите.Всички задържани са арестувани в Йерусалим.Припомняме, че американският президент Доналд Тръмп обяви на 6 декември решението си да премести посолството на страната си от Тел Авив в Йерусалим. Така САЩ признават Йерусалим като столица на Израел. Това обаче разгневи не само палестинците, но и мюсюлманите по целия свят. В Израел и Палестина се стигна до сблъсъци със загинали. ", "date": "2018.01.31", "title": "Израел арестува 1000 палестинци от решението на САЩ за Йерусалим "}
{"url": "https://news.bg/world/frantsiya-razsledva-promotsiya-na-magazini-sled-intsidenta-s-nutella.html", "text": "Френските власти започват разследване на верига магазини след като промоция доведе до бой на клиенти, предаде АП. Ще бъде проверена самата промоция, заради която се стигна до инциденти в цялата страна, а кадрите стигнаха до социалните мрежи и медиите. Проверката е на финансовото министерство и с нея ще се занимава службата за злоупотреби. Повече детайли обаче не са дадени за момента. Супермаркетите \"Интермарше\" предлагат 70% отстъпка за Nutella, намалявайки цената от 4,50 евро до 1,40 евро.Около 365 милиона килограма Nutella с лешник и шоколад, се консумират всяка година в 160 страни по света. Той е създаден от семейство Фереро през 40-те години на миналия век в района на Пиемонт в Италия, който е известен със своите лешници.Фирмата заяви, че съжалява за насилието, но отбелязва, че отстъпката е била едностранно решена от \"Интермарше\".", "date": "2018.01.31", "title": "Франция разследва промоция на магазини след инцидента с Nutella"}
{"url": "https://news.bg/politics/ruskiyat-patriarh-kiril-idva-v-balgariya.html", "text": "Руският патриарх Кирил ще посети България в началото на март 2018 г. Това съобщи официалният представител на руското външно министерство Мария Захарова, цитирана от ТАСС.\"За участието в основните тържества по случай 140 г. от освобождението на г. на посещение в страната се планира да отиде патриархът на Москва и цяла Русия Кирил. Програмата на неговата визита се подготвя\", заяви Захарова.По думите й Русия и България \"активно контактуват по линия на парламентарните, църковните и различни ведомства\".\"Плодотворно се развива сътрудничеството и на регионално ниво, има раздвижване в търговско-икономическите връзки\", допълни дипломатът.Празничните мероприятия, посветени на 140-та годишнина от освобождението на България започна от 2017 г. Те продължават до 3 март - Деня на подписването на Сан Стефанския мирен договор, който върна страната на политическата карта и окончателно освободи България от турско робство.", "date": "2018.01.31", "title": "Руският патриарх Кирил идва в България"}
{"url": "https://news.bg/world/uvolnen-e-vinovnikat-za-gafa-s-falshivata-trevoga-na-havaite.html", "text": "Служителят, отговорен за изпратеното грешно съобщение с предупреждение за приближаваща балистична ракета към Хаваите, бе уволнен. Това са съобщили властите. Името на служителя не се разкрива. Той обаче е получил смъртни заплахи след гафа със съобщенията. Също така стана ясно, че и преди е правил грешки. Припомняме, че жителите изживяха стресиращо събуждане в събота сутринта преди 2 седмици, когато на мобилните им телефони бе изпратено съобщението. В него се подчертава, че \"това не е учение\"Около 40 минути по-късно последва опровержение. Инцидентът с фалшивата тревога за ракетна атака на Хавайските острови е в резултат на \"ужасно проектиран\" потребителски интерфейс, стана ясно по-късно. От инцидента насам агенцията направи промени в компютърната система, за да се предотврати нова грешка.", "date": "2018.01.31", "title": "Уволнен е виновникът за гафа с фалшивата тревога на Хаваите "}
{"url": "https://news.bg/world/koalitsiyata-otricha-che-e-udareno-letishteto-v-riyad.html", "text": "Водената от Саудитска Арабия коалиция отрече появилите се по-рано съобщения, че е било ударено летището в Рияд, предадоха световните информационни агенции. Според говорителя Турки ал Малики, такъв опит е бил направен, но атаката се е провалила. Това обаче доказва, че хусите извършват атаки в жилищни райони и така нарушават междунродното право. Чрез съобщенията си за подобни нападения те сами признават, че нарушават закони, е заявил още той. Припомняме, че според съобщенията балистична ракета с далечен обсег Буркан H-2 е била изстреляна от йеменските бунтовници хуси към международното летище \"Крал Халид\" в саудитската столица.По-рано този месец хусите обявиха, че са свалили саудитски изтребител, но според саудитските власти машината е катастрофирала заради технически проблем.Междувременно, ООН отново изрази притесненията си за цивилното население в сринатия от войни Йемен, където над 8 млн. души са подложени на глад. ", "date": "2018.01.31", "title": "Коалицията отрича, че е ударено летището в Рияд "}
{"url": "https://news.bg/crime/burgaskata-prokuratura-obzhalva-predsrochno-osvobozhdavane-na-mazh-ubil-brat-si.html", "text": "Окръжна прокуратура - Бургас обжалва съдебно решение за предсрочното освобождаване от затвора на Дончо П. Това съобщиха от прокуратурата. Мъжът е признат за виновен за това, че на 03.07.2011 г., в с. Аспарухово, общ. Карнобат, обл. Бургас, умишлено е умъртвил своя брат Стоян. Осъден е на 12 години \"лишаване от свобода\", като делото се е провело по съкратено производство.Към датата на постановяване на определеното (25.01.2018г.) Дончо П. е изтърпял фактически 6 години, 6 месеца и 27 дни. Остатъкът от наложеното му наказание към посочената дата е 5 години, 5 месеца и 3 дни.Окръжна прокуратура - Бургас счита постановеното съдебно определение за неправилно. Държавното обвинение се мотивира с факта, че от приложените по делото доказателства не е налице втората формална предпоставка, а именно че осъденото лице не се е поправило.", "date": "2018.01.31", "title": "Бургаската прокуратура обжалва предсрочно освобождаване на мъж убил брат си "}
{"url": "https://news.bg/economics/poveche-ot-1-mln-lv-investira-druzhestvo-v-zlatodobiv-v-ardino.html", "text": "Повече от 1,2 млн. лева ще бъдат вложени в проучвания за златоносни руди край село Песнопой, община Ардино, предаде БНР.Разрешението за проучване е за 3 години. Инвеститор е българско акционерно дружество, дъщерна фирма на канадска минна компания.Припомня се, че това е второто дружество с такава дейност в района на Кърджали.", "date": "2018.01.31", "title": "Повече от 1 млн. лв. инвестира дружество в златодобив в Ардино "}
{"url": "https://news.bg/health/gripnata-vakantsiya-v-yambol-se-udalzhava-s-oshte-6-dni.html", "text": "Заради висока епидемична заболяемост в област Ямбол учебните занятия се преустановяват за още 6 дни. Във всички учебни заведения в област Ямбол са прекратени учебните занятия. Учениците в областта ще бъдат в грипна ваканция от до 1 до 6 февруари.Всички останали противоепидемични мерки остават в сила до второ нарежданеЗаради рязкото спадане на заболяемостта от грип на Регионално управление на образованието - Габрово е предложено учебните занятия в училищата на територията на община Габрово да бъдат възстановени от февруари. Всички останали противоепидемични мерки остават в сила до второ нареждане.", "date": "2018.01.31", "title": "Грипната ваканция в Ямбол се удължава с още 6 дни"}
{"url": "https://news.bg/comments/aut-li-e-turtsiya-ot-nato-sled-afrin.html", "text": "Ще напусне ли най-сетне Турция НАТО? Въпросът би бил немислим само преди няколко години, когато тази страна, която се присъедини към Атлантическия алианс през 1952 г. в разгара на Студената война, беше един от основните стълбове на източния \"фланг\". Днес този въпрос е поставен отново, доколкото турският президент Реджеп Ердоган е във фронтална опозиция на най-добрия си бивш съюзник, САЩ, и се опитва да се наложи в преустрояването на Близкия изток, коeто съпровожда обявения край на войната в Сирия. Това пише Пиер Аски в анализ за френския вестник Le Nouvel Observateur.Офанзивата, предприета от турската армия срещу кюрдските сили в Африн, северната част на Сирия, е последният знак за радикално различните стратегии на САЩ и Турция. И президентът Ердоган дори не се опитва да го скрие. Той го декларира при обявяването на операцията, иронично наречена \"Mаслинова клонка\": \"Това, което Съединените щати казват, вече не е важно за нас. Операцията срещу Африн започва, после ще се разшири към Манбидж (към иракската граница) и ще сме прочистили целия път чак до Ирак.\"Глуха опозицияМесеци наред продължава вече тази глуха опозиция, откакто американците избраха да разчитат на сирийските кюрди от организацията \"Отдели за защита на народа\", за да се бият срещу джихадистите от \"Ислямска държава\" и да превземат столицата им Ракка. Тази стратегия се отплати, след като Ракка падна в ръцете на сирийските демократични сили (SDF), съюз между кюрдски и арабски бойци, който се ползва от въздушната и наземна подкрепа на американските специални сили. \"Отделите за защита на народа\" в Сирия са еманация на Кюрдската работническа партия, турското ПКК, с което турските власти отново са в тотална война.Новината отпреди няколко дни, че американците са на път да сформират \"гранична армия\" от 30 000 мъже в северната част на Сирия, която се изплъзва от властта на Башар ал-Асад, около ядрото, съставено от \"Отделите за защита на народа\" (YPG), разгневи турския президент. Ердоган говори за \"атака\" срещу турския суверенитет и обеща да \"задуши в зародиш\" тази инициатива... на своите съюзници в НАТО.\"Няма да се откажем от Ерусалим\"Това не е единственият източник на конфликт между двете страни, някога толкова близки. Неотдавнашното решение на Доналд Тръмп да признае Ерусалим за столица на Израел и най-вече да прехвърли американското посолство там, позволи на Ердоган да застане в позицията на защитник на третото свещено за исляма място, в духа на праволинейната политика на османския султан Абдул Хамид ІІ, който се e противопоставил на създаването на еврейски дом в Палестина. Пред своята ислямистка \"Партия на справедливостта и развитието\" (ПСР) турският президент обяви през декември: \"Няма да се откажем от Йерусалим, г-н Тръмп. Йерусалим е червена линия за мюсюлманите.\"Съединените щати наблюдават също с много критично око сближаването на Анкара с Русия на Путин, в това число закупуването от страна на Турция на руска противоракетна система S 400, изключително необичаен ход за страна-членка на НАТО. Ердоган се появи миналия месец с Путин и президента на Иран Хасан Рохани в руския град Сочи, за да обсъдят Сирия в момент, когато Вашингтон осъжда играта на Иран в Близкия изток. Той, между другото, изпрати най-висшите си военни в Москва, за да обсъдят предварително офанзивата срещу Африн.Тези повтарящи се стратегически различия отслабват връзката между Турция и НАТО. Атлантическият алианс многократно е преживявал политически кризи, включително с Турция през 1974 г., когато нахлу в Кипър, или през 2003 г., когато не позволи на американските сили да преминат през територията й по време на инвазията в Ирак.Противоположни интересиАлиансът обаче се основава на доверието, залегнало в член 5 от Хартата, в който се посочва, че нападението срещу един от неговите членове ще се счита за атака срещу всички държави-членки. Но днес, в сирийската война, интересите на турци и американци се разминават и дори могат да се окажат един срещу друг в една безпрецедентна ситуация.Турция вече е в процес на скъсване на отношенията с важен член на Алианса, Германия, която реши през юни миналата година да изтегли войниците си, разположени в турската база \"Инджирлик\", като част от коалицията анти-ИДИЛ. Решението на германското правителство беше следствие на отказа на Анкара да позволи на германски парламентаристи да посетят тези войници.Още по-наскоро, една необмислена постъпка по време на маневрите на НАТО в Норвегия изостри лошите вибрации. Oснователят на съвременна Турция Мустафа Кемал Ататюрк беше представен там като \"враг\", а самият президент Ердоган като \"работещ в тясно сътрудничество с врага\", което наложи най-плоските извинения на генералния секретар на Алианса...Обкръжението на Ердоган многократно е размахвало заплахата да напусне НАТО - решение, което не би изненадало никого. Не е сигурно обаче, че то е в интерес на турския президент, който се мъчи да дефинира стратегия за алтернативни съюзи. Неотдавнашното му посещение в Париж показва, че той не прекъсва мостовете с бившите си съюзници въпреки критиките и обвиненията.Кюрдската мания се превърна в кошмарСближаването на Турция с Русия и Иран наистина има своите граници. Русия, която подкрепя Дамаск, има отдавнашни отношения с кюрдските милиции от Сирия, които в един момент дори имаха свое представителство в Москва. A Москва имаше представители в Африн, които бяха изтеглени точно преди турската офанзива. От началото на януари Анкара също протестира срещу офанзивата, водена от армията на Башар ал-Асад, и подкрепена от руската авиация в района на Идлиб.Всъщност турският президент видя, че целия му стратегически избор се провали през последните години, като се започне от сирийската политика, която дори в един момент премина през нелегална подкрепа на определени джихадистки групи, за да ускори падането на Башар ал-Асад. И неговата кюрдска мания се превърна в кошмар, когато сирийските съюзници на ПКК започнаха да получават американска подкрепа и да се очертават като доминираща сила на самите врати на Турция. Анкара смяташе да се възползва от периода, който откриха арабските революции през 2011 г. и да се утвърди като доминиращата и стабилизираща сила на региона. Случи се обаче точно обратното, тя е отслабена и дезориентирана.Трудността на Ердоган да определи печеливша стратегия в момент, когато се предефинира регионалното равновесие след катаклизмите от последните няколко години, несъмнено не е чужда на бруталността, с която турският президент се справи с опита за преврат през юли 2016 г.Журналисти, адвокати, държавни служители, учители - нямаше обществен сектор, който да избегна прочистването и произвола. Дори армията и турското представителство в НАТО. Позовавайки се на източници в седалището на НАТО в Брюксел, през месец ноември вестник Le Monde писа, че 60-80% от турските войски в структурите на Алианса са били отстранени от Анкара. А някои са поискали убежище в страните, където са били базирани.Автократичните отклонения на ЕрдоганНАТО няма мандат да реагира на вътрешното положение на страните-членки и си е затварял очите, когато Турция е била във военна диктатура в миналото. Той няма да реагира и днес.Но голямата стратегическа пропаст между Турция и нейните предполагаеми съюзници, съчетана с aвтократичните отклонения на президента Ердоган, затруднява следването на отношения от типа \"просто работа\". Емануел Макрон каза на турския президент по време на посещението му в Париж в началото на януари, че мечтата му за присъединяване към Европейския съюз днес е нереалистична. Можем ли да заключим същото по отношение на членството на Турция в НАТО?Във водовъртежа на края на войната в Сирия между американските колебания, руската решителност, иранското влияние и саудитската контраатака, играта на Турция цели преди всичко да не бъде големия губещ в този конфликт, като не позволи на неговата врата да се издигне застрашително кюрдско феодално владение. При това положение тя рискува да компрометира старите си съюзи, до степен да й се наложи един ден да отговори на въпроса, който все още е до голяма степен табу: Ще се наложи ли Турция да напусне НАТО?", "date": "2018.01.31", "title": "Аут ли е Турция от НАТО след Африн?"}
{"url": "https://news.bg/society/ot-kzd-pritesneni-za-zachestiliya-ezik-na-omrazata.html", "text": "Комисията за защита от дискриминация (КЗД) констатира ескалация на езика на омразата и дискриминационно отношение заради изказано мнение и заявена ценностна позиция.КЗД призовава обществеността, институциите, партиите и организациите да спазват \"високите правозащитни стандарти за цивилизована демократична дискусия и публична критика\". Това става ясно от официално тяхно становище, разпратено до медиите.Комисията акцентира, че свободата на словото е залегнала както в българското, така и в международното законодателство. От КЗД изтъкват, е свободното изразяване не е абсолютно и носи със себе си ограничения, особено в случаите, в които това право нарушава правата на другите.Констатацията на комисията за зачестилата употреба на езика на омразата произтича от примери в публичното говорене и действие, в т.ч. и в социалните мрежи. От КЗД говорят за недопустими крайности, дискриминационни прояви и език на омразата, които могат да предизвикат ограничаване на участието на гражданите в демократичната дискусия в обществото.Предстоящото провеждане на \"Луковмарш\" притеснява КЗД. Те смятат, че това събитие, често се превръща в трибуна на езика на омразата, особено с насоченост срещу представители на еврейската и други общности.Като друг пример за екстремни позиции в скоро време КЗД изтъкват и дебатите около Истанбулската конвенция. \"В иначе нормалния разговор и полемики по този важен въпрос, се чуха много крайни позиции, които прекрачиха границата на демократичната дискусия и се трансформираха в език на омразата спрямо определени уязвими групи\", пишат от Комисията за защита на дискриминацията.В този смисъл КЗД с притеснение отбелязва и зачестилите прояви на ad hominem атаки във връзка с Истанбулската конвенция. На такива атаки жертви станали общественици, политици и дори представители на Светия синод. КЗД информира и за атаки от страна на определени политически групи и среди срещу личността на програмния директор на БНТ - Емил Кошлуков - заради изразено от него мнение за състоянието и бъдещето на обществената медия.Комисията призовава всички към спазване на демократичните норми на общуване, към зачитане на правото на мнение, свободата на съвестта и словото.", "date": "2018.01.31", "title": "От КЗД притеснени за зачестилия език на омразата"}
{"url": "https://news.bg/world/kakvo-pravite-v-siriya-otvarna-ankara-na-makron.html", "text": "Премиерът на Турция Бинали Йълдъръм отвърна на предупреждението на френския лидер Еманюел Макрон към Анкара, съобщава \"Ал Масдар\".По-рано днес Макрон обяви, че операцията срещу кюрдите в Сирия не трябва да е извинение за нахлуване в страната.\"\", каза Йълдъръм на пресконференция с ливанския премиер Саад Харири., заключи той.Френският лидер е един от най-големите критици на подетата от Анкара военна операция в Африн.", "date": "2018.01.31", "title": "Какво правите в Сирия, отвърна Анкара на Макрон"}
{"url": "https://news.bg/politics/poveche-iznasilvaniya-otchitat-ot-mvr.html", "text": "Ръст на изнасилванията отчете вътрешният министър Валентин Радев пред депутатите във вътрешната парламентарна комисия.В МВР се питат защо се случва това. Предстои анализ на ситуацията. Опитваме се да спазваме законодателството, увери министър Радев.Социалистът Иван Иванов попита дали е нужно да ратифицираме Истанбулската конвенция, за да работи активно ведомството срещу случаите на насилие. За МВР не са нужни законодателни мерки в сферата на насилието, отвърна Радев.Червеният депутат Красимир Янков настоя за информационна карта на престъпността. Той попита дали ще се направи ново райониране на географско информационна система. Не виждам смисъл от ново райониране, отговори силовият министър.Няма промяна в криминогенната обстановка по региони и МВР се опитва да насити с полицаи регионите. Няма да разказвам стратегическите планове на МВР, посочи обаче силовият министър.Световната банка ще ни помага как да развиваме полицията, стана ясно още от думите на министъра. Научният потенциал също анализира работата на МВР. Според Радев не трябва обаче промените да стават рязко и на парче. Промените щели да се правят с ум и сърце.Валентин Радев се похвали, че няма напускащи полицаи. Янков обаче смята, че е необходима периодична актуализация на информацията за криминогенната обстановка по места. Повече районни инспектори иска социалистът.", "date": "2018.01.31", "title": "Повече изнасилвания отчитат от МВР"}
{"url": "https://news.bg/world/tramp-otmeni-ukaza-na-obama-za-zatvaryane-na-guantanamo.html", "text": "Президентът на САЩ Доналд Тръмп отмени указа на своя предшественик Барак Обама за закриване на затвора в базата Гуантанамо в Куба. Това се казва в съобщение на Белия дом, информира ТАСС.По време на първото си годишно обръщение пред Конгреса \"За състоянието на съюза\" Тръмп заяви, че затворът в базата в Гуантанамо няма да бъде закрит. Той е разпоредил на министъра на отбраната Джеймс Матис да преразгледа политиката по отношение на затворите и този в Гуантанамо да остане действащ.В съобщението се пояснява, че \"президентът се е подписал под указ\", отменящ \"постановлението на предишната администрация, в което се говори за закриване на мястото за задържане под стража в базата на ВМС на САЩ в залива Гуантанамо\". Потвърждава се, че САЩ си запазват правото в случай на необходимост да изпращат затворници в Гуантанамо.В съобщението се говори още, че Пентагонът трябва да изработи препоръки за президента по отношение критериите за задържане под стража на лица в САЩ, свързани с въоръжени конфликти, включително и критерии за изпращане на затворници в Гуантанамо.Затворът е открит през 2002 г. при администрацията на президента Джордж У. Буш.В момента в Гуантанамо има около 40 затворници, след като при администрацията на Барак Обама бяха освободени почти 200 арестанти.", "date": "2018.01.31", "title": "Тръмп отмени указа на Обама за затваряне на Гуантанамо"}
{"url": "https://news.bg/crime/razsledvat-schupeniya-ot-uchenitsi-fontan-v-kazanlak.html", "text": "Районната прокуратура в Казанлък разследва обстоятелствата по досъдебно производство, образувано за унищожаване на фонтан, собственост на община Казанлък.Припомняме, по-рано днес стана ясно, че полицията в Казанлък е задържала ученик за вандализъм. Видеозапис от охранителна камера освидетелства как ученикът се качва върху 3-метров шадраван в центъра на града. Младежът се опитва да извади най-горната част на шадравана, но не успява. Съоръжението поддава и ученикът пада на земята с цялата конструкция.От дописката по досъдебното производство по случая стана ясно още, че деянието е станало около 4 часа сутринта на 27 януари, събота. Тогава група от 6 лица на възраст от между 17 и 18 години се прибирали от дискотека и преминали през парк в центъра на града.18-годишният А. А., който е задържан от органите, решил да се качи на върха на фонтана, на около 2 метра височина. Там бил поставен бетонен орнамент, който А. А. се опитал чрез дърпане да извади. След като го издърпал, заедно с орнамента, А. А. загубил равновесие и паднал на земята върху основата на фонтана. Цялата конструкция е била разрушена, като отделни части са паднали на земята и са се счупили. Фонтана е на стойност около 2 000 лв.Извършен е първоначален оглед на местопроизшествие, разпитани са в качеството на свидетели всички участници в инцидента. По случая са назначени няколко експертизи - техническа експертиза, която ще даде информация от видеозаснемането в района, и оценителна експертиза, която ще установи каква част от фонтана е унищожена и повредена и на каква стойност е причинената щета.След изготвяне на експертизите предстои привличане на обвиняемо 18-годишно лице. Срокът за разследване е 2 месеца.", "date": "2018.01.31", "title": "Разследват счупения от ученици фонтан в Казанлък"}
{"url": "https://news.bg/politics/rabotodatelite-iskat-otpadane-kvotite-za-rabotnitsi-ot-treti-strani.html", "text": "На заседание на Националния съвет за тристранно сътрудничество (НСТС) обсъдиха Проект на промяна на Закона за трудовата миграцията и трудовата мобилност.С предложените промени се цели до 23 май 2018 г България да въведе в законодателството Директива на ЕС 2016/801 на ЕП относно условията на влизане и пребиваване на граждани на трети държави с цел провеждане на научно изследване, следване, стаж, доброволческа дейност, програми за ученически обмен.В хода на обсъждането Васил Велев от АИКБ направи предложения за подобряване на режима заради неблагоприятните демографски тенденции.В сега действащия закон има ограничения от 10% на граждани от трета страна. За микропредприятията това на практика прави забрана, отбеляза той.\"Трябва това да отпадне или работниците от трети страни да станат 1/3\", добави Велев.Димитър Бранков от БСК предложи 20% ограничения за граждани на трети страни.Те предлагат в края на годината да бъде направено оценка на действието на Закона.От КРИБ заявиха, че 10% наистина не е възможно за микропредприятията.От КТ \"Подкрепа\" са против добавката в Закона социалните партньори да се допитват до министерството, когато се надвишават разрешените работници от трети страни.\"Това, което не срещна подкрепа, е една промяна, свързана с процедурата на издаване на разрешение на министъра на труда и социалната политика в случаите когато с предлагането на наемането на гражданите на трети държави, тяхната квота надхвърля 10% от персонала. Предложението е тази норма да не е императивна, а да се съгласува, с оглед нарастващите процедури и становища, искани от всички страни.\", заяви след заседанието социалният министър Бисер Петков.От КТ Подкрепа не подкрепят законопроекта, заради добавката за съгласуване на квотата от 10%.", "date": "2018.01.31", "title": "Работодателите искат отпадане квотите за работници от трети страни"}
{"url": "https://news.bg/world/v-sveta-ima-samo-19-napalno-demokratichni-darzhavi-i-sasht-ne-sa-ot-tyah.html", "text": "В света има само 19 \"напълно демократични\" държави и САЩ не са от тях. Почти всички от тези държави са в Европа.Това показва годишният Индекс на демокрация за 2017 г., изготвен от Economist Intelligence Unit (EIU).Проучването хвърля поглед върху състоянието на демокрацията по света през 2017 г., като в него са включени 167 държави. Държавите са оценявани по точки от 0 до 10. Страните с над 8 точки са категоризирани като \"пълна демокрация\".Установено е, че само 4,5% от населението живее в \"пълна демокрация\". То е в следните държави: Норвегия (9,87 точки), Исландия, Швеция, Нова Зеландия, Дания, Ирландия, Канада, Австралия, Финландия, Швейцария, Холандия, Люксембург, Германия, Великобритания, Австрия, Мавритания, Малта, Уругвай и Испания (8,08 точки).57 държави са категоризирани като \"недостатъчни демокрации\". В тях живее 44,8% от световното население. Това са държави като Япония, Италия, Южна Корея, Хонконг, Франция и САЩ, където има заплаха за свободата на словото.Хибридни режими са Пакистан, Бангладеш, Непал и Бутан, авторитарни - Китай, Русия, Мианмар и Виетнам.Северна Корея е на последно място, а Сирия е на предпоследното място.България е на 47-о място със 7,03 точки. Тя е в списъка с държави с \"недостатъчни демокрации\".", "date": "2018.01.31", "title": "В света има само 19 \"напълно демократични\" държави и САЩ не са от тях"}
{"url": "https://news.bg/health/hronichnite-bolesti-moryat-balgarite.html", "text": "Хроничните незаразни болести, които причиняват смърт и намалена работоспособност, са основното предизвикателство за здравето на гражданите. Това е един от изводите в одобрения от правителството годишен доклад за състоянието на здравето на гражданите, съобщиха от Министерския съвет.Най-много вредят на българите болестите на органите на кръвообръщението, в т.ч. мозъчно-съдовата болест и злокачествените заболявания. Те формират и най-големия дял от т. нар. предотвратима смъртност. От нея ежегодно си отиват над 20 000 души в страната.В доклада се отбелязва, че прилагането на целенасочени политики по отношение на тези основни групи заболявания може да доведе до значителни подобрения на индивидуалното и общественото здраве. Основна характеристика на тези болести е пряката им обвързаност и влияние от факторите на външната среда и начина на живот.Докладът анализира здравното състояние на гражданите през 2016 г., извършените дейности и разходваните средства за изпълнение на основните цели и задачи в областта на здравеопазването.Направен е анализ на основните показатели за здравното състояние на населението и факторите, произтичащи от демографското състояние, социално-икономическите условия, околната и трудова среда, както и начина на живот.Годишният доклад за здравето на нацията разглежда изпълнението на Националната здравна стратегия 2020 за 2016 г. Подробно е представено въвеждането на Национална здравна карта със задължителен характер и свързания с нея механизъм за селективен подбор от страна на Здравната каса на лечебни заведения, с които публичният фонд сключва договори.Анализирано е преструктурирането на основния пакет здравни дейности, заплащан от бюджета на НЗОК, с разширяването на дейностите в областта на промоцията и профилактиката на заболяванията, извеждане на болнични дейности за извършване в амбулаторни условия, създаване на условия за развитие на  на изисквания за осигуряване на комплексна диагностика, лечение, рехабилитация и наблюдение на определени категории заболявания.В документа са представени интегрираните здравно-социални услуги за деца и възрастни, които да се осъществяват от лечебни заведения, отчитат от МС. Показани са и промените в регулацията на лекарствения сектор, които доведоха до подобрено ценообразуване, договаряне на отстъпки и въвеждане на оценка на здравните технологии.Според доклада, данните за здравното състояние на населението като цяло показват трайни подобрения, свързани с намаляване на смъртността и заболеваемостта, особено в младите възрастови групи.Макар че страната ни все още изостава в сравнителен план по много от средноевропейските показатели, се установяват обективно отчетени тенденции за динамичното подобрение на показателите.Резултатите от дейностите по Националната здравна стратегия 2020 през първата година от нейното действие са положителни, отчитат в Доклада. Поставените цели и формулираните приоритети и политики съответстват на идентифицираните предизвикателства пред здравето на гражданите, пише в документа за здравето на нацията.", "date": "2018.01.31", "title": "Хроничните болести морят българите"}
{"url": "https://news.bg/world/izrael-predupredi-polsha-za-nadigasht-se-antisemitizam.html", "text": "Външното министерство на Израел обяви, че е все по-обезпокоено от антисемитизма в полските медии на фона на спорния полски закон за Холокоста, съобщава \"Таймс оф Израел\".Връзките между Варшава и Тел Авив са обтегнати, откакто Израел се обяви против закон, който криминализира всякакво споменаване на \"полската нация\" като извършител на престъпления по време на Холокоста.\"\", отбелязва ведомството.Израел предупреди, че законодателството е \"\".Междувременно АП съобщава, че властите във Варшава са предприели действия за отмяна на заплануван от крайнодесни протест пред израелското посолство. Властите са забранили трафика в района до 5 февруари.Крайнодесни групи призоваха за организиране на протест във връзка с позицията на Израел. ", "date": "2018.01.31", "title": "Израел предупреди Полша за надигащ се антисемитизъм"}
{"url": "https://news.bg/education/ms-promeni-subsidiyata-za-spetsialnosti-vav-vuz-ovete.html", "text": "Правителството прие промени в начина на определяне на субсидията за студентите от различни специалности във ВУЗ-овете.Според управляващите към момента има създаден дисбаланс във държавното финансиране, поради което се наблюдава необходимост от корекция на съотношенията в нормативите между отделните професионални направления.При сегашните коефициенти се формират излишъци на средства при финансирането на определени професионални направления като \"Медицина\", \"Стоматология\" и \"Фармация\" и се наблюдават съществени дефицити на средства в определени области на висшето образование (педагогически, хуманитарни, технически и изкуства). Освен това, коефициентите не изразяват себестойността на образователния процес на обучаващите се, съобщават от Министерски съвет.При сега действащите в България разпоредби се наблюдава наличие на големи диспропорции между отделните професионални направления. Например, за професионални направления \"Медицина\", \"Стоматология\" и \"Фармация\" диференцираният норматив е с коефициент 9,40, докато при \"Икономика\", \"Администрация и управление\" и \"Туризъм\" коефициентът е 1,00.Сегашните коефициенти водят до натупването на огромни финансови ресурси само в определени области на висшето образование, което е показател за неефективното разпределение на средствата и дисбаланс в системата. Намаляването на субсидиите за обучение спрямо някои професионални направления няма да доведе до липса на средства в нито един аспект на тяхната дейност, уверяват министрите.Сред мотивите се посочва уеднаквяване на образователната инфраструктура в страната с европейската практика по отношение на държавното финансиране.На заседанието на МС също така беше решено да се издаде държавна гаранция до 50 млн. лв. по Закона за кредитиране на студентите и докторантите (ЗКСД) за 2018 г. за новите отпуснати кредити през бюджетната година, като финансовата подкрепа се изразява в гарантиране на главницата и лихвите по кредитните задължения.На база на взетото решение министърът на образованието и науката Красимир Вълчев подписва споразуменията за издаване на държавна гаранция за отпускане на кредити по ЗКСД през 2018 г. с петте банки, подписали типовия договор - \"Банка ДСК\" ЕАД, \"Райфайзенбанк (България)\" ЕАД, \"Алианц Банк България\" АД, \"Юробанк България\" АД и \"Първа инвестиционна банка\" АД.Договорените кредити по реда на ЗКСД през предходните години са гарантирани от държавата до тяхното пълно погасяване.", "date": "2018.01.31", "title": "МС промени субсидията за специалности във ВУЗ-овете"}
{"url": "https://news.bg/world/svarsheno-e-s-men-priznal-puchdemon.html", "text": "Испанската телевизия Telecinco разкри серия от мобилни съобщения, изпратени от бившия каталунски лидер Карлес Пучдемон до друг сепаратист, в които той заявява, че най-вероятно всичко е приключило за него, информира АФП.Пучдемон не отрича разкритията. Информацията излиза на фона на призива на испанското правителство към каталунския парламент да избере друг кандидат за лидер на региона.Бившият лидер на Каталуния живее в изгнание в Белгия и ако се върне в Испания, го грози арест.Екип на Telecinco заснел телефона на Тони Комин, бивш каталунски министър, който като Пучдемон е в изгнание в Белгия след неуспешния опит за отделяне на Каталуния от Испания, докато е четял изпратените от сепаратиския лидер съобщения.Това се е случило във вторник вечерта, няколко часа след като председателят на каталунския парламент отложи вот за преизбиране на Пучдемон за каталунски лидер.Съобщенията са изпратени по приложението Signal. В тях Пучдемон отбелязва, че всичко е свършило за него и е бил \"пожертван\" от колегите си. Той допълва, че това е част от \"плана\" на Мадрид. Каталунският политик намеква, че испанското правителство може да се съгласи да освободи останалите сепаратистки лидери от затвора в Испания в замяна оттеглянето му.Пучдемон използва \"Туитър\", за да коментира изтеклата информация. Той не отрече достоверността на информацията, но се оплака, че му нарушават личното пространство.Комин ще съди Telecinco.", "date": "2018.01.31", "title": "Свършено е с мен, признал Пучдемон"}
{"url": "https://news.bg/crime/pravitelstvoto-odobri-antikoruptsionni-merki-pri-nalagane-na-globi.html", "text": "Правителството одобри мерки, с които да се намали корупционният риск при налагане на административни наказания. Най-често срещани са глобите и имуществените санкции.Мерките са предложени от Междуведомствената работна група, създадена със заповед на министър-председателя.Предстои министрите и председателите на държавните агенции да изготвят анализ на административнонаказателните разпоредби на законите. Това трябва да се случи в следващите 6 месец.След изготвянето на анализа по него ще се подготвят законодателни промени. До независимите комисии и еднолични органи, създадени със закон, ще бъде отправена покана също да направят такъв анализ. Общинските съвети също ще получат информация за слабостите на нормативната уредба.Пример за слабост в законодателството е съществуване на няколко контролни органа за едно и също нарушение без ясни или с припокриващи се пълномощия; неясни текстове, които позволяват различни преценки дали е извършено нарушение. Друг пример би бил и съществуването на необосновано широки диапазони между минималния и максималния размер на санкциите, които дават възможности за субективизъм.Работна група, създадена от вицепремиера по правосъдната реформа, ще трябва да изготви предложения за промени в Закона за административните нарушения и наказания след широки предварителни консултации с институциите.Предвижда се въвеждане на определения за основни понятия в Закона като \"маловажен случай\", \"повторно нарушение\", \"системно нарушение\", с цел недопускане на противоречиво прилагане.Ускоряване на производството по административно наказание Ще се обсъди и възможността да се ускори производството по административното наказание и изпълнението на наложените мерки, когато нарушението бъде признато от извършителя и не се оспорва пред съда, чрез сключване на споразумение и налагане на санкция в по-малък размер, точно определена със закон.В рамките на следващите три месеца трябва да се разпише и концепция за създаването на централизиран регистър на административнонаказателните производства, включително съдържанието, поддържането, вписването на постановления в него.", "date": "2018.01.31", "title": "Правителството одобри антикорупционни мерки при налагане на глоби"}
{"url": "https://news.bg/regions/stena-se-sruti-i-ubi-zhena.html", "text": "Стена се срути и уби 58-годишна жена. Това стана в село Склаве, край Сандански, съобщи БГНЕС.Пристигналите на място в село Склаве медицински екипи установили, че жената е починала. На стената било сложено одеяло да съхне.Жената започнала да дърпа простряното одеало и стената се срутила.", "date": "2018.01.31", "title": "Стена се срути и уби жена"}
{"url": "https://news.bg/world/v-germaniya-se-razbraha-i-za-pensiite.html", "text": "Консерваторите на германския канцлер Ангела Меркел и социалдемократите постигнаха съгласие за тавана на пенсионното осигуряване, съобщава \"Ройтерс\".Осведомителната агенция отбелязва, че това е признак на стабилен напредък на коалиционните преговори, като целта на партиите е да завършат до седмица.По-рано тази седмица преговарящите се разбраха по въпроса за разделените бежански семейства, въпреки че впоследствие възникнаха спорове за детайлите.Партиите са се споразумели до 2025 г. таванът на пенсионното осигуряване, разделено между работодателите и работниците, да бъде 20% от месечното трудово възнаграждение.Първоначално социалдемократите настояваха за таван от 21,8% до 2030 г. от 18,7 на сто.По-рано този месец партиите също се съгласиха да стабилизират пенсиите на 48% от средната заплата до 2025 г.Във вторник преговарящите се договориха да открият нови 8 000 работни места в областта на социалната грижа и да увеличат заплащането.", "date": "2018.01.31", "title": "В Германия се разбраха и за пенсиите"}
{"url": "https://news.bg/crime/dvama-mazhe-sa-osadeni-za-narkooranzheriya-i-kokain-za-65-hil-lv.html", "text": "Двама мъже са осъдени за наркооранжерия, а единият от тях и за открития у него близо 300 г кокаин. 34- годишен мъж е осъден на 3 години лишаване от свобода 5-годишен изпитателен срок и глоба в размер на 20 000 лв. Душо Д. от варненското село Голица действал като подбудител и помагач на 68-годишният Чавдар. Душо, обещавайки му печалба, склонил другия мъж да засее и отглежда марихуана в наркооранжерия в имота си.При спецоперация у Душо били открити близо 300 г. кокаин на стойност 65 225 лв., които държал с цел разпространение.Присъдата му е в резултат на поискано от подсъдимия съкратено съдебно следствие с цел да бъде намалено наказанието му с една трета. Съучастникът му - 68-годишният Чавдар Кр. от село Бенковски, получи наказание 1 година лишаване от свобода с 3-годишен изпитателен срок.Престъпната им дейност била разкрита при полицейска операция в местността Черешова градина край село Бенковски, проведена на 7 юли 2017 г. Тогава в имота на 68-годишния Чавдар били открити насаждения от рода на конопа, като разсадът за тях предоставил Душо.По-младият мъж обяснил на по-възрастния как да отглежда растенията, предоставил му и тор и често идвал да провери дали се грижи правилно за растенията срещу обещаното заплащане. Двамата мъже били съседи.При полицейска проверка  в имота на Чавдар, той повикал Душо. При вида на полицаите 34-годишният мъж грабнал торба, в която държал кокаина, скочил през прозореца и избягал към близката гора.По време на преследването част от съдържанието на торбата се разсипало. Беглецът бил спрян с предупредителни изстрели и задържан. При ареста се оказало, че в джоба на късите му панталони имало торбичка с кокаин, който Душо успял да изхвърли на пода в наркооранжерията.При претърсването на имота били намерени и иззети 39 зелени растения и 636 грама суха маса марихуана, чиято обща стойност се изчислява на близо 4000 лева.", "date": "2018.01.31", "title": "Двама мъже са осъдени за наркооранжерия и кокаин за 65 хил. лв."}
{"url": "https://news.bg/society/9-522-bezdomni-kucheta-u-nas-po-malko-ot-2013-godina-nasam.html", "text": "Кабинетът отчете понижаване на броя на бездомните кучета в страната.При приемането на отчет за изпълнение на общинските програми за овладяване на популацията на бездомните кучета на територията на страната за 2016 г. Министерският съвет преброи 9 522 бездомни кучета по-малко в сравнение с 2013 година.Към момента общият брой на безстопанствени кучета у нас е 25 861. Данните са изготвени спрямо получени сигнали от всички общини в страната. През 2013 година броят на бездомни кучета е бил 35 383, което означава, че за този период броят на бездомните кучета е спаднал с 9 522 кучета.За 2016 г. обаче се отчита повишаване на броя на кучетата без стопанин. Увеличението е с 0,97% или 733 повече, от броят на кучетата през 2015 г.Наблюдава се трайна тенденция на увеличаване броя на регистрираните и въведени в интегрираната информационна системата ВетИС домашни кучета през 2016 г. Броят на тези четириноги е 33 882. През 2015 г. броят на регистрираните и въведени в интегрираната информационна системата домашни кучета е бил 29 215.", "date": "2018.01.31", "title": "9 522 бездомни кучета у нас по-малко от 2013 година насам"}
{"url": "https://news.bg/world/sekretni-dokumenti-na-pravitelstvoto-na-avstraliya-otkriti-v-magazin.html", "text": "Стотици класифицирани документи са открити в заключени шкафове за документи, закупени от магазин за втора употреба в Канбера, Австралия, съобщават медии, позовавайки се на ABC.Австралийската национална телевизия се е сдобила със секретните документи, които са свързани с националната сигурност, миграцията, социалната дейност, комуникациите и дискриминиращи закони, след като някой закупил двата шкафа с документи от магазин.Някои от документите са с гриф \"Строго секретно\".Разкритията принудиха премиера Малкълм Търнбул да нареди \"спешно разследване\".От ABC поясняват, че шкафовете са продадени на магазин, който препродава стари мебели на правителството.Те са продадени евтино, защото са тежки и никой не е успял да намери ключовите, отбелязва телевизията и допълва, че след отключването на шкафовете са открити документите.ABC пояснява, че всеки в страната може да закупи стари мебели на правителството.Обикновено в Австралия документи се разсекретяват след период от около 20 г.Откритите документи са от най-малко пет предишни правителства.Телевизията съобщава за съдържанието на документите през последните три дни, като повечето са свързани с вътрешната политика.", "date": "2018.01.31", "title": "Секретни документи на правителството на Австралия открити в магазин"}
{"url": "https://news.bg/int-politics/tereza-mey-zadalbochava-otnosheniyata-s-kitay.html", "text": "Британският премиер Тереза ​​Мей заяви в Пекин, че е поела ангажимент да задълбочи отношенията на Великобритания с Китай въпреки Брекзит и ще проучи всички възможности за бъдещи търговски отношения, съобщава \"Ройтерс\".Мей е на тридневно държавно посещение в Китай, придружена от бизнесмени от сектори, с които Великобритания счита, че може да посрещне нарастващото потребление на китайската средна класа. Двете страни са се споразумели да премахнат забраната за износ на британско говеждо месо в Китай до шест месеца, коментира Мей.Връзките на Китай с Великобритания няма да се променят заради промените в отношенията между Великобритания и ЕС, коментира китайският премиер Ли Къцян. Двамата с Тереза Мей, обсъждат поддържането на свободната търговия и Китай отвори повече пазарите си за селскостопански продукти.Целта на Мей в срещите с президента Си Дзинпин и премиера Ли Къцян е да опита да върне Великобритания в международната надпревара за участие в китайския бум в сектора на услугите и ролята на страната извън Европейския съюз.Преди посещението, Мей признава, че двете страни са имали различията по отношение на китайското свръхпроизводство на стомана, обвинявано в нанасянето на вреда на британската стоманодобивна индустрия.\"Ще продължим да обсъждаме какво можем да направим, за да се справим със свръхкапацитета в световен мащаб в сектори свързани със стомана, а и да се уверим, че наши компании внедряват и разработват нови продукти и тяхната интелектуална собственост и права са напълно защитени\", коментира Мей.Великобритания изразява предишната си загриженост относно нарушенията на правата на човека и демократичното развитие в бившата британска колония Хонг Конг.Китайските власти изразяват все пак безпокойство относно това, какво означава Брекзит за китайските фирми инвестирали във Великобритания.Сделки, които се очаква да бъде обявена по време на посещението, е споразумение от 550 милиона паунда за борсови операции, партньорства и търговски договори в образователния сектор. ", "date": "2018.01.31", "title": "Тереза Мей задълбочава отношенията с Китай"}
{"url": "https://news.bg/comments/konstitutsiyata-ni-e-skapa-delyan-po-skap.html", "text": "Непротивоконституционствувателствувайте! \"Що пък не\", самоуверено питат от ГЕРБ. Ако нарушиш Закона за движение по пътищата - глоба. Ако пренебрегнеш данъчните правила - санкция. Ако налазиш накриво из наказателната юриспруденция - затвор. Даже в градския транспорт, ако си без билет - отнасяш го. Ама ако се погавриш с основния закон на Републиката - нищо. Толкова нищо, че чак обидно за държавата. За онази, за която мечтаеха след 1989 първите свободни народни избраници от всички възкресени или новородени партии, бащите на Конституцията, акушерите на парламентаризма.Днес живеем в държава, където управляващата клика представлява не народа, а себе си, собствените си интереси, мераците на приятелски кръжец, апетитите на вуйни и баджанаци по села и паланки. В държавата ГЕРБ. В страната на Борисов. Където Конституцията е тънко книжле, върху което с кръстосани като изпечени лъжци пръсти три пъти вече се клеха Неговите депутати. И ще излезе, че Не-си-даваме-Делян ни оставка подавал, ни оставка оттеглял. Целият в бяло. А бойната група на Цветанов-Караянчева - още люто обидени на президента Радев за нотариата - се хвърля с голи гърди да брани драгоценния депутат с многото роднини. И окончателно подмокрената си репутация. Какво тук значи някаква си Конституция?Непротивоконституционствувателствувайте... Половината депутати на ГЕРБ не са чували тази дума. За Цветанов е сигурно, за Десислава Атанасова има подозрения. Другата - не могат да я произнесат, без да се запъхтят зачервени всред многобуквието. Не говорим за т.нар. Дани Кирилов. Това, че им е чужда по дух и материя, позволява непрекъснато да я пренебрегват, на дребно. В текста за разделението на властите, например. А член 1 за формата на държавно управление? Парламентарна - друг път. Но когато лидерът ти се нарича Борисов и съвсем мъничко му остава да започне да ходи по вода - друго не ти е дадено.Конституционните съдии приеха, че депутатите са нарушили свободната воля на Добрев, като са му отказали оставката. В своите решения магистратите не бива да се влияят от нищо, освен от Конституцията. Но понявга трябва да преглеждат вестници, да надникват в телевизора. Добрев и свободна воля? Депутат от ГЕРБ и свободна воля? Нонсенс! Един е Той и да нямаш друга воля освен Неговата, е основен постулат в партията. И хасковлията-многороднинник днес сърдито хвърля оставка, утре волята му прави врътка на 180°. И екс първият сред равни Главчев, сега обикновен равен - ту прав, ту крив, ту си тръгва, ту остава. За да си тръгне накрая (помним как). И онези лекарства: не плаща - плаща... И парите за полицейски заплати - в бюджета хич, в левия премиерски джоб - 100 милиона. Свободна воля с дистанционно управление.А после се сърдят, че президентът им посочил кривиците. Бил, видите ли, говорел като опозицията. Но когато фактите са убедителни - и президентите биха мълчали, дори до вчера да са били въздушни асове. И най-яростната опозиция би си траяла, когато всичко е цветя и рози. В случая обаче въпросните растения служат само за прикритие. Накичваш си нещо с тях, за да не личи другото. Ако се върнем на свободната воля на недадения Делян - народът е забелязал: колкото и да се въртиш, седалищният мускул все отзад е. Пък с каквото искаш го кичи.БСП за втори път проявява политическа наивност. Не, не е очаквала вотът ù да свали онуй що не пада (освен ако Той не реши). Просто си въобрази, че най-болната за обществото тема може да предизвика градивен дебат. Знаем резултатите, когато се бориш с прасе или спориш с глупак. Сега пък очаква ГЕРБ да поеме политическа отговорност за конституционния гаф \"Добрев\". Все едно до този момент са го правили. Дори когато Борисов като салфетки в чалготека хвърляше оставките на предходните си управленски гарнитури, това не бе поемане на отговорност, а просто манипулация в името на подлъгването на оредяващите още неразочаровани правоверни гласодавачи. Този номер той го игра и като главен секретар на МВР, когато пред камери и фотосветкавици като холивудска звезда на червена пътечка отърча до бившето охранявано тяло Сакскобургготски (премиер в нецарствената си битност), за да му метне прошение за напускане. Нещо, което бе убеден, ще бъде категорично отклонено.Решението на КС няма обратна сила. Ще действа занапред. Възпиращо - ако някой отново реши да се прави на сърдит Петко, когато са го хванали в непристойна поза със смъкнат долен елемент от облеклото. ГЕРБ няма да поеме отговорност. Добрев ще продължи да обгрижва хасковското домочадие в ролята на представител на народа. Освен ако свише не последва друга директива. Борисов ще продължава да присъединява всички земни кълбета към ЕС, а за да покаже, че Премиерът-Слънце огрява и най-малката клетка на обществото, някъде между Западните Балкани и Източен Тимор ще мисли и за разградско-пазарджишко-холандските лъвчета.Но когато следващия път реши, че нищо не значещите разговори през тълмàч с чуждоземски лидери са по-значими от парламентарния вот; когато той и министрите му подминават парламентарния контрол с царственото високомерие на африканска хунта; когато показват повече почит към Истанбулската конвенция, отколкото към българската Конституция - да се замислят. В залата на Народното събрание са седели далеч по-стойностни, качествени, почтени и мъдри хора. Посветили понякога сетните си сили и светлите си умове на бъдещето на страната в едни от най-трудните ù години. 313 от тях - подкрепили с имената си тази Конституция. Дори 39-имата неподписали - със свой принос към демократичните практики. Мнозина вече не са сред нас. А това задължава. Поне това. Така че - непротивоконституционствувателствувайте!Въпреки че според новите правописни правила сигурно трябва да изглежда \"непротивоконституционствайте\"...", "date": "2018.01.31", "title": "Конституцията ни е скъпа, Делян – по-скъп"}
{"url": "https://news.bg/politics/korneliya-ninova-tsvetanov-lazhe-che-sam-podkrepila-konventsiyata.html", "text": "\"Във връзка с горещия дебат \"за\" и \"против\" ратификацията на Истанбулската конвенция, г-н Цветан Цветанов лъже, че по време на заседание на съвета на ПЕС в Лисабон съм подкрепила конвенцията.\" Това заяви в пост в личния си профил във Фейсбук соцлидерът Корнелия Нинова.Тя изтъква, че не е гласувала за конвенцията на нито един международен форум. Мнението и е, че ГЕРБ, ползвайки вътрешна информация от ПЕС, подвеждат българските граждани.Тя обясни, че от ГЕРБ показали списък с регистриралите се за участие във форума, представяйки го като списък на гласувалите.\"Позицията ми е последователна и ще остане такава отначало и докрай. И като политик, и като жена винаги ще се боря за правата на жените\", категорична е Нинова.Тя акцентира, че също така винаги ще се бори против това жените да бъдат употребявани като знаме за налагане насила на българското общество на джендър идеологията. Според нея това засяга и \"т.нар. социален, а по същество трети пол\". Социалистката е против въвеждането му в българските училища. Да пазим децата, призова соцлидерът.Припомняме, миналата седмица Цветан Цветанов обясни, че в МС усещанията са били, че Конвенцията не предизвиква противоречия между политическите сили. Като доказателство тогава той посочи всичко, което БСП са правили като инициативи и кампании. По думите му БСП са имали кръгли маси за стартирането на процеса за Истанбулската конвенция. Цветанов изтъкна, че това са официални документи.По думите му имало и парламентарно питане към министър Цецка Цачева кога и защо не се приема Истанбулската конвенция към края на 2017 г. от две народни представителки от БСП.", "date": "2018.01.31", "title": "Корнелия Нинова: Цветанов лъже, че съм подкрепила конвенцията"}
{"url": "https://news.bg/world/berlin-dovolen-da-chue-che-izrael-podkrepya-reshenieto-za-dve-darzhavi.html", "text": "Германският външен министър Зигмар Габриел се срещна с израелския премиер Бенямин Нетаняху, съобщават ДПА и \"Аарец\".Двете държави имат различни позиции относно израелско-палестинския мирен процес и иранската ядрена сделка.Габриел заяви в Йерусалим след срещата с премиера, че е \"много благодарен да чуе, че правителството на Израел също иска да има две държави, но подсигурени израелски граници\".Външният министър има предвид подкрепяното от международната общност решение за две държави, което трябва да доведе до създаване на независима палестинска държава със съсед Израел.Нетаняху бързо коригира Габриел относно фразата \"две държави\", която се отхвърля от мнозинството депутати от управляващата израелска партия \"Ликуд\".Премиерът отговори, че би било по-добре да се обсъжда съдържание, отбелязвайки, че \"ние ще контролираме сигурността...Това е първото условие дали или да не се дефинира като държава\".Габриел каза, че Израел винаги може да разчита на Германия за сигурността си. Той добави, че Берлин ще разговаря с палестинския лидер Махмуд Абас и ще се опита да го върне на масата за преговори със САЩ.Относно иранското ядрено споразумение Габриел изтъкна, че Израел и Германия имат различни позиции за сделката, но мненията им съвпадат щом стане въпрос за поведението на Ислямската република.По-късно днес Габриел ще се срещне с Абас в Рамала и ще говори на конференция за сигурността в Тел Авив преди да се върне в Берлин още днес.", "date": "2018.01.31", "title": "Берлин доволен да чуе, че Израел подкрепя решението за две държави"}
{"url": "https://news.bg/world/kndr-pokazva-voennata-si-mosht-den-predi-olimpiadata.html", "text": "Северна Корея планира да покаже десетки далекобойни ракети по време на военен парад на 8 февруари, съобщиха пред СиЕнЕн двама дипломатически източници, които са запознати с намеренията на КНДР.Парадът ще се проведе точно един ден преди началото на Зимните олимпийски игри в Южна Корея.Един от източниците подчерта, че показването на \"стотици\" ракети ще бъде опит за \"сплашване на американците\".На събитието се очаква да бъдат показани и десетки междуконтинентални ракети Hwasong-15, които за първи път бяха тествани от тоталитарната държава през ноември 2017 г., добавиха източниците.Те също така не изключват и ново ракетно изпитание \"в близко бъдеще\" с цел изпращане на силно послание на американските сили в региона.В речта си пред Конгреса \"За състоянието на съюза\" американският президент Доналд Тръмп заклейми севернокорейския режим.Според експерти военният парад може да подкопае подкрепата на Вашингтон за диалог между двете Кореи.Източниците разкриха, че на парада няма да бъдат допуснати чужди медии.През април 2017 г. много световни медии бяха поканени да отразят парада, на който Пхенян показа нови ракети.Дипломатически източник смята, че този път няма да бъдат допуснати чужди журналисти, за да се запазят в тайна характеристиките на оръжията.", "date": "2018.01.31", "title": "КНДР показва военната си мощ ден преди Олимпиадата"}
{"url": "https://news.bg/politics/ms-opredeli-pravilata-za-byudzheta-za-2019-g.html", "text": "На заседанието на Министерския съвет бе прието решението за бюджетна процедура за 2019 г. в срока, определен от Закона за публичните финанси, съобщиха от Министерския съвет.С решението се създава необходимата организация и координация между отделните разпоредители с бюджета и съставяне на средносрочната бюджетна прогноза за периода 2019-2021 г. и на проекта на държавния бюджет за 2019 година.В документа са представени етапите, сроковете, разпределението на отговорностите и изискванията към бюджетните разпоредители по съставянето на средносрочната бюджетна прогноза за периода 2019-2021 г. и проекта на държавния бюджет за 2019 година.В приетото решение се определят основните правила за рамките на бюджетния процес. Базата за разработване и актуализиране на средносрочната бюджетна прогноза за периода 2019-2021 г. и за съставяне на законопроекта за държавния бюджет на България за 2019 г. също са определени с акта.С бюджетната процедура за 2019 г. се определят сроковете и отговорностите на изпълнителната власт във връзка с функциите на Фискалния съвет в рамките на процеса по съставяне на бюджета.Бюджетната процедура е съобразена със сроковете по прилагането на механизмите и мерките, заложени в основните етапи на Европейския семестър за координация на икономическите политики през 2018 г. с цел укрепване на икономическото управление и осъществяване на наблюдение на макроикономическите дисбаланси. Спазването на процедурата създава условия за прозрачност и е елемент на доброто управление на публичните финанси. Тя обхваща всички бюджетни организации и юридически лица, контролирани от държавата и/или от общините, които не са част от консолидираната фискална програма, но попадат в обхвата на сектор \"Държавно управление\".Припомняме, със Закона за Фискалния резерв бе създаден Фискален съвет. Целите, описани в нормативните документи, са: независимо наблюдение и анализ на бюджетната рамка с оглед поддържане на устойчиви публични финанси и повишаване качеството на официалните макроикономически и бюджетни прогнози чрез извършване на безпристрастна оценка, основана на обективни критерии, както и повишаване на прозрачността и информираността на обществото за фискалното управление на страната.Основната функция на Фискалният съвет е наблюдаването на спазването на числовите фискални правила, определени в Закона за публичните финанси и отнасящи се за Сектор \"Държавно управление\" и консолидираната фискална програма.", "date": "2018.01.31", "title": "МС определи правилата за бюджета за 2019 г."}
{"url": "https://news.bg/finance/oshte-50-mln-lv-zaminavat-za-evropredsedatelstvoto.html", "text": "Министрите от третия кабинет \"Борисов\" одобриха допълнителни разходи обезпечаване на Българското председателство на Съвета на Европейския съюз през 2018 г. Новият транш възлиза на почти 50 млн. лева - 49 007 600 лв. Парите са предвидени в централния бюджет, уверяват от Министерския съвет.От този нов транш 48 728.6 хил. лв. са разпределени по бюджетите на първостепенните разпоредители за дейности по провеждането на Българското председателство, а 279 000 лв. - по бюджетите на общини за одобрените им проекти за инициативи, свързани с регионалното измерение на председателството.Основната част от дейностите са свързани с осигуряването на събитията от календара на Българското председателство, които ще се проведат в страната. Средствата ще отиват и за дейности по организирането на събития зад граница, за културната програма, за осигуряване на медийно покритие, публикации и реклама на събитията, за плащания по вече сключените през 2017 г. договори с изпълнители за осигуряване на отделните направления на подготовката - хотелско настаняване, храна, транспорт, превод, дейност на доброволците, функциониране на акредитационната система и др.Припомняме, прогнозираше се председателствата на България и Естония да бъдат почти еднакво скъпи - около 75 млн. евро или 150 млн. лв. С новия транш Българското председателство на Съвета на ЕС става значително по-скъпо от председателството на Естония. Засега - с 25 млн. евро или 50 млн. лв.Припомняме, още на 15 март миналата 2017 година изпълнителният директор на Националния център за подготовката на председателството Яна Дочева заяви, че 50-те милиона, които са предвидени за подготовката, няма да стигнат. До тогава общият предвиден бюджет беше 150 млн. лв. - по 50 млн. годишно. Основните разходи, по думите на управляващите, обаче са били през 2017 година. По този начин разходите се оказали недостатъчно за другите години.", "date": "2018.01.31", "title": "Още 50 млн. лв. заминават за европредседателството"}
{"url": "https://news.bg/world/putin-i-erdogan-dovolni-ot-kongresa-za-siriya-v-sochi.html", "text": "Президентът на Турция Реджеп Ердоган проведе телефонен разговор с руския си колега Владимир Путин, съобщават \"Дейли сабах\" и от прессекретариата на Кремъл.Двамата лидери са обсъдили резултатите от Сирийския национален диалог в Сочи и развитието на операция \"Маслинова клонка\" в Африн, Сирия.Ердоган и Путин са заявили, че са удовлетворени от постигнатите резултати на сирийския конгрес за мир, подчертавайки, че резултатът от форума в Сочи е \"важно постижение\" въпреки проблемите.На 29 и 30 януари в руския черноморски курорт Сочи се проведе Конгрес на Сирийския национален диалог.Конгресът, подкрепян от Турция, Русия и Иран, имаше за цел да събере враждуващите в Сирия страни на масата за преговори за улесняване на организирания от ООН Женевски процес.На конгреса участващите се съгласиха да формират комисия за изготвяне на нова конституция на Сирия.В заключителното комюнике от срещата се казва, че искат да сложат край на конфликта в региона възможно най-скоро и призовават за международна помощ.", "date": "2018.01.31", "title": "Путин и Ердоган доволни от конгреса за Сирия в Сочи"}
{"url": "https://news.bg/world/talibanite-zaplashvat-70-ot-afganistan.html", "text": "Талибаните заплашват 70% от Афганистан, става ясно от разследване на БиБиСи.Въпреки че водените от САЩ сили са изхарчили милиарди долари за разгром на талибаните, екстремистите сега са активни в 70% от територията на страната.След месеци на проучване е установено, че талибаните заплашват или са си върнали контрола над територии след изтеглянето на чуждестранните войски през 2014 г.Правителството на Афганистан омаловажи разследването, уверявайки, че контролира повечето райони.Но през последно време зачестиха нападенията на талибаните и ДАЕШ (\"Ислямска държава\") в столицата Кабул и на други места в страната, при които загинаха десетки хора.Кабул и САЩ изключват преговори с талибаните. Миналата година Доналд Тръмп обяви, че американските военни ще останат в страната безсрочно.Разследването на БиБиСи е проведено през втората половина на 2017 г. Медията предоставя рядка картина на ситуацията със сигурността във всяка афганистанска община между 23 август и 21 ноември.Мрежа от репортери в Афганистан е разговаряла с повече от 1 200 местни представители за извършените терористични нападения през периода.Тези разговори са проведени лично или по телефона, като цялата информация е проверена от най-малко два или до шест източници.Резултатите показват, че около 15 милиона души - половината от населението - живеят в райони, които се контролират от талибаните или са подлагани на редовни нападения от екстремистите.БиБиСи е установило също, че \"Ислямска държава\" е далеч по-активна в Афганистан от преди, въпреки че талибаните са далеч по-силни.Талибаните напълно контролират 14 общини (4% от страната) и имат физическо присъствие в 263 общини (66%).", "date": "2018.01.31", "title": "Талибаните заплашват 70% от Афганистан"}
{"url": "https://news.bg/society/godina-otpusk-za-osinovitelite-na-detsa-do-5-godishna-vazrast.html", "text": "Хората, осиновили дете до 5-годишна възраст, ще имат право на 365 дни отпуск. Това се предвижда от промените в Кодекса на труда, одобрени днес от правителството. Предстои промените да бъдат предложени за приемане от НС.Отпускът ще може да бъде използван от деня на предаването на детето за осиновяване, но не по-късно от навършване на 5-годишната му възраст.Целта на промените е да гарантиран равни права на осиновителите, за да бъде осигурена необходимата родителска грижа и семейна среда за отглеждане на децата и повишаване на мотивацията за осиновяване.Промените в Кодекса на труда водят и до изменения в разпоредбите на Кодекса за социално осигуряване, които регламентират обезщетенията при ползване на този вид отпуск. Размерът му ще е 90% от среднодневното брутно трудово възнаграждение или среднодневния осигурителен доход на лицето, върху който са внесени или дължими осигурителни вноски за периода от 24 календарни месеца, предхождащи месеца на настъпване на осигурителния риск. Когато осиновителката на дете до 5-годишна възраст или осиновителят, който сам е осиновил дете, не ползва отпуск за осиновяване, ще се изплаща парично обезщетение в размер на 50 на сто от обезщетението, на което са имали право.В случай, че отпускът е изтекъл и детето не е навършило 2-годишна възраст, осиновителката има право на допълнителен отпуск при отглеждане на дете до 2-годишна възраст, каквото право на отпуск има и рождената майка на детето.По време на този отпуск ще се изплаща обезщетение в размер, определен със Закона за бюджета на държавното обществено осигуряване за съответната година. Когато допълнителният отпуск не се ползва, осиновителката ще има право на обезщетение в размер 50 на сто от обезщетението, което се изплаща, ако се ползва отпускът.Заради необходимостта от регламентация се предвижда промените в Кодекса на труда да влязат в сила от 1 юли 2018 г.", "date": "2018.01.31", "title": "Година отпуск за осиновителите на деца до 5-годишна възраст"}
{"url": "https://news.bg/int-economics/germaniya-razreshi-stroezh-na-gazoprovod-severen-potok-2.html", "text": "Минното ведомството на германския град Штралзунд издаде разрешително за строеж и експлоатация на 55-километров участък на газопровод \"Северен поток - 2\" в териториалните води в Германия, съобщи оператора на проекта - компания Nord Stream 2 AG, цитиран от ТАСС.Последното разрешително германските власти - Федералното ведомство по корабоплаване и картография, очакват да получат в първото четиримесечие на 2018 г. Както уточниха от ведомството пред руската агенция, за февруари е планирано да приключи процедурата за одобряване на проекта за изграждането и експлоатацията на офшорната част на Северен поток-2.", "date": "2018.01.31", "title": "Германия разреши строеж на газопровод \"Северен поток-2\""}
{"url": "https://news.bg/entertainment/karvavata-sinya-super-luna-na-zhivo.html", "text": "Днес в света се наблюдава специално космическо явление - рядката \"кървава синя супер Луна\".Явлението се наблюдава веднъж на 36 години. Днес космическият феномен е видим в райони на Северна Америка, Азия, Близкия изток и Австралия.Гледайте рядкото явление на живо от Западния бряг на САЩ:Космическият феномен е комбинация от три явления - голяма супер Луна (Луната е най-близко до земята и е около 15% по-голяма), синя Луна (второ пълнолуние в рамките на един месец) и пълно лунно затъмнение.Гледайте рядкото явление на живо от Австралия и САЩ:", "date": "2018.01.31", "title": "Кървавата синя супер Луна на живо"}
{"url": "https://news.bg/world/sasht-sa-nepredskazuemi-predupredi-kremal.html", "text": "САЩ се показват като непредсказуем актьор заради противоречивите изявления от Вашингтон относно \"Доклада Кремъл\".Това заяви говорителят на Кремъл Дмитрий Песков, цитиран от руски медии.За съжаление ние работим с непредсказуеми партньори и в обстановка на такава непредсказуемост. Необходимо е да се запази концентрация, най-малко да действаме в съответствие с разбирането какво искаме. Президентът каза вчера, че е необходимо да се направи това, което отговаря на интересите ни, изтъкна Песков пред репортери, давайки отговор на въпрос относно информация, че са направени промени в \"Доклада Кремъл\" малко преди публикуването му.Песков повтори думите на Владимир Путин, че докладът е неприятелски акт.По думите му Москва не иска влошаване на двустранните отношения с Вашингтон.Министерството на финансите на САЩ публикува дългоочаквания \"Доклад Кремъл\" - списък с лица, част от руското държавно ръководство или приближени нему, които могат да попаднат под ударите на новите санкции на Вашингтон заради намесата на Русия в американските президентски избори през 2016 г.В доклада, който финансовото министерство е предоставило на Конгреса на САЩ, фигурират 210 души: 114 висши руски политици и чиновници и 96 олигарси, които по времето на управлението на руския президент Владимир Путин са се облагодетелствали и придобили големи богатства.", "date": "2018.01.31", "title": "САЩ са непредсказуеми, предупреди Кремъл"}
{"url": "https://news.bg/world/interpol-predupredi-evropa-za-50-zapodozreni-teroristi.html", "text": "Интерпол разпространи списък с имената на 50 заподозрени терористи от ДАЕШ (\"Ислямска държава\"), които се вярва, че наскоро са пристигнали в Италия с лодка, пише \"Гардиън\".Изданието, сдобило се със списъка, отбелязва, че има вероятност да се насочат към други европейски държави.Списъкът е изготвен от генералния секретариат на международната организация. Той е изпратен на италианското вътрешно министерство на 29 ноември 2017 г., а след това е разпратен до националните агенции за борба с тероризма в Европа.Всички заподозрени са граждани на Тунис. На някои от тях им е установена самоличността, когато са пристигнали в Италия. Документът показва първите и фамилните им имена, както и рождени дати.Смята се, че около 5 500 граждани на африканската държава са се присъединили към ДАЕШ в Сирия и Ирак, за да се бият за групировката.Четирима от заподозрените са известни на европейските служби. Единият от тях \"може вече да е пресякъл италианско-френската граница, достигайки департамента Гар в регион Окситания, Южна Франция\", отбелязва агенцията.", "date": "2018.01.31", "title": "Интерпол предупреди Европа за 50 заподозрени терористи"}
{"url": "https://news.bg/crime/taksimetrovi-shofyori-ot-vratsa-i-montana-protestirat-v-podkrepa-na-kolega.html", "text": "Десетки шофьори на таксита от Враца и Монтана се събраха на протест в подкрепа на свой колега, съобщи Нова.Подкрепата е спрямо таксиметров шофьори съпругата му, които стават обект на нападение от психично болен клиент. Нападението става миналата година в село Громшин, където шофьорът е трябвало да остави свой клиент. В колата били шофьорът, неговата съпруга и клиентът. След няколко обиколки на селото, клиентът извадил нож и нападнал първо водача, а после и съпругата му. За да спаси собствения си живот и този на жена си, водачът на таксито също извадил нож и отговорил на атаката.Вследствие на действията на таксиметровия шофьор нападателят е пострадал и е бил настанен за лечение в болница с прободни рани, с опасност за живота.Оказва се обаче, че според прокуратурата шофьорът се е опитал да убие психично болния нападател. Спрямо водата на таксито е повдигнато обвинение за опит за убийство, причинено в състояние на афект.Според протестиращите таксиметрови шофьори инцидентът е бил повратен - от тогава те се страхуват да работят. Днес те подкрепят колегата си, който може да влезе в затвора вместо нападателя.От Окръжната прокуратура в Монтана обясняват, че съобразно наличните доказателства афектът на водача е провокиран от пострадалия по отношение на самия таксиметров шофьор и на неговата съпруга, което е довело до ответни действия на таксиметровия шофьор. Той обаче нанесъл сериозни удари със значителна сила, причинявайки сериозни наранявания и увреждания спрямо нападателя. Заради това обвинението е насочено спрямо него и той ще трябва да понесе отговорността аз това.Спрямо психично болния нападател все още няма повдигнато обвинение, защото продължава да се води досъдебно производство.", "date": "2018.01.31", "title": "Таксиметрови шофьори от Враца и Монтана протестират в подкрепа на колега"}
{"url": "https://news.bg/economics/bansko-e-shampion-s-nay-malko-danachni-narusheniya.html", "text": "Контролната кампания на НАП продължава денонощно в зимните курорти в цялата страна. От началото й са извършени над 3000 проверки и наблюдения.Резултатите сочат, че най-много нарушения на данъчните изисквания има в Пампорово, а най-малко в Банско. За пръв път през тази година неиздаването на касова бележка вече не е най-често откриваното данъчно нарушение, като първенството се държи от несъответствието на наличните пари в каса с отчетените на касовия апарат.Общият брой на нарушенията, открити от НАП от началото на зимния сезон в курортите намалява до под 10 % от проверените, отчитат от приходната агенция, като значителен принос за това има практиката на запечатване на обекти за данъчни нарушения за срок до 1 месец .Инспектори на НАП, съвместно с екипи от МВР извършват скрити и явни наблюдения, инвентаризации на наличните стоки и проверки за отчитане на оборотите от началото на туристическия сезон във всички зимни курорти. Следи се и движението на стоки към хотели, ресторанти и други търговски обекти, като на постоянно наблюдение са подложени също борси и тържища.Очаква се до края на зимния сезон в Боровец, Банско, Пампорово, Велинград и други курортни селища да бъдат извършени още поне 5 000 проверки, допълват от НАП. В кампанията участва и звеното за фискален контрол, който освен движението на рискови стоки проверява и ползването на луксозни автомобили за лични нужди.\"Намаляването на дела на нарушенията всъщност е добра новина. Целта на НАП никога не е била самоцелно съставяне на актове, а поведение на търговците съобразено със закона\", каза по повод на зимната кампания директорът на \"Контрол\" в НАП Васил Панов.", "date": "2018.01.31", "title": "Банско е шампион с най-малко данъчни нарушения"}
{"url": "https://news.bg/int-politics/germanskata-politsiya-arestuva-balgarin-za-trafik-na-hora.html", "text": "Германската полиция провежда национални акция срещу трафиканти на хора, съобщава \"Ройтерс\".Властите са нахлули в имоти и са извършени арести в цялата страна.Полицията съобщи, че са извършили арести в Берлин, Бремен, Северен Рейн-Вестфалия и Саксония.От силите на реда уточниха, че са задържани трима души - 44-годишен турчин, 27-годишен поляк и 53-годишен българин. Полицията е нахлула в седем имота.", "date": "2018.01.31", "title": "Германската полиция арестува българин за трафик на хора"}
{"url": "https://news.bg/regions/so-sabira-stari-gumi-v-rayon-iskar.html", "text": "Инициативата по събиране на стари гуми от страна на Столична община продължава. Събирането на гумите е предвидено за 2, 3 и 4 февруари на четири места в район \"Искър\".Адресите на местата за събиране на автомобилни гуми от домакинствата са в ж.к. \"Дружба\" 1 част - ул. \"Иван Арабаджията\"- западна от ресторант \"Милениум\" на паркинга, ж.к. \"Дружба\" 2 - бул. \"Копенхаген\" и бул. \"Проф. Цветан Лазаров\", западно от \"РОССА\", за с. Бусманци, кв. Абдовица и кв. Миленков- северозападно от моста за село Бусманци и източно от ул.\"Васил Златарев\", бул. \"Амстердам\" - срещу Тържище София.Гражданите могат да оставят старите си гуми на тези места, които ще бъдат събрани и транспортирани за последващо оползотворяване.Това е пета под ред акция на Столична община по събиране на гуми. В рамките на предходните акции, проведени в районите Красна поляна, Младост, Овча купел, бяха събрани над 3100 гуми. На адресите, на които има разкрити временни стационарни пунктове, старите си гуми могат да предават всички желаещи, независимо от района по местоживеене.", "date": "2018.01.31", "title": "СO събира стари гуми в район \"Искър\""}
{"url": "https://news.bg/world/zemetresenie-ot-6-2-po-rihter-na-granitsata-mezhdu-afganistan-i-pakistan.html", "text": "Земетресение с магнитуд 6,2 по Рихтер е усетено в Афганистан близо до границата си с Пакистан, съобщава \"Индипендънт\".Трусът е усетен в Кабул, както и в редица други гъсто населени места в региона, включително Исламабад, Делхи, Лахор, Бахаалпур, Кашмир и Аботабад.Епицентърът на земетресението е на 270 километра североизточно от Кабул в планините Хиндукуш, на дълбочина 180 километра, съобщава Европейският средиземноморски сеизмологичен център.До момента няма съобщения за пострадали. ", "date": "2018.01.31", "title": "Земетресение от 6,2 по Рихтер на границата между Афганистан и Пакистан"}
{"url": "https://news.bg/politics/radan-kanev-borisov-e-kuklovod-v-darzhava-v-koyato-parlamentat-nyama-vlast.html", "text": "\"България е парламентарна република, в която парламентът няма власт в ръцете си, което е много тревожно. Това разклаща цялата стабилност на обществото, води до резултат, при който властта е видимо много стабилна, но никой друг не се чувства стабилен и сигурен.\" Това заяви пред bTV .Според Кънев всичко в страната зависи от един човек - премиера Борисов. Той сам се поставил в положението, в което всичко да зависи от него. \"Депутатите да не са депутати, а да са машини са гласуване, които той командва, министрите да не са министри, а да са слуги, на които той заповядва. Не може премиерът да се занимава с лъвчета. Всичката Мара втасала, премиерът трябва да реши проблема, защото неговият приятел Шиши е решил да става татко на лъвчета против закона\", отсече Кънев.Според Кънев Борисов се занимава с елементарни протоколни процеси в обществото, които се решават на ниско институционално ниво. По думите му институционалния ред в държавата е разграден, а цялата власт е съсредоточена само в едни ръце. \"Не може всичко да се качва в един човек, всеки лев да е при него, всеки инструмент на властта да е при него и после той да се оплаква, че хората протестират\", допълни Радан Кънев.\"Ние катастрофирахме в сигурността на битово ниво. Властта даде възможност частният охранителен бизнес да влезе в населените места вместо полицията\", обясни Кънев относно . По думите му това е огромен скандал и с такива решения никога няма да влезем в Шенгенското пространство, защото в Шенген и в Европа няма частни охранители, които заместват полицията.\"Дебатът в българското общество се водеше от чичовци от \"Държавна сигурност\", леко пияни ченгета над средна възраст, всичките мъже с вид да си побийват жените, с извинение. Точно така изглеждат и така реагират\", натърти още Радан.Кънев коментира и въпроса дали в България корупция или това усещане само се внушава. По думите му над 120 милиона са отпуснати на България за три центъра за върхови постижения по Оперативна програма \"Наука и образование за интелигентен растеж\". Голяма част от парите обаче се пренасочили за ремонт на баня. \"Една четвърт от тези пари са дадени за ремонт на банята в \"Овча купел\". На нас ще ни се смеят гаргите от Банкок до Ванкувър. В цял свят хората се занимават с наука и знаят, че не се ремонтира турска баня с пари за върхови постижения в науката, защото от тези 30 милиона 15 ще отидат за плочки\", категоричен е Кънев, допълвайки, че целта на парите у нас е да се открадна.\"Като са видели 100 милиона и са започнали да им текат лигите, така се управлява България\", коментира още бившият лидер на ДСБ.", "date": "2018.01.31", "title": "Радан Кънев: Борисов е кукловод в държава, в която парламентът няма власт"}
{"url": "https://news.bg/politics/bsp-redaktira-vaprosa-na-referenduma-za-istanbulskata-konventsiya.html", "text": "БСП редактира въпроса за референдума.\"Никакво отстъпление от референдума\", категорична бе обаче Корнелия Нинова в кулоарите на Народното събрание.Оказва се, че въпросът не бил правилно зададен и допитването щяло да е невалидно. Новият въпрос е : \"Против ли сте Народното събрание на Република България да ратифицира така наречената Истанбулска конвенция от 11.05.2011г.?\".Червените веднага получиха критики за некоректно зададения въпрос. Новата версия обаче отговаря на законовите изисквания.Припомняме, във връзка с силното обществено противопоставяне и множеството протести около намерението на властта да ратифицира Истанбулската конвенция от БСП обявиха, че ще инициират референдум по въпроса.Още в началото на годината левицата се обяви против ратификацията, въпреки че с това си заслужи и , а и бивш лидер на БСП Сергей Станишев.Припомняме, на 3 януари т.г.  и дадоха възможност тя да бъде разгледана в парламента. Документът обаче спря още на ниво комисии.", "date": "2018.01.31", "title": "БСП редактира въпроса на референдума за Истанбулската конвенция"}
{"url": "https://news.bg/politics/shefat-na-nso-podade-ostavka.html", "text": "Директорът на Националната служба \"Охрана\" генерал Ангел Антонов е подал оставка във вторник вечерта. Информацията е потвърдена от Министерския съвет и от администрацията на президента. Заявлението се разглежда на днешното заседание на Министерския съвет. Информацията за смяната на генерал Антонов се появи преди седмица, но тогава от президентската администрация отрекоха това да е факт.Очаква се Антонов да стане консул на България в град Санкт Петербург.Малко по-късно от МС съобщиха, че Министерският съвет е приел оставката на началника на НСО генерал-лейтенант Ангел Антонов. Това съобщиха от Министерския съвет.Ген. Антонов е депозирал пред Президента на Република България писмо, с което желае да бъде освободен от поста. Решението на Министерския съвет във връзка със съгласувателно писмо от администрацията на Президента, каквото е изискването на Закона за НСО.Припомняме, във Военно-окръжната прокуратура е започнала проверка по няколко сигнала, подадени от служители на НСО. Според тях ловни излети на Антонов били маскирани като командировки. Той е ловувал в ловното стопанство \"Кричим\".През 2017 година НСО беше замесено в Антонов има дългогодишна кариера в МВР. Той получи поста по предложение на През юни 2017 г. в НСО провериха всички служители, които отговарят за сигурността на автомобилите след като имаше липсващи и разхлабени болтове на колата на председателя на ВКС Лозан Панов. Проверката се осъществи заради сигнала с развитите болтове на автомобила на В мандата на президента Плевнелиев Андонов получи и звание генерал. С една степен по-високо от нужното за поста в НСО.През октомври 2017 г. се появи информация, че президентът  на Националната служба за охрана.", "date": "2018.01.31", "title": "Шефът на НСО подаде оставка"}
{"url": "https://news.bg/politics/gerb-pitat-konstitutsionniya-sad-za-konventsiyata.html", "text": "ГЕРБ сезира Конституционния съд с искане за преценка на съответствието на Истанбулската конвенция с основния ни закон. Конституционният съд ще даде водещ правен ориентир за обществения дебат за Истанбулската конвенция, обяви на брифинг в Народното събрание Данаил Кирилов. Така ще може да се вземе правилно решение за документа.Ще се намери решение и въпроса за еднополовите бракове. Вече е започнало събирането на подписите за внасяне на питането до Конституционния съд.Данаил Кирилов увери, че ГЕРБ не прави отстъпление от подкрепата си за Конвенцията.Той бе категоричен, че Конвенцията няма да промени вътрешното ни законодателство. За да е сигурно обществото обаче, трябва да се произнесе и Конституционният съд.Ако съдът каже, че Конвенцията пречи на родните правни норми, ГЕРБ я оттеглят.Депутатът Тома Биков не пропусна да се заяде с левицата, тъй като . Той изрази надежда, че червените няма вече да действат така невротично.ГЕРБ се бори, по думите му, обществото да продължи да се развива в християнските ценности. Партията нямала намерение да легализира гей браковете, нито пък да признава третия пол. Чуваме какво казва обществото, изтъкна Биков.Тома Биков заяви, че очаква смислен дебат за Истанбулската конвенция. Иначе от ГЕРБ са готови да отговорят и на най-щекотливите въпроси на обществото.", "date": "2018.01.31", "title": "ГЕРБ питат Конституционния съд за конвенцията"}
{"url": "https://news.bg/int-politics/kitay-se-nadyava-rusiya-i-sasht-da-reshat-protivorechiyata-si.html", "text": "Министерството на външните работи на Китай подчертава, че публикуваният от САЩ така наречен Кремълски доклад няма да засегне руско-китайските отношения, съобщава ТАСС.Китай се надява, че Русия и Съединените щати ще могат да решат съществуващите противоречия, на принципите на равенството и взаимното уважение.\"Искам да подчертая, че Съединените щати и Русия са влиятелни световни сили и постоянните членове на Съвета за сигурност на ООН, те имат важна отговорност за поддържане на световния мир и сигурност\", коментира Хуа Чанин, говорител на китайското външно министерство.\"Що се отнася до това, дали тези събития ще се отразят на отношенията между Русия и Китай, бих искал да кажа следното: руско-китайски отношения са зрели и стабилни и те не могат да бъдат повлияни от външни фактори. Ние се надяваме, че с усилията и на двете страни, отношенията между Русия и Китай ще достигнат ново високо ниво \", допълва тя.", "date": "2018.01.31", "title": "Китай се надява Русия и САЩ да решат противоречията си"}
{"url": "https://news.bg/education/873-uchilishta-sa-prazni-dnes-zaradi-gripa.html", "text": "Заради обявената грипна епидемия в много области в страната, в общо 873 училища днес няма да се провеждат учебни занятия.Област Бургас - 138 училища, ваканцията продължава до 2 февруари, включително.Област София-град - 276 училища, ваканцията на учениците ще продължи до 2 февруари.Област Сливен - 40 училища.Област Русе - 71 училища.Област Варна - учениците от всичките 122 училища няма да учат до 2 февруари.Област Монтана - 61 училища.Област Габрово - 13 училища.Област Хасково - 60 училища.Област Ямбол - 44 училища.Област Кюстендил - 41 училища, ваканцията започва от днес до 2 февруари.Област Враца - 4 училища - НУ \"П. Р. Славейков\"- Роман, ПГО \"Елисавета Багряна\" - Бяла Слатина, ПЕГ \"Йоан Екзарх\" - Враца, и СУ \"Христо Ботев\" - Оряхово.В ОУ \"Иван Вазов\" - с. Мусачево, Софийска област, ОУ \"Св. Св. Кирил и Методий\" - с. Ставерци, област Плевен, и ОУ \"Васил Левски\" - с. Бойница, област Видин, днес също няма да има занятия.От 3 до 6 февруари включително учениците в цялата страна са в междусрочна ваканция.", "date": "2018.01.31", "title": "873 училища са празни днес заради грипа"}
{"url": "https://news.bg/society/blizo-30-ot-balgarite-ne-se-chuvstvat-sigurni-v-domovete-si.html", "text": "Близо 30% от българите не се чувстват сигурни в дома си. Това става ясно от данните на проучване на изследователски център \"Тренд\" относно нагласите на българите по отношение на личната им сигурност.Изследването е проведено \"лице в лица\" сред общо 1002 пълнолетни респонденти. Проучването е осъществено между 10 и 18 януари 2018 г.29% от българите не се чувстват сигурни в домовете си. Повече от половината българи биха потърсили помощта на полицията при проблеми с личната им сигурност.Според социологическото проучване 62% от българите биха се обърнали при проблем свързан с личната сигурност към полицията, а близо 20% към роднини.90% от българите посочват, че в последната една година нито те, нито техни близки са били обект на грабеж/нападение. На въпроса \"Вие лично съгласен ли сте или не сте съгласен с твърдението, че в България човек може да се разхожда навсякъде и по-всяко време без да се страхува от престъпление?\" - 78% не са съгласни имат опасения от престъпления. Сред 8% от респондентите има страх от насилие от страна на полицията.78% от анкетираните се страхуват от крадци, от хора от ромски произход (64%), хулигани (69%). Не се отчита особена динамика по отношение на пол и възраст, както и по отношение на населеното място.Страхът от насилие от страна на бежанци/мигранти битува в 38 % от респондентите - жените в по-голям дял се страхуват за сметка на мъжете. По отношение на населеното място, то близо 50% от живеещите в столица споделят такъв страх, докато дяловете в областните градове, малките населени места и селата е по-нисък.Едва 2% от българите декларират, че се страхуват от насилие от страна на съпруг/партньор , а 92% отговарят отрицателно. От \"Тренд\" изтъкват, че относно този въпрос трябва да се има предвид и нежеланието на хората да споделят такъв тип информация.Резултатите от оценките на респондентите за отделни институции по отношение на ефективност в контекста на въпроси свързани с личната им сигурност показват почти разполовено мнение по отношение към ефикасността на полицията. 42% са на мнение, че полицията работи ефективно, докато 44% са на обратното мнение.Отчетени са и ниски нива на оценка за ефективност по отношение на съдебната власт - 21% ефективност, както и при законодателна - също само 21%. 62% от българите биха се обърнали с най-голямо доверие при проблем свързан с личната сигурност към полицията. При отговорите на този въпрос осезаема разлика се отчита при резултатите на най-младите 18-29 г. Над една четвърт от тях биха се обърнали за помощ към роднини в сравнение с останалите възрастови категории.Данните показват, че живеещите в малките населени места и селата в по-голям дял биха се обърнали към полицията за сметка на живеещите в столицата.73% от хората посочват, че биха подали жалба в полицията, запитани каква би била реакцията им при нарушаване на личната сигурност. 22% от българите посочват, че биха се защитили сами включително с насилие при ситуация, в която е нарушена личната им сигурност. 4% от българите биха останали пасивни в такава ситуация.", "date": "2018.01.31", "title": "Близо 30% от българите не се чувстват сигурни в домовете си"}
{"url": "https://news.bg/int-politics/makron-preduprezhdava-turtsiya-za-siriyskata-operatsiya.html", "text": "Френският президент Еманюел Макрон предупреди Турция, че нейната операция срещу кюрдските милиции в Северна Сирия, не трябва да е извинение за нахлуване в страната.Макрон настоява Анкара да координира действията си със своите съюзници.\"Ако се окаже, че тази операция се различава от борбата с потенциална терористична заплаха за турската граница и се превръща в операция за нахлуване, това става истински проблем за нас\", коментира Макрон в интервю за \"Фигаро\".", "date": "2018.01.31", "title": "Макрон предупреждава Турция за сирийската операция "}
{"url": "https://news.bg/politics/neno-dimov-zdrav-razum-nyama-da-zastroyava-200-kv-km-v-pirin.html", "text": "\"Това на практика се превръща в политическа опорка, в реален факт от гледна точка на това, че 48% е около 200 кв. км, на практика територията на Пловдив, Варна и Бургас взети заедно и надали някой със здрав разум би могъл да допусне, че в Пирин може да се застрояват такава площ.\"Това заяви министърът на околната среда Нено Димов на брифинг след заседанието на Министерски съвет по повод разпространена листовка до министрите. Листовката е на коалиция \"За да остане природа в България\" и в нея се иска отмяна на решението на МС от 28 декември 2017 г. за застрояване на 48% от парк \"Пирин\".Министър Нено Димов натърти пред журналистите, че става въпрос само за водохващане за питейни нужди, а не за застрояване.\"Нищо извън това не може да се прави в тези 48%\", категоричен беше Димов.Както горното твърдение, така и останалите твърдения от листовката Димов определи като \"абсолютно несъстоятелни\". ", "date": "2018.01.31", "title": "Нено Димов: Здрав разум няма да застроява 200 кв.км в Пирин"}
{"url": "https://news.bg/crime/chetirima-zadarzhani-za-otvlichaneto-na-adrian-zlatkov.html", "text": "Четирима души са задържани за отвличането на Адриан Златков, съобщи БНР. Сред задържаните е Ивайло Борисов - Ториното. Заедно с Ториното са задържани още трима души, които са близки до него.Спрямо четиримата са повдигнати обвинения. И четирите обвинения са за помагачество при отвличането на Адриан Златков. Извършителите остават неизвестни.Спрямо Ториното е повдигнато обвинение, за това, че е осигурил два автомобила на неизвестните извършители. С тези коли Златков е бил отвлечен. Спрямо друго лице - Мартин Марков, е повдигнато същото обвинение - за помагачество при осигуряването на 2 коли, послужили за отвличането.Другите двама обвинение са момиче и момче, които живеят на семейни начала. Те са обвинени, че са снабдили неизвестните извършители със СИМ карти, които също са послужили при отвличането на Златков.Златомир Иванов-Баретата също е бил разпитван, но срещу него няма повдигнати обвинения. Стана ясно, че Баретата е бил подложен на 20-часов разпит.Стана ясно и че четиримата са арестувани след .По информация на bTV при вчерашната мащабна операция срещу криминалния контингент Ивайло Борисов - Ториното и още над 30 души от криминалния контингент са били привикани в различни служби на МВР. Към момента обаче няма информация освен задържаните други хора да са разпитвани.Вчера главният секретар на МВР Младен Маринов отрече по случая да има задържани. Вчера от МВР също така не потвърдиха, че акцията е свързана с отвличането на Златков.Бащата на Адриан не познава заподозрения Борисов, нито Баретата. \"Един път съм виждал на живо Златко Баретата и 2-3 пъти съм виждал Ториното\", заяви пред БНР Тони Златков. Той обясни, че не познава никой от двамата лично. Баретата бил виждал случайно преди няколко години, а Ториното е посещавал автосалона, за да гледа коли. Тони Златков категорично отрече да има бизнес отношения с тях. 25-годишният  в края на месец август 2017 година. Той е син Тони Златков, който се занимава с продажба и лизинг на луксозни коли. След 11 дни в плен и , Адриан беше освободен.", "date": "2018.01.31", "title": "Четирима задържани за отвличането на Адриан Златков"}
{"url": "https://news.bg/politics/ms-predlaga-vremenniyat-shef-na-vma-da-ostane-za-postoyanno.html", "text": "Министрите от третия кабинет \"Борисов\" предлагат на президента Румен Радев да издаде указ за назначаването на полк. Венцислав Мутафчийски за началник на Военномедицинска академия и главен лекар на въоръжените сили. Предлага се той да бъде удостоен и със званието \"бригаден генерал\". Това съобщиха от Министерския съвет.Припомняме, проф. Мутафчийски е и.д. началник на ВМА. Той изпълнява тези функции след като предишният началник Николай Петров бе избран за министър на здравеопазването.Полк. проф. д-р Мутафчийски, д.м.н., е заместник-началник на ВМА. С президентски указ от 3 май 2017 г. е назначен за временно изпълняващ длъжността началник на Военномедицинската академия.", "date": "2018.01.31", "title": "МС предлага временният шеф на ВМА да остане за постоянно"}
{"url": "https://news.bg/int-politics/hds-hss-sanktsiite-sreshtu-rusiya-ostavat.html", "text": "Блокът ХДС/ХСС не допуска възможност за отпадане на санкциите срещу Русия, предаде Дойче веле. Въпросът беше повдигнат от политици от източногерманските провинции.Само ако Русия прекрати военната интервенция в Източна Украйна може да има отмяна на санкциите, заяви Юрген Хардекс, експерт по външна политика от парламентарната група на ХДС/ХСС.\"Позицията ХДС/ХСС по този въпрос е ясна\", подчерта Хардт в интервю за в. \"Mitteldeutsche Zeitung\".Подобна позиция изразиха и \"зелените\". Председателката на тяхната парламентарна група Катрин Гьоринг-Екард заяви, че не бива да се противопоставят икономическите интереси на принципите на външната политика на Германия и ЕС, както правят някои представители на източните провинции.Премиерът на Саксония - Анхалт Райнер Хазелоф вчера заяви, че санкциите са се отразили зле ва източногерманските региони.Гьоринг-Екард наблегна на това, че Кремъл трябва да изпълни договореностите от Минск за Украйна и посочи, че задържането на Алексей Навални поставя под въпрос спазването на човешките права в Русия.", "date": "2018.01.31", "title": "ХДС/ХСС: Санкциите срещу Русия остават"}
{"url": "https://news.bg/weather/slanchevo-pochti-tiho-vreme.html", "text": "Дневните температури слабо ще се понижат, но времето ще бъде слънчево, а през нощта ясно. Възможни са временни увеличения на облачността.Максималните температури са в интервала 9-14 градуса.Минималните са предимно между -2 и 3 градуса, по Черноморието малко по-високи: 3-4 градуса.Вятърът постепенно ще отслабне, в много райони ще стихне напълно.", "date": "2018.01.31", "title": "Слънчево, почти тихо време"}
{"url": "https://news.bg/int-politics/kralev-pred-forum-na-oon-mladite-hora-sa-sred-prioritetite-na-evropredsedatelstvoto.html", "text": "През 2018 г. трябва да бъде разработена следващата европейска стратегия за младежта, която се занимава с приоритетите в областта на младежта и отговаря на нуждите на младите хора. Тази платформа ще бъде организирана в рамките на Европейската младежка конференция, която ще се проведе в България през април.Това заяви в Ню Йорк министърът на младежта и спорта Красен Кралев, който участва в Младежкия форум на Икономическия и социален съвет на Организация на обединените нации. В проявата се включиха над 60 министри от цял свят. Министър Кралев е първият български министър, който взима участие в престижния форум, официално открит от заместник- генералния секретар на ООН Амина Мохамед.В речта си той отбеляза, че на младежката конференция у нас се очакват 250 участници от страните-членки на ЕС, Западните Балкани и Източното партньорство. Стремежът е съвместно да се разработят до 10 европейски младежки цели, които ще бъдат директна препоръка към следващата стратегия на ЕС за младежта.\"В този смисъл ще имаме директен резултат, постигнат чрез процес на участие и приобщаване\", подчерта министър Кралев.По време на изказването си той представи добрите практики в страната ни за включване на младите хора в процесите по вземане на решения, свързани с техните права.В рамките на панела \"Ролята на младите хора в изграждане на устойчиво развитие\" Красен Кралев заяви, че като председателстваща страна на Съвета на ЕС България е длъжна да отговори на нуждите на младите хора в Европа чрез изграждането на работещи мерки и програми.\"Бъдещето на Европа и младите хора\" е един от ключовите приоритети за страната ни по време на Председателството ни, посочи той и поздрави специалния пратеник на ООН по младежките въпроси Джаятма Уикрманаяке, която бе и модератор на панела, за нейната ангажираност към защитаването на младежките права. Красен Кралев изтъкна, че България е горда, че също е имала силна номинация на млад човек за същата позиция.По време на форума министър Кралев разговаря със специалния съветник по младежките въпроси на Държавния департамент на САЩ Анди Рабенс. Очаква се в рамките на работната си визита в Ню Йорк министър той да проведе още ключови срещи.", "date": "2018.01.31", "title": "Кралев пред форум на ООН: Младите хора са сред приоритетите на европредседателството"}
{"url": "https://news.bg/world/nominiraha-bokova-za-direktorskiya-bord-na-ruski-holding.html", "text": "Ирина Бокова е номинирана за член на борда на директорите на руския холдинг \"ФосАгро\", съобщава компанията на сайта си.Съобщението включва биографична справка, в която се напомня, че тя е бивш генерален директор на ЮНЕСКО и се посочва, че е възпитаничка на московския Държавен институт за международни отношения.Публикувана е листа от 13 кандидатури за борда на директорите, които ще бъдат гласувани на извънредно общо събрание на акционерите на 26 февруари.\"ФосАгро\" е сред стоте най-влиятелни компании в Русия.", "date": "2018.01.31", "title": "Номинираха Бокова за директорския борд на руски холдинг "}
{"url": "https://news.bg/press/vlizaneto-v-evrozonata-e-nay-dobriyat-nachin-za-izlizane-ot-valutniya-bord-podgotvyat-mini-davos-u-nas-tsvetan-vasilev-poluchi-prizovka.html", "text": "Присъединяването на България към еврозоната е сред водещите теми на вестниците в\"Естественото място на България е в клуба на дисциплинирани и богати страни от европейския център, каза финансовият министър Владислав Горанов по време на 12-та среща на бизнеса с правителството. Министърът отхвърли твърденията, че България е най-корумпираната европейска държава. Нашата страна има от най-високите ръстове на икономиката и в този аспект корупцията остава вестникарско внушение. Присъединяването на България към Еврозоната е съвместен проект на правителството и Европейската централна банка, посочи Горанов. Големият проблем за намиране на кадри за бизнеса е състоянието на висшето образование, каза Горанов. Наблюдаваме пълна девалвация на системата за висше образование и младите хора предпочитат да учат и да работят в чужбина, подчерта той. Добрата новина е, че тенденцията се обръща от 2012 до 2016 година около 40 хиляди души са се върнали в страната. Докато в началото са се връщали хора на възраст 40 - 65 години , то напоследък в страната се връщат все по-млади хора. Финансовият министър посочи , че ръстът на производителността на труда в България се увеличава с по-бързи темпове от тези в ЕС. В периода 2000 - 2016 година производителността на труда се вдига средно с 3,4 на сто годишно, а в ЕС с 1,9 на сто. Затова ако през 2007 година имаме 28 на сто ниво на БВП на човек от населението към средните нива на Европа, то през в 2017 година отчитаме близо 50 на сто БВП на глава от населението от средните за ЕС, каза Горанов. Министърът посочи, че правителството ще продължи с политиката си за увеличаване на минималните доходи, за да може да приближим доходите в страната близо до средните за Европа. В момента нагряването на пазара на труда дава шанс на бизнес процесите да се подобрят, но това трябва да върви с инвестиране в образованието и тази диспропорция между бедни и богати и образовани необразовани, посочи Горанов.\" - в. \"Стандарт\".\"Баварският министър на вътрешните работи Йоахим Херман се обяви срещу приемането на България в Шенгенската зона, съобщи БНР. Според него това е позицията и на неговия Християнсоциален съюз - баварският партньор на управляващия Германия Християндемократически съюз на канцлера Ангела Меркел. \"В дългосрочен план членството на България и Румъния в Шенген не само е желателно, но и задължително. Искаме всички страни-членки на ЕС да се интегрират в структурите му, но в момента приемането на България е изключено. Още е рано за това\", категоричен е Херман в интервю за в. \"Ди Велт\", цитирано от БНР. Според баварският вътрешен министър разширяването на Шенген не може да става за сметка на сигурността на германските граждани. Херман също така подчертава, че \"все още е опасно да приемем България заради високото ниво на корупция и големите й проблеми с организираната престъпност\". Баварският вътрешен министър смята, че тези проблеми поставят под въпрос сигурността на границите. \"Няма как да обясним пред гражданите си, че връщаме границата с Австрия, за да се борим с бежанската криза, а в същото време махаме границите с България и Румъния. Още повече, че България е и външна граница на ЕС\", допълва Йоахим Херман.\" - в. \"Сега\".\"България никога не е била в по-добра позиция от сега за приемането си в еврозоната, каза днес по БНТ председателят на Асоциацията на банките в България Петър Андронов. Той допълни, че въпреки това задачата не е лесна, защото решението се взима с политически аргументи и сега политиците са на ход. Петър Андронов посочи, че България изпълнява общите критерии, но ниското благосъстоянието на населението е удобен аргумент за отказ. В отговор на въпрос, той посочи, че смяната на лева с еврото няма да увеличи инфлацията. \"Пазарът не се движи от това дали си сменил паричния знак, а дали паричният знак има покритие\", поясни Андронов. Той допълни, че влизането в еврозоната е най-добрият начин да се излезе от валутния борд. Като плюс на приема той посочи финансовата подкрепа и въвеждането на механизмите за контрол, който са в сила в Европа. Петър Андронов обяви, че очаква още една успешна година за банковата система. Той допълни, че в банките няма притеснения относно кредитите. Петър Андронов посъветва хората, които мислят да вземат кредит да не разчитат само на това, че сега лихвите са рекордно ниски. \"Намираме се в най-ниската фаза на лихвения цикъл, но тази среда няма да е вечна. Цикълът си ще смени посоката и всеки разумен човек трябва да планира това\", допълни той. Като пречка за чуждестранните инвестиции Петър Андронов вижда демографския проблем, който води до липсата на кадри, бедността и корупцията...\" - в. \"Дневник\".В. \"24 часа\" също цитира Петър Андронов: \"Дори да имаме късмета и успеха да получим покана за присъединяване, нямаме основания за опасения за инфлацията. Защото във всички държави досега при въвеждането на еврото имаше само минимални и кратковременни ценови корекции. Цените са водени основно от търсенето и предлагането, а не толкова от технически настройки заради промяна на валутите. Що се отнася до лихвите, трябва да сме внимателни и да не натоварваме процеса със свръх очаквания. Евентуално започване на присъединяване към еврозоната няма да е основният фактор на влияние върху лихвените проценти. В много по-голяма степен те са подвластни на икономическия, респективно - на лихвения цикъл, който въздейства независимо дали сме въвели или още не еврото. Ефектът от еврозоната при нас може да е доближаване на нашите лихви до тези в други страни членки от Централна Европа заради сравнително по-близките характеристики на икономиките. Самият процес на подготовка и наблюдение вече е фаза, в която лихвите между нас и останалите държави ще конвергират до много къса дистанция. Но този ефект потенциално надолу има ограничена перспектива, защото междувременно новата фаза в икономическия цикъл ще тласне нагоре лихвите и в еврозоната, и извън нея... Това, което с висока вероятност можем да очакваме, е, че премията, или оценката за риска на страната ще се подобри. Инвеститорите оценяват риска за съответната държава като намаляващ и съответно цената на държавния дълг на външните финансирания пада, инвестиционният рейтинг се подобрява, икономиката става по-интересна за инвеститори. А за нас все пак има един дългосрочен стратегически интерес. И той е възможността да преминем от сегашния фиксиран валутен курс към друг паричен режим, без това да води до промяна в паричните отношения и баланси и без никакви сътресения...\"Вестниците цитират и министъра по европредседателството Лиляна Павлова - за форума в Давос и провеждането на подобна среща в България.\"Успяхме да се възползваме от посещението си в Давос не само като слушатели. Фокусът тази година беше Европа. Тя се завърна на глобалната сцена като един сериозен фактор. Това каза пред БНТ министърът на Българското председателство на Съвета на ЕС Лиляна Павлова, която коментира, че България е спечелила вниманието в Давос и се водят разговори за малък формат на това събитие в България, където да приемем световните лидери в бизнеса и инвеститори. \"За мен атмосферата, която създава Давос, дава възможност за по-неформални контакти с бизнеса ,но и междуправителтвените ръководители. Тази година Европа е основна тема на Давос. Миналата беше Китай, по-миналата САЩ. Европа се завръща със самочувствие, с много силни изказвания и участие на германския канцлер Ангела Меркел, президентът Макрон. Форматите Важно беше и участието на България, срещите на държавните глави по темата за Западните Балкани и по темата Новата Европа, каква Европа искаме като фактор\", каза Павлова...\" - в. \"24 часа\".\"Водим разговори за провеждане на мини Давос в България, като поканим в страната световните лидери в бизнеса и инвеститори, каза днес по БНТ министърът по европредседателството Лиляна Павлова. Идеята дошла на форума в швейцарския курорт, където към страната ни имало голям интерес. Павлова допълни, че има шанс заради европредседателството в България да дойдат инвеститори, които след това да останат, като направят инвестиции. По отношение на среща между ЕС и Турция Лиляна Павлова каза, че по идеята се работи, като в момента се търси удобна дата. Форматът ще е Доналд Туск (председател на Европейския съвет), Жан-Клод Юнкер (председател на европейската комисия), Федерика Могерини (върховен представител на ЕС по външната политика и сигурността), премиерът на България Бойко Борисов и президентът на Турция Реджеп Ердоган, допълни министърът.. В отговор на въпрос, защо всички проблеми в държавата се решават от премиера, Лиляна Павлова заяви, че това не означава, че институциите не функционират. Намесата на Бойко Борисов обаче ускорявала процеса за взимане на решения.\" - в. \"Дневник\".\"Работи се по въпроса за среща между Турция и Европа, като остава само определяне на дата, стана ясно от изказване на министъра на Българското председателство на Съвета на ЕС Лиляна Павлова пред БНТ... По думите на Лиляна Павлова, България е спечелила вниманието на бизнеса, взел участие в на световния икономически форум в Давос, а доказателство за това е фактът, че се водят разговори за провеждане на \"Мини Давос\", като този път в България ще бъдат поканени световните лидери в бизнеса, инвеститорите. Тази среща е важна в контекста на създаването на работни места. По време на европредседателството наш приоритет е да убедим бизнеса да инвестира у вас и да остане тук. \"Успяхме да се възползваме от посещението си в Давос не само като слушатели. Фокусът тази година беше Европа. Тя се завърна на глобалната сцена като един сериозен фактор - каза Павлова. - Атмосферата, която създава Давос, дава възможност за по-неформални контакти с бизнеса, но и с междуправителствените ръководители. Тази година Европа е основна тема на Давос. Миналата беше Китай, по-миналата САЩ. Европа се завръща със самочувствие, с много силни изказвания и участие на германския канцлер Ангела Меркел, президента Макрон. Важно беше и участието на България, срещите на държавните глави по темата за Западните Балкани и по темата Новата Европа, каква Европа искаме като фактор\". Лиляна Павлова посочи, че от европейските лидери има доверието в министър-председателя Бойко Борисов, а България е получила една много висока оценка на първата неформална среща по темата за сигурност. \"Трябва да изчистим имиджа на Балканите, че са само държави, които създават проблеми - изтъкна тя. - Целта ни е да покажем тази перспектива и на Европейските държави, но и свързаността на гражданите\". По отношение на протестите в България - днес за лъвчетата в Разград, преди това за лифта в Пирин и т.н., Лиляна Павлова посочи, че те са нещо естествено навсякъде в демократичните държави по света. Тя обаче беше категорична, че не е лошо да има протести, но по-добре е да има конструктивност, защото по-добри резултати се постигат с диалог. Павлова се съгласи, че понякога институциите в България не работят с желаната скорост, но проблемите не се пренебрегват...\" - в. \"Сега\".Вестниците съобщават също, че банкерът Цветан Василев вече е редовно призован и делото срещу него може да започне.\"Сръбските са връчили призовка и копие от обвинителния акт (около 11 000 страници) на банкера беглец Цветан Василев по мегаделото за източването на близо 3 млрд. лв. от КТБ. Новината съобщи неговият адвокат Константин Симеонов. Два пъти специализираният съд отлага разпоредителното заседание, защото Василев н ебе получил документите от Белград...\" - в. \"Труд\".\"Има шанс делото за източването на близо 3 милиарда лева от Корпоративна търговска банка (КТБ) да започне до края на февруари. Властите в Сърбия са успели да връчат призовка и 11-те хиляди страници обвинителен акт на бившия мажоритарен собственик на фалиралата банка Цветан Василев, каза за БНР адвокатът му Константин Симеонов. Василев няма да присъства лично в съдебната зала, а делото по отношение на него ще се гледа задочно. Цветан Василев е заплашен от 72-часов арест, ако реши доброволно да се върне в страната.\" - в. \"Стандарт\".", "date": "2018.01.31", "title": "Влизането в еврозоната е най-добрият начин за излизане от валутния борд, подготвят мини-Давос у нас, Цветан Василев получи призовка… "}
{"url": "https://news.bg/int-politics/sasht-publikuvaha-video-s-provokatsiyata-na-ruskiya-su-27-nad-cherno-more.html", "text": "Военноморските сили на САЩ публикуваха видео с провокативното поведение на руския Су-27 в международното въздушно пространство, недалеч от окупирания полуостров Крим, южно от Ялта.На кадрите се вижда как руският изтребител се приближава към американския самолет EP-3 Aries, наклонявайки се надясно, за да демонстрира, че е въоръжен с ракети въздух-въздух.По-рано беше съобщено, че руски военен самолет е извършил опасна маневра в близост до американски самолет, в международното въздушно пространство над Черно море.\"Руските въоръжени сили имат правото да действат в рамките на международното въздушно пространство, но те трябва да се съобразяват с международните стандарти, които са предназначени за осигуряване на сигурността и предотвратяване на инциденти. Опасните действия увеличават риска от грешки и сблъсъци във въздуха.\" - посочват от американския флот. Уточнява се, че \"американските самолети са действали в съответствие с международното право и не са предизвикали действията\" на руските самолети.Руското министерство на отбраната съобщи, че руският Су-27 е действал в съответствие с всички стандарти за безопасност.Като доказателство за провокативното поведение на руския изтребител от Пентагона публикуватот инцидента.Подобно поведение от страна на руските военни не е изключение. Такива инциденти бяха регистрирани и над Балтийско море.", "date": "2018.01.31", "title": "САЩ публикуваха видео с провокацията на руския Су-27 над Черно море"}
{"url": "https://news.bg/int-politics/tramp-prizova-amerikantsite-da-zhiveyat-kato-semeystvo.html", "text": "Гражданите на САЩ да живеят като единно американско семейство. За това призова президентът на САЩ Доналд Тръмп в първото си годишно обръщение пред Конгреса \"За състоянието на съюза\".Речта му беше наситена с патриотични послания, отбелязват информационните агенции.По думите му, \"обединени в един отбор, един народ, едно американско семейство\", гражданите на САЩ трябва да градят сигурна, силна и горда Америка.Той се обърна към представителите на Демократическата партия, като им предложи да сътрудничат за осъществяването на мащабната инфраструктурна програма, от която се нуждае американската икономика и която по думите му американският народ заслужава.Никога не е имало по-добър момент, за да изживеем американската мечта, увери Тръмп в словото си, което беше прекъсвано десетки пъти от аплодисменти.Като постижения на своята политика той посочи мащабната данъчна реформа и икономическия растеж.\"Можете да постигнете всичко, което искате, ако вярвате и работите за това\", каза още американският президент.Той направи препратки към значението на флага и химна, отправяйки послания към патриотизма на американците.От речта на Тръмп стана ясно, че затворът в базата в Гуантанамо няма да бъде закрит. Той е разпоредил на министъра на отбраната Джеймс Матис да преразгледа политиката по отношение на затворите и този в Гуантанамо да остане действащ.", "date": "2018.01.31", "title": "Тръмп призова американците да живеят като семейство"}
{"url": "https://news.bg/bulgaria/zaledeni-uchastatsi-po-patishtata-remontni-deynosti-po-trakiya-i-struma.html", "text": "Пътищата в страната са проходими, предимно сухи, на места мокри, със заледени участъци, предимно по високите и усойни места.По някои участъци на магистралите \"Струма\" и \"Тракия\" се извършват ремонтни дейности, съобщават от АПИ.Времето е ясно, температурите са в интервала от -6° до 8°.Поради мъгла в района на гр. Раднево видимостта е намалена до 100 м.Слаб до умерен вятър духа в областите Враца, Монтана, Пазарджик, Плевен, Сливен Смолян, Търговище и Шумен.  до 31.01.2018 г. движението от пътен възел \"Мухово\" на АМ \"Тракия\" и път I-8 София - Пазарджик в посока гр. Костенец и гр. Ихтиман при км 46 е ограничено поради ремонтни дейности на мостово съоръжение на пътната връзка на АМ \"Тракия\".Обходни маршрути:- за направлението София - Костенец през пътен възел \"Ихтиман\" при км 34+000.- за направленията Ихтиман - Пловдив и Костенец - Пловдив през пътен възел \"Церово\" при км 69+167. до 31.01.2018 г. в посока Бургас от км 308+187 до км 324+187 в участъка Деветак - Карнобат е въведено ограничение на скоростта до 90 км/ч скорост поради аварийни ремонтни дейности на асфалтовата настилка. Шофьорите да се движат с повишено внимание, спазвайки пътната сигнализация. няма ограничения. до 31.01.2018 г. в участъка Долна Диканя - Дупница при км 45+700 в посока София се извършва поетапно в една лента поради отстраняване на теч на вода от надлез над лявото платно. Скоростта на движение е ограничена до 90 км/ч в участък от 400 м. Шофьорите да се движат с повишено внимание, спазвайки пътната сигнализация.До 31.01.2018 г Шофьорите да се движат с повишено внимание и съобразена скорост в участъка Дупница - Кочериново от км 60 до км 83 в двете посоки поради подмяна на ограничителни системи. няма ограничения. няма ограничения. няма ограничения.  - Върбишки - целогодишно е затворен за всички МПС;- Златишки - целогодишно е затворен за всички МПС;- Айтоски - отворен за всички МПС;- Котленски - отворен за всички МПС;- Обзорски - отворен за всички МПС;- Печинско - отворен за всички МПС;- Превала - отворен за всички МПС;- Предела - отворен за всички МПС;- Републиката - отворен за всички МПС;- Ришки - отворен за всички МПС;- Рожен - отворен за всички МПС;- Вратник - целогодишно е забранено движението на МПС над 10 т;- Дюлински целогодишно е забранено движението на МПС над 3,5 т.;- Пампорово - целогодишно е забранено движението на МПС над 3,5 т;- Петрохан - забранен за МПС над 12 т;- Твърдишки - целогодишно е забранено движението на МПС над 10 т.;- Троянски - забранен за МПС над 12 т;- Шипка - целогодишно е забранено е движението на МПС, предназначени за превоз на товари с технически допустима максимална маса над 12 тона от категория N3, както и тегленето на ремаркета и полуремаркета с технически допустима максимална маса над 10 тона от категория О4. ОГРАНИЧЕНИЯ В ДВИЖЕНИЕТО НА МПС ПО ПЪРВОКЛАСНАТА ПЪТНА МРЕЖА:- път I-1 /Е79/ Граница Румъния-Видин-Монтана-Враца-София-Благоевград-Кулата-граница Гърция:: при км 121+919 се забранява влизането в с. Сумер на тежкотоварни превозни средства над 10 т. по общински път \"пътна връзка за с. Сумер\". Движението на МПС при км 120+390 от Монтана посока Вършец се отклонява по път ІІІ-1621 Сумер-Вършец. Срок до 18.11.2018 г.;Движението в участъка Монтана-с. Сумер от км 110+300 до км 123+909 се осъществява в една лента поради ремонтни дейности до 31.01.2018 г. Стесняване на една от лентите за движение по Обходния път на гр. Враца от км 0+000 до км 8+179, поради ремонтни дейности до 01.02.2018 г. Забранено е движението на всички МПС в участъка Жерково-Елешница от км 224+600 до км 229+700 поради намален габарит на пътното платно. Срок 01.09.2018 г.;от км 276+162 /Александров мост/ до км 282+485 до г-ца с област Перник - забранено движението на товарни МПС над 12 т. Срок до 13.09.2018 г.; въведено е реверсивно движение по път I-1 София - Перник в участъците от км 276+162 /Александров мост/ до км 277+610 /начало четирилентов път/ и от км 278+910 /край четирилентов път/ до км 282+038 /бензиностанция \"Лукойл\"/ както следва:- всяка неделя, както и в последния почивен /празничен/ ден, от 10:00 ч. до 18:00 ч.: две ленти за движение в посока влизане в София и една лента за движение в посока изход от СофияПрез останалото време от седмицата остава в сила постоянната организация на движение, която осигурява две ленти в посока изход от София и една лента в посока София. ограничено е движението за тежкотоварни автомобили с тегло над 15 т в участъка от пътен възел \"Даскалово\" посока Владая. Участъкът с ограничение за територията на ОПУ-Перник е от км 282+485 (граница ОПУ София) до км 287+183 (п.в. \"Даскалово\"); от км 276+162 /Александров мост/ до км 282+485 до г-ца с област Перник - забранено движението на товарни МПС над 15 т.; Срок 13.09.2018 г.; въведено е реверсивно движение по път I-1 София - Перник в участъците от км 285+660 /кръстовище Драгичево/ до км 286+847 /бензиностанция \"Петрол\"/ както следва:- всеки петък, както и в последния работен ден преди празници, от 12:00 ч. до 20:00 ч., и в първия почивен /празничен/ ден от 08:00 ч. до 14:00 ч.: две ленти в посока Перник и една лента в посока СофияПрез останалото време от седмицата остава в сила постоянната организация на движение, която осигурява две ленти в посока влизане в София и една лента в посока изход от София.По преценка на директорите на ОПУ, съобразно метеорологичните условия и пътната обстановка, реверсивното движение може да бъде отменено или цитираните часови периоди да бъдат променяни.- път І-2 Граница Румъния-Русе-Цар Калоян-Разград-Шумен-Девня-Варна: няма ограничения.- път І-3 Гара Бяла-Плевен-Луковит-Коритна-Ябланица-Ботевград: Правец-с.Разлив-Трудовец-Ботевград - забранено движението на МПС над 12 т в участъка от км 193+345 /отклонение за п.в. \"Правец\"/ до км 204+200 /заустване в път І-1 Видин-Враца-Ботевград/. Обходен маршрут: АМ \"Хемус\" /за п.в. \"Правец\"/-път ІІ-17 (Мездра-Ботевград)-п.в. І-3-п.в. \"Ботевград\" на АМ \"Хемус\" и обратно. Срок до 30.09.2018 г.- път І-4 Коритна-Български Извор-Микре-Севлиево-В. Търново-Омуртаг-Търговище-Шумен: няма ограничения.- път І-5 Русе-В.Търново-Шипка-Стара Загора-Хасково-Кърджали-Маказа-граница Гърция: няма ограничения. Черноочене-Кърджали - ограничено е движението на МПС над 15 т. Срок до 21.12.2018 г.Обходен маршрут: път І-5-път ІІІ-505 /с. Манастир/-път ІІІ-507-Г. Войводино-Мост- Чифлик-Кърджали.; Надлез Кирково - ГКПП \"Маказа\" - ограничено движението на МПС над 3,5 т. Срок до 21.12.2018 г.- път І-6 Граница Македония-Гърляно-Кюстендил-Перник-София-Пирдоп-Карлово-Сливен-Карнобат-Бургас: Движение в една лента от км 78+500 до км 79+500 поради аварийни дейности. Движението се осъществява в активната лента посока Радомир - Перник и е регулирано с пътни знаци. Срок до 31.03.2018 г.- път І-7 Граница Румъния-Силистра-Дулово-Преслав-Върбишки проход-Петолъчката-Елхово-Лесово-граница Турция: няма ограничения.- път І-8 Граница Сърбия-Драгоман-София-Ихтиман-Пазарджик-Пловдив-Хасково-Капитан Андреево-граница Турция:  Вакарел-Ихтиман от км 110+700 до км 118+800 - ограничено движение за всички МПС, поради намален габарит на пътното тяло. Поставена е необходимата сигнализация указваща забраната. Срок до 30.09.2018 г.; от км 370+500 до км 377+900 в участъка гр. Свиленград-Капитан Андреево - затворен за движение на МПС, поради пропадане на насип. Обходен маршрут: гр. Свиленград-п.в. \"Свиленград\"-АМ \"Марица\"-п.в. \"Капитан Андреево\"-с. Капитан Андреево.- път І-9 граница Румъния-Дуранкулак-Балчик-Варна-Бургас-Звездец-Малко Търново-граница Турция:  Кранево-Варна при км 83+100 - ограничено движение на МПС над 10 т. Обходен маршрут: Кичево-Оброчище. Срок до 28.02.2018 г.; Движението по път I-9 Бургас - Слънчев бряг в участъка обход на гр. Ахелой се осъществява с повишено внимание спрямо поставената вертикална сигнализация поради обезопасяване на движението в следствие на ремонтни дейности. Срок до 30.10.2018 г.  Временно са въведени следните ограничения за движение на МПС: няма ограничения. Временно са въведени следните ограничения за движение на МПС:Път III-539: Движението по път III-539 Средец-Трояново от км 0+000 до км 17+979 се извършва с повишено внимание поради ремонтни дейности до 05.02.2018 г. Поставена е сигнализация с пътни знаци.Път III-908: Движението по път III-908 Варовник - Вълчаново ханче от км 20+000 до 39+200 е ограничено на МПС над 10 т. поради стесняване на пътното платно. Срок до 31.12.2018 г;Път III-908: Движението по път ІІІ-908 от разклона за с. Варовник до кръстовището с път II-79 от км 22+400 до км 39+300 е ограничено за МПС над 10 т поради намален габарит на пътното тяло. Срок до 31.12.2018 г;Път III-7306: Движението по път ІІІ-7306 Черница - Сунгурларе - Чубра е ограничено за МПС над 10 т поради намален габарит на пътното тяло. Срок 31.12.2018 г. Временно са въведени следните ограничения за движение на МПС: няма ограничения. Временно са въведени следните ограничения за движение на МПС: Път III-407: Движението по път ІІІ-407 Лозен - Полски Тръмбеш е ограничено за движението на МПС с обща маса над 12 т поради намален габарит на пътното тяло. Срок до 05.07.2018 г.Обходен маршрут: Лозен - Драганово - Янтра - Поликраище - Полски Тръмбеш;Път ІІІ-504: Движението по път ІІІ-504 Самоводене - Ресен в участъка от км 1+845 до км 5+925 е ограничено поради довършителни дейности от ремонт.Обходен маршрут: път ІІІ-504 Самоводене - до км 1+845, път ІІІ-3031 от км 1+845 до с. Хотница, път VTR 2011 с. Хотница - с. Ресен и обратно. Срок до 31.01.2018 г.;Път III-551: Движението по път ІІІ-551 Дебелец - Средни колиби - Елена е ограничено за МПС над 10 т поради намален габарит на пътното тяло.Обходен маршрут: Дебелец - В. Търново - Лясковски кантон - Миндя - Елена и обратно. Срок до 05.07.2018 г.Път III-4073: Движението по път ІІІ-4073 Царски извор - Драганово от км 0+000 до км 5+500 е ограничено поради свлачище.Обходен маршрут: Царски извор - Сушица - Драганово и обратно. Срок целогодишно.Път III-4082: Движението по път ІІІ-4082 Чешма - Кесарево е ограничено за МПС над 3,5 т поради намален габарит на пътното тяло. Срок до 05.07.2018 г.Обходен маршрут: Чешма - Сливовица - Горско Ново село - Джулюница - Кесарево. Временно са въведени следните ограничения за движение на МПС:Път III-1411: Движението по път III-1411 с. Слана Бара - Видин при км 24+990 е ограничено за МПС над 5 т поради компрометирано експлоатационно състояние на мост.Обходен маршрут: Видин - път II-14 до пътно кръстовище на км 3+217 през с. Слана Бара до път III-1411. Срок до 31.01.2018 г. Временно са въведени следните ограничения за движение на МПС:Път II-11: Движението по път ІІ-11 Оряхово - Лесковец - граница с област Плевен от км 118+000 до км 119+000 е ограничено за МПС над 3.5 т. поради свлачищни процеси и деформации в асфалтовата настилка.Обходен маршрут: Оряхово - Селановци /път ІІІ-306/ Галово - Остров /пътища ІV-ти клас/-път ІІ-11-граница Плевен. Срок 31.03.2018 г.Път ІІІ-161: Движението по път ІІІ-161 Ребърково - Люти дол от км 0+000 до км 8+700 се осъществява при стеснение в двете посоки и ограничение за движението на МПС над 10 т от км 0+000 до км 5+900 и над 3,5 т от км 5+900 до км 8+700, поради свлачищни процеси. Срок 31.03.2018 г.Път III-308: Движението по път ІІІ-308 Своде - Караш - Хубавене - Роман в участъка от село Караш до село Хубавене е ограничено поради свлачище от км 25+000 до км 25+200. Срок 31.03.2018 г.Обходен маршрут: Роман - Ябланица - Осикова Лъкавица - Правешка Лъкавица - Караш за пътуващите от Роман за Караш. Ябланица - Роман - Хубавене за пътуващите от София и Ловеч. Временно са въведени следните ограничения за движението на МПС:Път III-403: Движението по път III-403 с. Кормянско - с. Малък Вършец при км 10+080 е ограничено за МПС с ширина, включително на товара, по-голяма от 3,30 м поради стеснен участък при мост над р. Крапец. Сигнализирано е с пътен знак В15.Обходен маршрут: за МПС над 3,30 м по път III-401 Граница Ловеч - /Кормянско - Малък Вършец/ - при км 46+800 по общински път до III-403 в с. Малък Вършец. Срок до 31.03.2018 г.Път III-3011: Движението по път III-3011 Крамолин - В. Търново от км 22+129 до км 28+380 е ограничено за МПС над 10 т поради намален габарит на пътното тяло при км 26+444. Срок до 30.06.2018 г.Път III-5004: Движението по път III-5004 Граница В. Търново - Дряново - Габрово - граница Ст. Загора от км 10+940 до км 11+550 съвпадащ с ул. Малина в гр. Габрово е ограничено поради извършване на строителни дейности.Обходен маршрут: за квартал Чехлевци: по път III-5004, път II-44, път III-4404. Поставена е необходимата сигнализация. Срок до 31.08.2018 г. Временно са въведени следните ограничения за движение на МПС: няма ограничения. Временно са въведени следните ограничения за движение на МПС: Път ІІІ-6222: Движението по път ІІІ-6222 Смоличано - Пелатиково от км 10+000 до км 14+000 е ограничено поради пропадане на част от пътното платно при км 10+650, км 11+720, км 12+830 и км 13+360. Срок до 31.01.2018 г. Временно са въведени следните ограничения за движение на МПС: Път III-5009: Движението по път ІІІ-5009 Зорница - Бели пласт - Стремци - Черноочене - Кърджали е ограничено за МПС над 12 т.Обходен маршрут: по път I-5 Хасково - Кърджали и път III-507 Кърджали - Мост през с. Мост. Срок до 21.12.2018 г. Временно са въведени следните ограничения за движение на МПС:Път III-3505: Движението по път III-3505 Казачево - Стефаново от км 0+000 до км 8+500 е ограничено за МПС над 12 т поради пропадане на тротоар и подпорна стена при км 1+250 в с. Казачево, където има и стесняване на едната лента за движение. Водачите да се движат със съобразена скорост и повишено внимание. Срок до 30.04.2018 г. :Временно са въведени следните ограничения за движение на МПС:Път II-81: Движението път ІІ-81 Берковица - Монтана от км 86+200 до км 97+800 се осъществява в една лента поради аварийно запълване на появили се деформации на пътната настилка със студена смес. Срок до 31.01.2018 г.Път ІІІ-112: Движението по път ІІІ-112 Дъбова Махала - Смирненски - Славотин - Студено Буче - Монтана е ограничено за МПС над 12 т поради изпълнение на строително-монтажни работи. Останалите автомобили да се придвижват с повишено внимание. Срок до 31.03.2018 г.Път III-8104: Движението по път ІІІ-8104 Замфирово - Пърличево от км 7+000 до км 7+700 е ограничено за МПС над 12 т поради пропадане на част от едната лента и банкета. Движението се осъществява двупосочно в една лента. Скоростта на движение е ограничена до 50 км/ч и е сигнализирано с пътни знаци. Срок до 31.03.2018 г.;Временно са въведени следните ограничения за движение на МПС:Път III-842: Движението по път по път III-842 Юндола - Белово е ограничено за МПС над 12 т. с ремаркета и полуремаркета.Обходен маршрут: Белово-Варвара-Велинград-Юндола.Път III-3704: Движението по път III-3704 Пазарджик - Ветрен при км 11+485 в с. Бошуля е ограничено за МПС над 10 т.Обходен маршрут: гр. Пазарджик, път I-8 с. Звъничево - Септемврийски ханчета, път III-8402 гр. Септември, кръгово кръстовище с път III-3704 с. Бошуля. Срок до 18.09.2018 г. Временно са въведени следните ограничения за движение на МПС:Път ІІІ-637: Движението по път ІІІ-637 от с. Мрамор до разклон за с. Лева река е ограничено за МПС над 10 т. Срок до 31.03.2018 г. Временно са въведени следните ограничения за движение на МПС: Път III-118: Движението по път ІІІ-118 в чертите на гр. Долна Митрополия от км 23+057 до км 24+038 е ограничено за всички МПС, поради ремонтни дейности.Обходен маршрут: през съседни улици в града, съгласно поставената вертикална сигнализация. Срок - целогодишно.Път ІІІ-301: Движението по път III-301 край регулация с. Козар Белене - начало регулация гр. Левски от км 1+750 до км 5+753 е ограничено за МПС общо тегло над 7 т.Обходен маршрут: път III-303 Българене - Малчика - Аспарухово - Левски. Срок - целогодишно.Път ІІІ-304: Движението по път III-304 Изгрев - Трънчовица - Бацова махала - Новачене - Дебово от км 0+030 до км 24+650 е ограничено транзитното движение на МПС над 15 т.Обходен маршрут: по път ІІ-34 Плевен - Никопол. Срок - целогодишно.Път III-3004: Движението по път III-3004 в гр. Долна Митрополия от км 6+199 до км 8+027 е ограничено за всички МПС поради подмяна на ВИК мрежа.Обходен маршрут: по сигнализирана вътрешна улична мрежа в гр. Д. Митрополия. Срок до 31.01.2018 г.Път ІІІ-3004: Движението по път III-3004 Опанец - Долна Митрополия от км 0+000 до км 6+125 в района на с. Опанец е ограничено транзитно движение на МПС над 3.5 т.Обходен маршрут: по път І-3 Бяла - Плевен - Ботевград (от п.в. \"КАТ\" на км 88+973 към п.в. на км 95+099). Срок - целогодишно.Път ІІІ-3005: Движението по път III-3005 Ясен - Търнене - Градина в района на с. Ясен от км 1+793 до км 4+223 е ограничено за движение на МПС над 3.5 т, осигурен е сигнализиран обходен маршрут; Срок - целогодишно.Път ІІІ-3005: Движението по път III-3005 Ясен - Търнене - Градина - Петърница - Бъркач - Беглеж, в района на с. Беглеж от км 21+062 до км 27+123 е ограничено за МПС над 8 т.Обходен маршрут: път ІІІ-3502 Брестовец - Горталово - Беглеж - Бежаново - Ъглен. Срок - целогодишно.Път ІІІ-3006: Движението по път III-3006 Радомирци - Рупци - Червен бряг от км 8+904 до км 9+221 в участъка на свлачище в землището на гр. Червен бряг е ограничено за МПС над 12 т.Обходен маршрут: по път І-3 до гр. Луковит, кръстовище с път ІІІ-306, дясно, до гр. Червен бряг и обратно. Срок - целогодишно. Временно са въведени следните ограничения за движение на МПС:Път II-86: Движението по път II-86 Асеновград - Нареченски бани е ограничено за МПС с височина над 4 м. през тунелите.Обходен маршрут: път III-866 Кричим - Девин.Път ІІІ-667: Движението по път III-667 Плодовитово - Първомай - Асеновград при км 6+832 в района на мост над р. Марица е ограничено за МПС над 5 т поради намален габарит на пътното платно на стоманения мост на р. Марица.Обходен маршрут: път ІІ-66 Стара Загора - Поповица и път І-8 София - Пловдив - Свиленград.Път III-804: Движението по път III-804 Поповица - Болярци е ограничено за МПС над 12 т поради намален габарит на пътното платно на мост в с. Поповица. Срок до 21.12.2018 г.Път III-861: Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло над 12 т поради намален габарит на пътното тяло. Срок до 31.03.2018 г.Път III-8611: Движението по път III-8611 Белица-Загражден - Давидково в участъка от км 13+500 от Държавно ловно стопанство \"Кормисош\" след с. Белица до границата с област Смолян при км 18+431 е ограничено за всички МПС. Срок до 21.12.2018 г. Временно са въведени следните ограничения за движение на МПС: няма ограничение. Временно са въведени следните ограничения за движение на МПС:Път ІІІ-202: Движението по път III-202 Русе - Щръклево - Нисово - Кацелово при км 36+945 е ограничено за МПС над 10 т поради поради компрометирано експлоатационно състояние на мост до с. Кацелово при км 36+945 над р. Черни Лом. Едната лента е затворена за движение и е въведен пропускателен режим по свободната лента за движение. Въведено е ограничение на скоростта 40 км/ч. Срок до 26.04.2018 г.Път III-202: Движението по път ІІІ-202 Нисово - Кацелово от км 17+750 до км 33+900 се ограничава за всички МПС за целия зимен период. Срок до 31.03.2018 г.Обходен маршрут: път ІІІ-501 Русе - Иваново - Две могили - път ІІІ-5001 Две могили - Широково - Кацелово и обратно.Път III-501: Движението по път ІІІ-501 Борово - Бяла от км 46+665 до км 51+245 се ограничава за всички МПС за целия зимен период. Срок до 31.03.2018 г.Обходен маршрут: гр. Борово - път І-5 /Русе - В. Търново/ - кръгово кръстовище гр. Бяла и обратно. Срок до 31.03.2018 г.Път ІІІ-5101: Движението по път ІІІ-5101 Борово - Пет кладенци от км 0+000 до км 6+670 е ограничено за МПС над 10 тона.Обходен маршрут: през гр. Бяла. Срок до 26.04.2018 г. Временно са въведени следните ограничения за движение на МПС:Път III-701:Ограничено движение по път ІІІ-701 в участъка Секулово - Тодор Икономово от км 9+454 до км 16+353 за МПС над 3,5 т поради компрометирано състояние на мостово съоръжение.Обходен маршрут за МПС над 3,5 тона: през общински път 70009 Секулово - Прохлада - Браничево, път І-7 Браничево - Пристое - Каолиново, път ІІІ-7005 Каолиново - Тодор Икономово и обратно. Срок до 30.06.2018 г. Временно са въведени следните ограничения за движение на МПС: няма ограничения. Временно са въведени следните ограничения за движение на МПС:Път III-861: Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло над 12 т поради намален габарит на пътното тяло. Срок до 31.03.2018 г.Път ІІІ-8683: Движението по път ІІІ-8683 с. Арда - с. Горна Арда от км 27+000 до км 29+500 е ограничено за МПС с тегло над 10 т поради пропадане и стеснение на една от пътните ленти. Движението в района се регулира с пътни знаци. Срок до 31.03.2018 г. Временно са въведени следните ограничения за движение на МПС:Път II-81: Ограничено движение по път ІІ-81 Монтана - София през проход \"Петрохан\" за автомобили над 12 т.Обходен маршрут: през гр. Своге. Срок до 31.03.2018 г.Път ІІ-82: Движението по път II-82 Костенец - Самоков от км 0+000 до км 39+176 е ограничено за товарни МПС над 10 т в двете посоки. Срок до 30.09.2018 г.Път III-801: Движението по път III-801 Вакарел - Панагюрище е ограничено за МПС с ремаркета и полуремаркета поради намален габарит на пътното тяло. Срок до 31.03.2018 г.Път III-3009: Движението по път III-3009 Правец - Етрополе се ограничава за МПС над 12 т.Път ІІІ-3701: Движението по път III-3701 в участък от края на с. Ямна до края на област Ловеч от км 16+600 до км 22+300 е ограничено за всички МПС поради свлачищни процеси. Срок до 30.09.2018 г.Обходен маршрут: път II-37 Етрополе - Лъга - Джурово, път I-3 Джурово - Ябланица граница област Ловеч, път III-358 Ябланица - Гложене, път III-3701 Гложене - Черни Вит.Път ІІІ-8001: Движението по път III-8001 Беренде извор - Беренде от км 4+700 до км 9+410 е ограничено за движение на МПС поради намален габарит на пътното платно. Срок до 01.09.2018 г.Път ІІІ-8102: Движението по път III-8102 Чибаовци - Свидня от км 10+000 до км 16+750 е ограничено поради активирали се свлачища. Срок до 30.09.2018 г.Обходен маршрут: до Чибаовци да се ползва път II-81 до Бучин проход, път III-164 Бучин проход - Искрец - Свидня. Временно са въведени следните ограничения за движение на МПС:Път ІІІ-807: Движението по път III-807 в с. Скобелево е ограничено поради аварирал р. Марица при км 7+600.Обходни маршрути:- път ІІ-66 Поповица - Плодовитово - Първомай - Скобелево;- път ІІ-66 Чирпан - Плодовитово - Първомай - Скобелево;- Скобелево - Първомай - Плодовитово - път ІІ-66.Път III-5005: Движението по път III-5005 връх Шипка - връх Бузлуджа от км 0+000 до км 12+213 се ограничава за всички МПС за целия зимен период. Срок до 31.03.2018 г.Път ІІІ-5031: Движението по път III-5031 Опан - Гълъбово е ограничено на МПС над 10 т. Обходен маршрут: път І-5 Стара Загора - Димитровград и път ІІІ-554 Раднево - Гълъбово. Временно са въведени следните ограничения за движение на МПС:Път III-4082: Движението по път III-4082 Капище - Банковец от км 0+000 до 11+300 е ограничено за МПС над 3,5 т поради компрометирано експлоатационно състояние на мостово съоръжение. Срок до 30.04.2018 г. Временно са въведени следните ограничения за движение на МПС:Път III-5009: Движението по път III-5009 Козлец - Кърджали от км 0+000 до км 26+080 e ограничено за МПС над 12 т. Срок до 21.12.2018 г. Временно са въведени следните ограничения за движение на МПС:Път III-701:Ограничено движение по път ІІІ-701 в участъка Секулово - Тодор Икономово от км 9+454 до км 16+353 за МПС над 3,5 т, поради компрометирано състояние на мостово съоръжение.Обходен маршрут: за МПС над 3,5 тона: през общински път 70009 Секулово - Прохлада - Браничево, път І-7 Браничево - Пристое - Каолиново, път ІІІ-7005 Каолиново - Тодор Икономово и обратно. Срок до 30.06.2018 г.Път ІІІ-731: Движението по път III-731 Радко Димитриево - Друмево e ограничено за МПС над 10 т поради свлачищни процеси. Срок до 21.05.2018 г.Обходен маршрут: Шумен - Овчарово - Друмево. Временно са въведени следните ограничения за движение на МПС:Път ІІІ-7008: Движението по път III-7008 Елхово - Изгрев от км 2+440 до км 2+560 е ограничено поради компрометирано експлоатационно състояние на дървен мост над р. Тунджа.Обходен маршрут: по изграден обходен път до моста с ограничение на скоростта до 30 км/ч. Срок до 31.03.2018 г.;Път ІІІ-7008: Движението по път III-7008 Малък манастир - Голям манастир от км 18+059 до км 18+123 се осъществява в една лента, поради пропаднала настилка и пропаднал насип. Движението се регулира чрез пътни знаци. Срок до 31.03.2018 г.", "date": "2018.01.31", "title": "Заледени участъци по пътищата, ремонтни дейности по „Тракия“ и „Струма“"}
{"url": "https://news.bg/society/roditeli-gotvyat-protest-i-se-zhalvat-ot-direktor-na-stolichna-detska-gradina.html", "text": "От 2 000 нови деца за месец в детските градини в София, повече от половината от тях са вписани като хронично болни. Това показва проверка в системата на общината, съобщава НоваТВ.Инициативен комитет готви протест и внася жалба срещу директор на една от големите детски градини в столична община. В сигнала си до столична община родителите са описали над 90 нарушения, извършени според тях, от директора на ДГ \"Звънче\".Основното обвинение на родителите към директорите е, че се допуска свръхприем в детските заведения.Представител на инициативен комитет \"За качествена и иновативна образователна система\" публикува във Фейсбук профила на организацията:", "date": "2018.01.31", "title": "Родители готвят протест и се жалват от директор на столична детска градина"}
{"url": "https://news.bg/crime/zadarzhaha-uchenik-za-vandalizam-v-kazanlak.html", "text": "Полицията задържа ученик заради проявен вандализъм в Казанлък, съобщи Нова.До ареста се е стигна, след като група от ученици счупиха 3-метров шадраван с центъра на града. Инцидентът е станал през почивните дни.Престъплението е заснето от охранителна камера. Младежите са били най-малко 6. На записа ясно се вижда как младежите се приближават до шадравана, а един от тях се качва върху него. Младежът се опитва да извади най-горната част на шадравана, но не успява. Съоръжението поддава и ученикът пада на земята с цялата конструкция.Момчето не е пострадало при падането. Той е задържан от органите на реда за срок до 24 часа.", "date": "2018.01.31", "title": "Задържаха ученик за вандализъм в Казанлък"}
{"url": "https://news.bg/int-economics/feysbuk-zabranyava-vsichki-reklami-s-kriptovaluti.html", "text": "Фейсбук блокира всякакви реклами, популяризиращи продукти и услуги свързани с криптопвалути, съобщава БиБиСи. Компанията заяви, че е отворена за нововъзникващи технологии, но много компании не действат \"добросъвестно\" по отношение на криптовалутите.Напоследък се появиха вълни от нови валути, търсещи да се възползват от увеличението на стойността на Биткойн. Файсбук призовава потребителите да докладват реклами, които мерките за сигурност на компанията пропуснаха. Тя признава, че не винаги може да улови всяка реклама за криптовалута.\"Искаме хората да продължат да откриват и да научават за нови продукти и услуги чрез реклами във Фейсбук, но без да се страхуват от измами. Има много компании, които рекламират бинарни опции, ICO и криптовалути, които понастоящем не работят добросъвестно\", пише Роб Лийтър, директор продуктов мениджмънт във Фейсбук.ICO (първоначално предлагане на монети) насърчават хората да купуват новите криптовалути, използвайки надеждата на хората, че един ден те ще струват много повече, тъй като \"монетата\" става все по-популярна.Някои компании използват ICO като начин за набиране на големи суми пари, но без регулацията, свързана с набирането на пари в брой с по-традиционни инвестиционни канали.Използването на Фейсбук реклами за генериране на интерес около нова схема би могло да бъде особено ефективен метод, особено когато се съчетава с одобрение от знаменитости. Пенсионираният боксьор Флойд Мейуедър е критикуван миналата година за популяризирането на криптовалута, която по-късно стана причина за съдебно дело, свързано с измама. Мейуедър не е обвинен лично.Събирането на средства с помощта на ICO е забранено в Южна Корея и Китай, а регулатори в други държави също предупреждават срещу подобни инициативи. Комисията за ценни книжа и борси в САЩ (SEC) заяви тази седмица, че е задържала активите на фирма, която е събрала 600 милиона долара с ICO.Фейсбук коментира, че новата политика е \"умишлено голяма\" и ще се развива с течение на времето: \"Рекламите не трябва да популяризират финансови продукти и услуги, които често са свързани с подвеждащи или измамни промоционални практики, като например бинарни опции, първоначални предложения за монети или криптовалути\".Според новата политика на Фейсбук, не са позволени реклами използващи фрази като: \"Нова ICO. Купи жетони (tokens) на 15% отстъпка СЕГА! Използвайте средствата си за пенсионния си фонд, за да купите Биткойн\".", "date": "2018.01.31", "title": "Фейсбук забранява всички реклами с криптовалути"}
{"url": "https://news.bg/crime/targovets-izdirva-kradets-sas-zapis-ot-ohranitelna-kamera.html", "text": "Собственик на магазин в столичния квартал \"Хиподрума\" публикува видео от охранителна камера, на което се вижда как крадеца задига стоки от търговския обект.Кражбата е станала в понеделник, 29 януари, около 15 часа. На записа се вижда как мъжа прибира стоки - кашкавал и масло, които били от скъпи марки. Откраднатите стоки възлизали в размер на 80 лв, съобщи bTV.След като излиза от магазина мъжът започва да бяга.Собственикът на магазина заяви, че крадецът е бил много бърз и е изчезнал, преди да служителите да предприемат нещо. Той разказва още, че днес ще подаде писмена жалба срещу неизвестния извършител. Собственикът посочи и че клипът е публикуван в социалните мрежи и апелира хората да съдействат, ако разпознаят извършителя.Съпругата на собственика заяви, че подобни кражби се случват в магазина поне 2 пъти в месеца. Случите обаче оставали безнаказани, от полицията отказват да образуват досъдебно производство, защото откраднатата сумата е под минималната заплата за страната.\"На ден в този магазин влизат 400-500 клиенти. Ако всеки един от тях си вземе за по 1-2 лева нещо, аз фалирам. Няма как да работя така. Според мен няма минимална и максимална сума, има извършено престъпление, което трябва да бъде наказано по някакъв начин, за да знаят всички останали, че не може така да се прави\", категоричен е собственикът.", "date": "2018.01.31", "title": "Търговец издирва крадец със запис от охранителна камера"}
{"url": "https://news.bg/society/164-godini-ot-rozhdenieto-na-stefan-stambolov.html", "text": "Днес се отбелязва 164-тата годишнина от рождението на големия български държавник Стефан Стамболов. Той е роден на 31 януари (стар стил) 1854 г. в Търново. Учи първоначално там, а по-късно и в Духовната семинария в Одеса.Поради връзки с руски революционери е изгонен от семинарията. Прехвърля се в Румъния, където попада в средата на българската революционна емиграция. Завръща се в родния си град през 1873 г. и влиза в състава на местния революционен комитет.Като негов делегат присъства на Общото събрание на Българския революционен централен комитет (БРЦК), проведено в Букурещ през август 1874 г. През есента на същата година е определен от БРЦК за заместник на Васил Левски и като Апостол се прехвърля отново в България, обикаля старите революционни комитети и успява да активизира дейността на някои от тях.Развива извънредно активна дейност за подготовката на Старозагорското въстание от 1875 г. и участва в неговото провеждане. След неуспеха му е принуден да емигрира в Румъния. След като пристига в Букурещ, приема поканата на група млади революционни дейци за създаване на нов революционен комитет на мястото на БРЦК, който след потушаване на Старозагорското въстание изпада в криза и почти не функционира.Във връзка с подготовката на ново въстание в България Стамболов е определен за апостол на Първи (Търновски) революционен окръг. През януари 1876 г. преминава р. Дунав и се отдава на организационна дейност в определения му окръг.Избухването на Априлското въстание през 1876 г. в Четвърти (Пловдивски) революционен окръг заварва подготовката на Търновския революционен окръг още незавършена. Независимо от това в края на април 1876 г. този окръг също въстава. Въстанието обаче е потушено от османските власти.Стамболов успява да се укрие и в края на юли 1876 г. се прехвърля отново в Румъния. Поканен от Р. М. Блъсков да поеме редактирането на последния вестник на Христо Ботев - \"Нова България\". Влиза и в състава на Българското централно благотворително общество, което се изявява като последния ръководен център на българската емиграция до избухването на Руско-турската война от 1877-1878 г. По време на войната става секретар на военния пратеник на Славянския комитет в България княз Наришкин, включва се активно в събирането на храни и продоволствия за руската войска, полага грижи и за Българското опълчение.След приключването на войната се установява в Търново и се отдава на адвокатска дейност. Недоволен от несправедливите решения на Берлинския конгрес от 1878 г., Стамболов взема дейно участие в протестното движение против тях. Става един от основателите на местния комитет \"Единство\" и развива активна дейност за подготовката на Кресненско-Разложкото въстание (1878-1879 г.).На 25 години Стефан Стамболов навлиза в политическия живот и реализира една непозната кариера. Без да има нужната възраст, през 1880 г. той вече е избран за народен представител и е сред най-изявените дейци на Либералната партия.Посреща с голямо разочарование извършения държавен преврат през 1881 г. и рязко се обявява срещу опитите на княз Александър I Батенберг за потъпкване на конституцията и регламентирания от нея парламентарен ред в страната. След разцеплението на Либералната партия (1883-1884 г.) застава на страната на Петко Каравелов. В края на юни 1884 г., след назначаването на П. Каравелов за министър-председател, е посочен от него и избран за председател на IV Обикновено народно събрание.Като председател на Народното събрание е първото официално лице в Княжество България, което подкрепя Съединението на Княжество България и Източна Румелия на 6 септември 1885 г. Макар и председател на Народното събрание, Стамболов участва като доброволец в Сръбско-българската война, която защитава Съединението на бойното поле. Съединението и неговата защита са удар за руските имперски интереси на Балканите, които не включват съществуването на съединена България извън руските условия.Подтикнати от Русия, през 1886 г. група офицери-русофили извършват преврат и детронират героя на Съединението - княз Александър I Батенберг. Стамболов се обявява решително срещу преврата и организира контрапреврат, довел до връщането на княза в България.Действията му по време на Съединението и кризата след преврата от 1886 се оказват решаващи за стабилизирането на страната и откъсването ѝ от зависимостта от Русия.След формално доброволната абдикация на княз Александър I на 26 август 1886 година, Стефан Стамболов влиза в състава на регентския съвет (7 септември 1886 — 7 юли 1887).От този момент Стамболов започва да играе първостепенна роля в политическия живот на княжеството. След избора на втория български владетел - принц Фердинанд Сакскобургготски, Стамболов е назначен за министър-председател и до май 1894 г. продължава да направлява цялостната политическа дейност на страната.Полага големи грижи за развитието на занаятите и индустрията, сключва и първите търговски договори с някои от западноевропейските държави (въпреки формалните пречки от т.нар. \"режим на капитулациите\"), съдейства за активизиране на културния живот и пр. В областта на външната политика отстоява открита антируска линия. Спрямо вътрешната политическа опозиция проявява нетърпимост и преследва яростно своите противници, включително бившия си съратник Петко Каравелов, с когото са в обтегнати отношения още от 1886 г.Въпреки големите заслуги на Стамболов за интронизацията на княз Фердинанд I на българския престол, в началото на 90-те години на XIX в. отношенията между тях започват да се влошават. През май 1894 г. Стамболов подава за пореден път оставката на своя кабинет с цел да притисне княза, но князът вече няма нужда от него и го заменя. От този момент насетне се опитва да съсредоточи силите си в създадената от него Народнолиберална партия (1886-1887 г.) и в издаването на нейния печатен орган. Неслучайно тя е известна като \"стамболовистка\".7-годишното управление на Народнолибералната партия и нейния лидер е било и продължава да бъде обект на различни, често противоречиви и крайни оценки. Безспорен е обаче фактът, че държавникът Стефан Стамболов поставя независимостта и просперитета на България над всичко.Големият политик и държавник, който твърди, че заради България може да погази и законите, си спечелва много противници. Остраняването му от власт далеч не е краят на тяхното отмъщение. На 3 юли 1895 г. Стефан Стамболов е нападнат и зверски съсечен в центъра на София. Два дни по-късно умира от раните си.", "date": "2018.01.31", "title": "164 години от рождението на Стефан Стамболов"}
{"url": "https://news.bg/world/helikopter-padna-varhu-kashta-v-yuzhna-kaliforniya.html", "text": "Трима души загинаха, след като хеликоптер се разби в къща в САЩ, съобщи Independent. При инцидента са пострадали и други двама души, които са транспортирани до болница.На борда на хеликоптера е имало 4 пътници по информация на властите в страната. По едно време машината започнала да пада на долу, а пилотът изгубил всякакъв контрол върху управлението му. Засега обстоятелствата около инцидента все още се изясняват.Инцидентът е станал в близост до летище в Южна Калифорния. Преди да започне да пада, хеликоптерът се е намирал на само 1.6 километра от летище Джон Уейн.", "date": "2018.01.31", "title": "Хеликоптер падна върху къща в Южна Калифорния"}
{"url": "https://news.bg/crime/nadzirateli-i-sadebni-ohraniteli-ot-22-grada-izlizat-na-protest.html", "text": "Надзиратели и съдебни охранители от 22 града излизат на протест пред съдебните палати в големите областни градове. Те искат изравняване на трудовите възнаграждения с останалите ведомства в сектора за сигурност, подобряване на условията на труд и актуализиране на щата на ГД \"Изпълнение на наказанията\" и ГД \"Охрана\".В протестите ще се включат надзиратели от София, Сливен, Хасково, Ямбол, Бургас, Варна, Кърджали, Пловдив, Смолян, Враца, Пазарджик, Русе, Видин, Кюстендил, Благоевград, Шумен, Перник, Плевен, Ловеч, Монтана, Стара Загора, Благоевград.Синдикатът на Служителите в Затворите в България - ССЗБ има съмнения около адекватността на реакциите на цялата верига държавни институции. Въпросът е защо няма реакция на институциите. Те изразяват позиция, че на този фон мълчанието на институциите е срамно и рисковано. Според тях, всичко това води до още по-голямо напрежение в структурите на ГД \"Изпълнение на наказанията\" и ГД \"Охрана\", първоначално породено от дисбаланси в системата, вследствие на държавната политика в сектора.", "date": "2018.01.31", "title": "Надзиратели и съдебни охранители от 22 града излизат на протест"}
{"url": "https://news.bg/politics/deputatite-se-skaraha-za-partizanskoto-dnk-i-tseliya-konspekt.html", "text": "Горещи комунистически страсти в НС от сутринта. Галя Захариева захапа левицата за комунизма заради .ГЕРБ категорично застава зад министъра. Образованието е приоритет на управлението, заяви Захариева. Историята трябва да бъде учена такава, каквато е, според нея. Само истината ще ни направи свободни, убедена е герберката. Тя атакува и автентичните десни, които не извършили лустрацията, не вкарали миналото от тоталитаризма в учебниците.Галя Захариева се съмнява дали това не е заради партизански гени в ДНК-то им, предположи, че е от срам, че не могли да осигурят обективно изучаване на историята. Сега ви боли да гледате,че ГЕРБ за пореден път прави това, което трябва, обясни герберката. Не ви достигна нито автентичност, нито кураж, смята Захариева. Успех господин Вълчев, не сте сам, обърна се тя към просветния министър.Валери Жаблянов от БСП реагира и веднага припомни червеното минало на ръководството на ГЕРБ. Трябва да минете през вътрешен катарзис, изтъкна той. БСП не е нарушавала Конституцията, намекна той случая с Делян Добрев. Според него герберите имали доста перверзна представа за демокрацията. Жаблянов призова да се разбере, че демокрацията и върховенството на закона са неразривно свързани.Делян Добрев отново обясни, че е в НС, защото оборил всички твърдения на левицата. Техните тези се спихнаха, ядоса се герберът и веднага атакува червения си опонент Елена Йончева, за чиято оставка настоя.Комунизмът е обявен за престъпен, включи се пак по първата тема Милена Дамянова от ГЕРБ. Децата трябвало да го знаят това. Тя настоя парламентарният шеф Цвета Караянчева да укроти залата, която вика, тропа по банките и ситуацията почти излезе от контрол.", "date": "2018.01.31", "title": "Депутатите се скараха за партизанското ДНК и целия конспект"}
{"url": "https://news.bg/world/transadriaticheskiyat-gazoprovod-pokriva-40-ot-nuzhdite-na-balgariya.html", "text": "Трансадриатическият газопровод (TAP), който предвижда транспортиране на азербайджански газ до Европа, ще посрещне до 40% от нуждите на България за природен газ.Това заяви търговският директор на TAP Улрике Андрес на конференция за газа в Европа във Виена, информира новинарската агенция Trend.\"TAP и Южният газов коридор са ключова стъпка към енергийна сигурност, диверсификация и декарбонизация\", каза тя и добави, че 10 милиарда кубически метра газ ще бъдат транспортирани през TAP, като ще посрещнат 40% от нуждите на България, 1/3 от нуждите на Гърция и около 12% от тези на Италия.Според Андрес газопроводът е възможност за по-чист енергиен източник, особено за Югоизточна Европа, която предимно разчита на въглища.TAP ще допринесе за намаляване на въглеродните емисии и постигане на екологичните цели, поясни представителят.Газпроводът е част от Южния газов коридор, който е един от основните енергийни приоритети на ЕС.Газът ще е от находището Шах Дениз 2.Тръбата ще се свърже с Трансанадолския газопровод на турско-гръцката граница, преминавайки през Гърция, Албания и Адриатическо море, достигайки до Южна Италия.Акционери в проекта са: BP (20%), State Oil Company of Azerbaijan (20%), Snam (20%), Fluxys (19%), Enagas (16%) и Axpo (5%).Тръбата ще бъде с дължина 878 километра ( Гърция - 550 километра, Албания - 215 километра, Адриатическо море - 105 километра и Италия - 8 километра).Най-високата точка е на 1 800 метра в албанските планини, а най-ниската на 820 метра под водата.", "date": "2018.01.31", "title": "Трансадриатическият газопровод покрива 40% от нуждите на България"}
{"url": "https://news.bg/politics/ochakvat-470-mln-leva-prihodi-vav-fond-energiyna-sigurnost.html", "text": "Очаква се 470 млн. лв. да бъдат събрани във фонд \"Сигурност на електроенергийната система\" през 2018 г. Това е предвидено в бюджета на фонда, одобрен от Министерския съвет. Близо половината от тези приходи - 220 млн. лв., се очаква да бъдат от продажба на квоти въглеродни емисии, съобщиха от Министерския съвет.Със събраните средства ще бъдат покривани разходите на Националната електрическа компания. Ще бъдат покривани разходите включително и за минали регулаторни периоди, произтичащи от статута й на обществен доставчик според Закона за енергетиката.Фонд \"Сигурност на електроенергийната система\" бе създаден през юли 2015 г. Целта му е да покрие разходите на обществения доставчик, който трябва да покрие задълженията за изкупуване на електроенергия по преференциални цени.По закон във фонда се събират по 5% от месечните приходи от продажба на електроенергия на производителите и вносителите в страната, от таксите за достъп и пренос на електрическа енергия и природен газ, както и от достъп и съхраняване на природен газ. Във фонда постъпват и приходите от продажба на квоти емисии парникови газове.", "date": "2018.01.31", "title": "Очакват 470 млн. лева приходи във фонд Енергийна сигурност"}
{"url": "https://news.bg/tourism/odobrena-aktualiziranata-strategiya-za-ustoychivo-razvitie-na-turizma-do-2030-g.html", "text": "Правителството одобри на Актуализирана стратегия за устойчиво развитие на туризма в България до 2030 г. и план за действие към нея за периода 2017-2020 г.Целта на стратегията е да осигури трайна конкурентоспособност на България като туристическа дестинация. Тя представлява детайлизиран модел за развитие на туристическата индустрия, както и нужните управленски и административни действия на пазара, които да осигурят устойчиво развитие на сектора в краткосрочен, средносрочен и дългосрочен план.Актуализираната стратегия за устойчиво развитие на туризма е обезпечена с план за реализирането й до 2020 г. с конкретни времеви параметри за изпълнение. Планът за действие позволява предприемане на конкретни действия и мерки за стимулиране на устойчивия ръст в туризма.Като резултат от прилагането на Актуализираната национална стратегия през 2030 г. отличителните характеристики на България като туристическа дестинация са:- туристическа дестилация с висококачествен туристически продукт, удовлетворяващ целевите потребители, с конкурентоспособно съотношение между качество и цена;- популярна туристическа дестинация за пътувания в четирите сезона, с добър имидж на туристическия пазар, разпознаваема и предпочитана от българските и чуждестранните туристи;- дестинация за устойчив туризъм - туризмът в България ще бъде сред водещите (структуро-определящи) сектори на националната икономика, който използва ефективно ресурсите на страната за създаване на нарастващ национален доход и добре платена трудова заетост, създава ресурси и условия за опазване и защита на околната среда и културно-историческото наследство, за социално благополучие на местните общности.Към стратегията е разработен механизъм за мониторинг и оценка.", "date": "2018.01.31", "title": "Одобрена Актуализираната стратегия за устойчиво развитие на туризма до 2030 г."}
{"url": "https://news.bg/politics/joncheva-si-iska-delyan-dobrev-v-parlamenta.html", "text": "Делян Добрев да остане в парламента. За това настоява Елена Йончева. \"Никога не съм искала оставката на Делян Добрев. Смятам, че е добре той да остане в парламента, за да може българският гражданин всеки ден да вижда как изглежда честното лице на ГЕРБ\", обяви пред медиите социалистката.Опитът на Делян Добрев да отправя внушения по мой адрес няма да мине, коментира тя. Ако имал данни, че е нарушила закона, да ги внесе в прокуратурата, призова Йончева. Делян Добрев сам внесе оставката си, защото смяташе, че по този начин ще се сниши, \"бурята ще отмине\", обществото ще забрави и няма да има медиен натиск за всички схеми, които е направил в Община Хасково, каза още червената депутатка.По-рано днес Делян Добрев отново обясни, че е в НС, защото оборил всички твърдения на левицата. По думите му тезите им се спихнали. Той атакува Йончева и настоя за оставката й.Преди ден той припомни, задал и попита участва ли тя в съдружие с офшорна фирма и пълномощник на фирмата ли е лицето Зорница Блъскова, която според доклада за КТБ на \"Аликс партнърс\" е участвала в източването на банката.Припомняме, преди ден бе обявено решението на Конституционния съд относно оставката на Делян Добрев. Противоконституционно е решението на депутатите от 4 октомври 2017 г., стана ясно от решението. То е на Конституционния съд по дело №8 за подадената от Добрев на 3 октомври.  с аргумент, че Народното събрание няма право да вземе решение против волята на народния представител.Тогава левицата поиска  ", "date": "2018.01.31", "title": "Йончева си иска Делян Добрев в парламента"}
{"url": "https://news.bg/economics/rabotodatelite-izlizat-na-protest-sreshtu-poskapvaneto-na-toka.html", "text": "Работодателските организации АИКБ, БСК, БТПП и КРИБ, обединени в АОБР организират протестно шествие. То ще бъде на 28 февруари 2018 г. преди обяд. Началото на протеста е от \"Пл. Независимост (Ларгото) през Министерство на енергетиката до Народно събрание, съобщиха от Българската стопанска камара (БСК).\"Докато слушаме бодряшки изказвания, как скокът на цените на тока за бизнеса няма да се отрази на цените на стоки и услуги, НСИ отчете поскъпване на цените за декември 2017 г.\", пишат от БСК. Това поскъпване е мотивът за протестното шествие.На годишна база цените на хранителните стоки са нараснали с 3,6%. Още по-голям е ръстът на цените на производител на вътрешния пазар - 5,1 % общо за промишлеността.И това е само началото, тъй като ефектът от повишените цени на електроенергията за бизнеса далеч не е изконсумиран напълно. В същото време, няма промяна в действията на компетентните органи за нормализиране на ситуацията на т.нар. свободен пазар на електроенергия.", "date": "2018.01.31", "title": "Работодателите излизат на протест срещу поскъпването на тока"}
{"url": "https://news.bg/health/obsazhdat-privatizatsiyata-na-obshtinskata-bolnitsa-v-nova-zagora.html", "text": "В общинския съвет на Нова Загора обсъждат приватизацията на общинската болница МБАЛ \"Света Петка Българска\". Предложението е на кмета на община Нова Загора. Трите водещи комисии вече са се произнесли положително за идеята, уточни председателят Николай Георгиев пред БГНЕС.Болницата ще бъде предложена за приватизация заради проявен , което вече притежава болница в Сливен.Продажбата на  на здравото заведение, което за миналата година е имало приходи в размер на 1,9 млн. лв., а разходите му са били със 100 хиляди в повече. Малко под 300 000 лв. са дългосрочните задължения, а краткосрочните са близо 400 000 лв. Ситуацията се влошава допълнително от намаления брой на клиничните пътеки: от 26 на 23 коментираха още от болницата.\"Това ще бъде една  на здравеопазването на територията на нашата община. Всички знаете в какво състояние са общинските болници. Нашата \"Света Петка Българска\" не прави изключение.\", заяви един от съпричастните на идеята за продажба на болницата.\"В този . Необходимо е да се търси радикален начин, не знам дали приватизацията е най-верният начин, но имаме опит - поликлиниката беше приватизирана през 2002 г.\", обясни участник в гласуването в общинския съвет на Нова Загора.", "date": "2018.01.31", "title": "Обсъждат приватизацията на общинската болница в Нова Загора"}
{"url": "https://news.bg/crime/sadyat-agresiven-shofyor-v-sofiya.html", "text": "Софийска районна прокуратура обвини агресивен шофьор за причинена телесна повреда по хулигански подбуди. Действията на водача са били предхождани и от проявена агресия при шофиране.Според обвинението около 15 часа на 6 август 2017 година пострадалият водач пътувал със служебния си автомобил по бул. \"Цариградско шосе\", в посока ж.к. \"Дружба\". Наближавайки спирка, намираща се непосредствено на моста на пътния възел за слизане от \"Цариградско шосе\", водачът намалил скоростта автомобила, за да изчака в движението да се включи автобус на градския транспорт, потеглящ от спирката.Като намалил скоростта обаче водачът чул звук от клаксон, идващ от автомобила зад него. Водачът не обърнал внимание и продължил по пътя си в посока ж.к. \"Дружба\". Водачът спрял на следващия светофар, намиращ се на кръстовището между булевардите \"Христофор Колумб\" и \"Проф. Цветан Лазаров\". До него спрял и автомобилът, който го освиркал по-рано. В другата кола пътували обвиняемият, съпругата му и двете им деца.Като нивата на автомобилите се изравнили, обвиняемият хвърлил в посока другия шофьор пълна пластмасова бутилка от бира (2.3 литра). Вследствие на това водачът на първата кола получил удар в дясната скулово - подочна област.Пострадалият незабавно сигнализирал за случилото се на телефон 112. Малко по-късно през деня обвиняемият е установен и задържан от полицаи.По случая е образувано досъдебно производство. Срещу агресивния водач е повдигнато обвинение за нанасяне на лека телесна повреда, причинена по хулигански, расистки или ксенофобски подбуди. Деянието се наказва с до две години затвор или с пробация.", "date": "2018.01.31", "title": "Съдят агресивен шофьор в София"}
{"url": "https://news.bg/world/v-sasht-se-opitvat-da-ustanovyat-dali-tramp-e-vazprepyatstval-razsledvaneto-za-rusiya.html", "text": "Правосъдното министерство на САЩ предоставило на специалния прокурор Робърт Мълър документи с вътрешна кореспонденция на Белия дом относно бившия съветник по национална сигурност Майкъл Флин.Това разкриха източници пред ABC News.Документите са предадени на екипа на Мълър седмици преди да бъде разпитан главният прокурор Джеф Сешънс.Предоставените от ведомството подробности хвърлят светлина върху това дали президентът на САЩ Доналд Тръмп е възпрепятствал разследването за възможни контакти на предизборния му щаб с Москва, поясниха източниците.На 1 декември 2017 г. Флин призна, че е излъгал ФБР за контактите си с Русия. По-рано този месец стана ясно, че Тръмп е инструктирал топ адвоката на Белия дом Доналд Макган да призове Сешънс да не се оттегля от разследването за Русия.", "date": "2018.01.31", "title": "В САЩ се опитват да установят дали Тръмп е възпрепятствал разследването за Русия"}
{"url": "https://news.bg/politics/pravitelstvoto-utvardi-memoranduma-sas-sarbiya-za-po-evtin-rouming.html", "text": "Министрите от кабинета \"Борисов-3\" утвърдиха Меморандума за разбирателство със Сърбия за намаляване на международните тарифи за роуминг, съобщиха от Министерския съвет.Документът беше подписан на 9 декември 2017 г. в Белград от министрите на транспорта, информационните технологии и съобщенията на България и на търговията, туризма и телекомуникациите на Сърбия.Споразумението предвижда страните да насърчават мобилните оператори да постигнат конкретни споразумения помежду си. Целта е трайното намаляване на международните тарифи на роуминг услугите. В момента те са едни от най-високите в Европа - между 2,99 лв. и 6,99 лв. на минута и около 25 лв. на мегабайт.Отпадането на роуминга на страните от Западните Балкани е сред приоритетите на българското правителство и е част от мерките за подобряване на свързаността на всички равнища в региона, което пряко ще се отрази на контактите между гражданите и фирмите.", "date": "2018.01.31", "title": "Правителството утвърди Меморандума със Сърбия за по-евтин роуминг "}
{"url": "https://news.bg/politics/izgrazhdame-tsentralizirana-sistema-za-elektronna-identifikatsiya.html", "text": "Правителството прие решение в дейностите по реализиране на Централизираната система за персонализация на български лични документи (БЛД) да бъде включено проектирането и изграждането на Централизирана система за електронна идентификация (ЦСЕИ).Решението за допълване на одобрения през миналата година модел за централизирано персонализиране на БЛД с децентрализирано административно обслужване е необходимо поради изискването за наличие на записани данни за електронна идентификация в БЛД, информират от Министерски съвет.Към датата на одобрение на модела за централизирано персонализиране на БЛД с децентрализирано административно обслужване ЦСЕИ е била част от обхвата на обществена поръчка, поради което изграждането й не е включено в модела. Към момента обаче процедурата за възлагане на обществената поръчка е прекратена.За да се осигури изпълнение на законовото изискване БЛД да бъдат носители на удостоверение за електронна идентичност, е необходимо двете системи - за електронна идентификация и за персонализация на БЛД, да бъдат изградени едновременно и в необходимата логическа съвместимост. Това ще предотврати забавяне или блокиране на производствения процес на БЛД.", "date": "2018.01.31", "title": "Изграждаме централизирана система за електронна идентификация"}
{"url": "https://news.bg/crime/trima-obvinyaemi-za-vzrivovete-na-petolachkata-sled-6-godini.html", "text": "Ямболската Окръжна прокуратура предаде на съд трима обвиняеми за серията взривове на Петолъчката. Те са обвинени за причиняване на смърт по непредпазливост и телесни повреди при нерегламентирано унищожаване на боеприпаси, в района на пътен възел \"Петолъчката\". Тримата са Десислав Д., Иван П. и Иван Т., съобщиха от прокуратурата. Районен съд - Ямбол е насрочил заседанието си за 01 февруари 2018 г.Припомняме, на 5 юни 2012 г. при взрив в местността Мараш бяха ранени 8 души. Трима починаха. Взривовете продължиха няколко часа.Десислав Д. е на 52 г., от София. Той е подсъдим за това, че от 08 февруари 2012 г. до 05 юни 2012 г. в производствено-складова база за боеприпаси, в землището на село Лозенец, община Стралджа, Ямболско - край пътен възел \"Петолъчката\". Десислав Д. като едноличен собственик и управител на търговско дружество имал договор с Министерството на отбраната.Той държал и работил с взривни вещества, съставни на и съдържащи се в боеприпаси за зенитно управляеми ракети, но не взел необходимите мерки за сигурност за тяхното унищожаване. Тези мерки са предвидени в законовите разпоредби. Вместо да унищожи опасните вещества чрез взривяване, организирал, утвърдил, ръководил и разрешил извършването на опасен и недопустим поради това производствен процес за необратимо преобразуване.Той бил чрез разснарядяване на бойните части на отделни техни съставни елементи - отпадъчни взривни вещества. В резултат на тази промяна в цех № 1 на базата на 05 юни 2012 г. е имало взрив, довел до смъртта на трима души и средни телесни повреди на други трима души. Деянието съставлява особено тежък случай - престъпление по чл. 338, ал. 3, вр.ал. 1 от НК, според документите на държавното обвинение.На съд е предаден и 55-годишният Иван П. от София. Той е подсъдим за това, че в горепосочените време и място, в качеството си на \"Началник производство\" в базата, при изпълняван договор между Министерство на отбраната и търговско дружество, което е било изпълнител държал и работил с взривни вещества в бойни части за зенитно управляеми ракети, не взел необходимите мерки за сигурност за тяхното унищожаване. Той е обвинен за същото деяние.На съд е предаден и Иван Т. на 56 г. от София. Той е подсъдим за това, че като проектант на взривни работи в търговско дружество между 20 декември 2011 г. до 02 април 2012 г. е стопанисвал взривни вещества. Те са били в производствено-складова база за боеприпаси, в землището на с. Лозенец.Той също не е взел необходимите мерки за сигурност за унищожаване на взривните вещества, които били в бойните части и на тях самите, предвидени в законовите разпоредби. Вместо да унищожи взривните вещества, съдържащи се в бойните части и на тях самите, проектирал и разработил извършването на опасен и недопустим производствен процес за необратимо преобразуване. Процесът представлява разснарядяване на бойните части на отделни техни съставни елементи - отпадъчни взривни вещества. Това става в цех № 1 на базата. В резултат на този процес, на 05 юни 2012 г. е избухнал взрив, причинил смъртта на трима души. Той е обвинен по същия член като другите двама обвиняеми.", "date": "2018.01.31", "title": "Трима обвиняеми за взривовете на Петолъчката след 6 години"}
{"url": "https://news.bg/society/v-sofiya-prodalzhavat-da-miyat-ulitsite.html", "text": "Мият булеварди в София и днес. Дейността се извършва през деня. Това е причината от Столична община да призовават водачите да бъдат внимателни и да имат предвид организацията по миенето.Машини мият столичните улици в районите \"Надежда\" - ул. \"Хан Кубрат\", \"Сердика\" бул. \"Мария Луиза\", \"Илинден\" - бул. \"Тодор Александров\", \"Красна поляна\" - бул. \"Константин Величков\", \"Слатина\" - площад на \"Авиацията\", \"Триадица\" - ул. \"Костенски водопад\", бул. \"Витоша\" от бул. \"П. Евтимий\" до Южен парк и бул. \"Тодор Каблешков\".Миенето ще продължи и утре 1 февруари.От Столична община информират, че тези действия са мярка за подобряване качеството на атмосферния въздух и намаляване нивата на фини прахови частици.", "date": "2018.01.31", "title": "В София продължават да мият улиците"}
{"url": "https://news.bg/world/moskva-ako-napalno-sprem-petrolnite-dostavki-kndr-shte-go-vazprieme-kato-voenen-akt.html", "text": "Не трябва да се намаляват доставките на петрол и петролни продукти за Северна Корея. Това призова посланикът на Русия в Пхенян, съобщава \"Ройтерс\", позовавайки се на РИА Новости.Според Александър Мацегора пълното спиране на доставките ще бъде разтълкувано от КНДР като военен акт.ООН и САЩ наложиха санкции на КНДР заради ядрената и ракетната й програма. В санкциите е заложено и намаляване на достъпа до суров петрол и рафинирани продукти., каза посланикът в интервю.Според наложените от ООН квоти Китай може да доставя на КНДР до около 540 000 тона суров петрол на година и над 60 000 тона петролни продукти от Русия, Китай и други държави, добави дипломатът.Това е капка в океана за държава с 25 милиона души население, предупреди Мацегора.По думите му недостигът ще доведе до сериозни хуманитарни проблеми.\"\", продължи посланикът.В първото си обръщение пред Конгреса \"За състоянието на съюза\" президентът на САЩ Доналд Тръмп обеща страната му да продължи да оказва натиск върху Северна Корея.Руският посланик отхвърли обвиненията на Вашингтон, че Москва заобикаля санкциите на ООН и позволява на Пхенян да използва руски пристанища за транспортиране на въглища., подчерта Мацегора.По-рано \"Ройтерс\" информира, че КНДР е доставила въглища в Русия през 2017 г., които впоследствие са прехвърлени в Южна Корея и Япония.", "date": "2018.01.31", "title": " Москва: Ако напълно спрем петролните доставки, КНДР ще го възприеме като военен акт"}
{"url": "https://news.bg/world/gartsiya-se-saglasila-na-imeto-republika-gorna-makedoniya.html", "text": "Република Горна Македония е новото име, което Гърция е предложила в спора с Бивша югославска република Македония (БЮРМ), съобщава Greek Reporter, позовавайки се на местни медии.Преди близо две седмици посредникът на ООН Матю Нимиц предложи няколко варианта за име: Република Нова Македония; Република Северна Македония, Република Горна Македония; Република Вардарска Македония и Република Македония (Скопие).Местни медии отбелязват, че информацията е от гръцкото министерство на външните работи. Атина и Скопие смятат за приемливо предложеното име да е на славянски език - Република Горна Македония.За Атина Горна Македония е слята дума (ГорнаМакедония) и със славянско произношение, което не звучи като гръцката област Македония.Според същия източник Скопие първоначално е поискало името да бъде Република Нова Македония, докато Гърция е настоявала съседката да е с името Република Вардарска Македония.Третият избор на Нимиц - Република Горна Македония, е одобрен от двете страни.В скоро време се очаква Атина и Скопие да се подпишат под официално споразумение, в което се предвижда Македония да промени конституцията си и да не предявява претенции към Гърция.Източниците разкриват, че споразумението ще бъде представено на ООН до 20 март.", "date": "2018.01.31", "title": "Гърция се съгласила на името Република Горна Македония?"}
