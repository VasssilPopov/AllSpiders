{"url": "https://news.bg/int-politics/pelosi-puska-impiychmanta-sreshtu-tramp.html", "text": "Председателят на Камарата на представителите на САЩ Нанси Пелоси ще каже, че Камарата ще започне  срещу президента на САЩ Доналд Тръмп. Това съобщи в. \"Ню Йорк таймс\". Медията се позовава на близки до него източници.Отбелязва се, че Пелоси е била убедена, че е необходимо да продължи разследването срещу американския лидер, което може да повлияе на неговото президентство.Става въпрос за твърденията, че Тръмп оказва натиск върху президента на Украйна да започне разследване за корупция срещу бившия вицепрезидент Джоузеф Байдън, водещ кандидат на демократите за президент и неговия син.Според наличната информация Пелоси възнамерява да създаде специална комисия, която да проучи отношенията между Тръмп и украинския президент.Според източници Пелоси трябва да обяви решението си, след като се срещне с лидерите на шестте ключови комисии, участвали в разследването на Тръмп, а след това и .", "date": "2019.09.24", "title": "Пелоси пуска импийчмънта срещу Тръмп"}
{"url": "https://news.bg/crime/tsatsarov-iska-ot-vks-da-spre-osvobozhdavaneto-na-dzhok-polfriyman.html", "text": "Главният прокурор Сотир Цацаров е внесъл искане Върховният касационен съд да възобнови производството по условно предсрочно освобождаване на Джок Полфрийман. Главният прокурор иска и да се спре изпълнението на постановеното условно предсрочно освобождаване на осъдения за убийство австралийски гражданин и да сеДо главният прокурор днес е постъпила молба от родителите на убития Андрей - Аксения и Христо Монови. В молбата са изложени съображения за наличие на правна възможност съдебният акт на Апелативен съд - София да бъде проверен по реда на възобновяването, независимо от това, че е озаглавен \"определение\", а не \"решение\", както и този акт е постановен от незаконен състав.Приложено е и копие от преводно нареждане от 12.06.2012 г. за заплатена държавна такса от \"Български хелзинкски комитет\" (БХК) за регистрация на сдружение с нестопанска цел в полза на Джок Полфрийман.Мотивите на главния прокурор са неспазване на изискуемата форма на произнасяне на Софийския апелативен съд. Според него е следвало съдът да се произнесе с решение. Второто основание са доказателствата за незаконен състав, обясни говорителят му Румяна Арнаудова: Двама от общо тримата съдии са имали законно основание за самоотвод.Незаконният състав е абсолютно основание за отмяна на постановен съдебен акт, обясни тя.Освен това говорителят на прокуратурата Румяна Арнаудова обясни пред журналисти, че председателят на състава - Калин Калпакчиев два пъти е бил награждаван от БХК, а съпредседателят Иванова е участвала в работата на правозащитния комитет - съавтор е в доклада на същата организация за 2016 г.По думите на Арнаудова това са лични отношения и те е трябвало да се отведат от разглеждането на делото. Това поставя под съмнение законността на съдебния акт, посочи още Арнаудова и допълни, че всички граждани имат право да получат безпристрастно правосъдие.Припомняме, на 19 септември Софийският апелативен съд (САС)  осъдения за убийството на студента Андрей Монов Джок Полфрийман, който излежава 20-годишна присъда.  в столицата в нощта на 28 декември 2007 г. До този момент няколко пъти съдът е отхвърлял исканията на Полфрийман за предсрочно освобождаване. Нееднозначно бе поведението на Полфрийман както по време на самия процес, така и след това, докато излежаваше присъдата си. В затвора той основа асоциация, бореща се за правата на затворниците в България, успя и да осъди страната ни в Страсбург.Решението на съда за  предизвика редица негативни реакции в страната.  се възмутиха от решението. Такова изказване направи и , въпреки че уточни, че прави коментара си като гражданин.Тази сутрин младежката организация на  срещу Калин Калпакчиев, в който изказват съмненията си около безпристрастността на постановлението на Калпакчиев.  към Инспектората на ВСС. По-късно пред Съдебната палата в София партия \"Атака\" събра няколко десетки на протест отново срещу решението на съдията. призова пред \"Ей Би Си нюз\" австралийските власти да побързат с процедурата по издаване на документите на Полфрийман и да го изведат бързо от страната, тъй като подзащитният му е застрашен от държавните власти.Очаквайте подробности!", "date": "2019.09.24", "title": "Цацаров иска от ВКС да спре освобождаването на Джок Полфрийман"}
{"url": "https://news.bg/world/badeshteto-e-na-suverennite-darzhavi-a-ne-na-globalistite-obyavi-tramp-pred-oon.html", "text": "Бъдещето не принадлежи на \"глобалистите\", а на \"патриотите\" и \"суверенните държави\". Това заяви президентът на САЩ Доналд Тръмп по време на третата си реч на ежегодния дебат в Общото събрание на ООН.\"Мъдрите лидери първо мислят за доброто на народа и страната си. Бъдещето не принадлежи на глобалистите. Бъдещето принадлежи на патриотите. Бъдещето принадлежи на суверенните и независими държави, които защитават гражданите си, уважават съседите си и приемат различията, които правят всяка страна специална и уникална\", вярва американският лидер.\"Свободният свят трябва да прегърне националните си основи. Не трябва да се опитва да ги премахне или да ги замени\", смята държавният глава на САЩ.Истината ясно се вижда: ако искате свобода, гордейте се с вашата държава. Ако искате демокрация, дръжте на вашия суверенитет. И ако искате мир, обичайте държавата си, продължи Тръмп с националистическата си риторика.Доналд Тръмп атакува предшествениците си за преследването на световно споразумение.САЩ са най-силната държава в света, \"надяваме се\", че никога няма да се наложи да използваме тази сила, обяви той и добави, че Съединените щати трябва да поддържат \"богатството, мощта и духа си\".Той подчерта, че \"повече от 2,5 трилиона долара\" са похарчени за въоръжените сили на САЩ, откакто е поел властта.\"САЩ, след като изхарчиха над 2,5 трилиона долара от избирането ми, да завършат модернизирането на нашите велики въоръжени сили, са най-силната държава в света. Надявам се, че никога няма да се наложи да използва тази сила\", обяви той.\"Когато подкопаеш граничната сигурност, подкопаваш правата на човека и човешкото достойнство\", подчерта американският лидер, коментирайки миграцията.По думите му \"радикални активисти\" и \"групи\" насърчават незаконна имиграция и трафик.\"Вашите политики не са справедливи. Вашите политики са жестоки и вредни\", вярва той. Според него всички държави имат правото да затварят границите си. Той смята, че младите хора трябва да останат там, откъдето са.Коментирайки американската икономика и световната търговия, Тръмп заяви, че е готов да сключи голямо търговско споразумение с Великобритания.Президентът на САЩ не пропусна и Китай. Тръмп обяви, че се бори с нелоялни търговски политики и работи за постигане на споразумение с Китай.\"САЩ не търсят конфликт с друга държава\", увери той.Той обвини Китай, че е нарушил обещанията си към международната общност да \"приеме обещаните реформи\".Президентът на САЩ призова Китай да защити \"демократичния начин на живот\" в Хонконг.Тръмп коментира и Иран.\"Всички държави имат задължението да действат, нито една държава не трябва да субсидира жаждата за кръв на Иран\", призова американският президент. Милиардерът се оплака, че народът на Иран скандира \"смърт на Америка\" и че САЩ няма да толерират антисемитизма в Иран. Според него Техеран трябва да спре да заплашва държавите и да \"постави иранския народ на първо място\".Американският държавник заплаши да \"затегне\" санкциите, ако Иран не промени поведението си.След това президентът на САЩ спомена лидера на КНДР Ким Чен-ин. Тръмп сподели, че е казал пред Ким Чен-ун, че трябва да изоставят ядрените оръжия.\"Целта на САЩ е хармония и целта на САЩ е да не влизат в тези безкрайни войни, войни, които никога не свършват\", обясни той.Доналд Тръмп нарече венецуелския президент Николас Мадуро \"диктатор\" и \"кубинска марионетка\".\"Диктаторът Мадуро е кубинска марионетка, защитавана от кубински телохранители, които го крият от собствения му народ, докато Куба плячкосва петролното богатство на Венецуела, за да поддържа корумпирания комунистически режим\", атакува Тръмп.САЩ никога няма да бъдат социалистическа държава, тъй като тази система означава \"власт за управляващата класа\", категоричен е той.Президентът защити правата на жените и ЛГБТ общността.\"Докато ние защитаваме американските ценности, ние потвърждаваме правото на всички хората да живеят достойно\", подчерта той. По думите му САЩ работят с другите държави за прекратяване криминализирането на хомосексуалността.Според него САЩ са първенци що се отнася до ролята на жената в обществата.САЩ \"никога\" няма да бъдат част от международния Договор за търговията с оръжие, обяви президентът.Анализатори коментират, че речта на Тръмп е била последователна в съдържанието си, но бавна и монотонна за разлика от предишните му енергични обръщения.Миналата година ", "date": "2019.09.24", "title": "Бъдещето е на суверенните държави, а не на глобалистите, обяви Тръмп пред ООН"}
{"url": "https://news.bg/int-politics/gensekat-na-oon-predupredi-za-potentsialna-voyna-v-persiyskiya-zaliv.html", "text": " на Саудитстка Арабия са \"напълно неприемливи\", като светът сега е изправен пред риск от голям въоръжен конфликт в Персийския залив. Това предупреди генералният секретар на ООН Антониу Гутериш по време на речта си \"за състоянието на света\", откриваща 74-ата сесия на Общото събрание на ООН в Ню Йорк. за нападението срещу Саудитска Арабия, обвинение, което Техеран отрече.Йеменските бунтовници  на 14 септември, нарекоха опитите на някои сили да намекнат, че някой друг освен тях е отговорен за атаките, като знак за \"малодушие\". Миналия петък хусите предупредиха, че Саудитска Арабия ще бъде изправена пред нови, \"по-болезнени, смъртоносни и разрушителни\" атаки, ако коалицията, оглавявана от Саудитска Арабия, продължи с обстрела, блокадата и агресията срещу тяхната страна.Гутериш също така подчерта, че \"в контекст, при който незначителна погрешна стъпка може да доведе до голяма конфронтация, трябва да направим всичко възможно, за да настояваме за разум и сдържаност\".Гутериш обърна внимание на международните конфликти, критикувайки неназовани лидери, които не са подкрепили споразумения, постигнати в ООН.Той настоя, че трябва да се наблегне на превенцията, медиацията и повече дипломация за справяне с конфликтите.\"На хоризонта се очертава нов риск, той може да не е голям, но е реален\", предупреди Гутериш.Той каз, че се опасява светът да не се раздели на две заради разделенията между двете най-богати страни в света, вероятно имайки предвид САЩ и Китай.\"Трябва да направим всичко възможно, за да предотвратим голям разлом и да поддържаме универсална система - универсална икономика с универсално зачитане на международното право; многополюсен свят със силни многостранни институции\", изтъкна Гутериш.По отношение на миграцията генералният секретар на ООН подчерта: \"Във време, когато рекорден брой бежанци и вътрешно разселени хора са в движение, солидарността е дефицит.\"Той е убеден, че \"разнообразието не е заплаха, а богатство\"Гутериш подчерта посланието на Хартата на ООН за \"поставяне на хората на първо място\" и важността на правата на човека.Той спомена разговорите, които е провел с бежанци в Близкия изток и семейства, засегнати от климатичните промени в южната част на Тихия океан.\"Живеем в свят на безпокойство\", изтъкна Гутериш, допълвайки, че хората са притеснени за работата си.Той призова страните да се справят с дискриминацията по полов признак.В обръщение към автократите, генералният секретар на ООН заяви: \"Тези права не са благоразположение, с които да се награждава, или да се отказват, ние сме надарени с тях по рождение заради това, че сме хора\".", "date": "2019.09.24", "title": "Генсекът на ООН предупреди за потенциална война в Персийския залив"}
{"url": "https://news.bg/politics/demokratichna-balgariya-obyavi-listata-si-za-sofiya.html", "text": "\"Демократична България\" внесе листата си за общински съветници и кандидатите за кметове на райони в София. в процедурата участваха двамата съпредседатели Христо Иванов и Атанас Атанасов, както и кандидатът за кмет Борислав Игнатов.Листата е с водач бившия вече съдия Методи Лалов, които беше  и в последния момент успя да се включи в политическата битка. На второ място е кандидатът за кмет на града арх. Игнатов.При внасянето на листата Атанас Атанасов заяви, че всички очаквания на софиянци са за промяна и изказа увереност, че те са носители на тази промяна. \"Трябва да променим състоянието на управлението в София\", отсече Атанасов.\"Надяваме се софиянци да оценят, че \"Демократична България\" се явява с ясни позиции, ясна листа, ясен кандидат, ясна програма. Ние сме сериозни, когато говорим за промяна в управлението на София!\", заяви от своя страна и Христо Иванов и изрази очакванията си софиянци да подкрепят реалния кандидат - човек, който може да бъде кмет. Това е архитект Борислав Игнатов. Той е единственият човек, който може да донесе и осъществи промяната в София, отсече Христо Иванов. Лидерът на \"Да, България\" коментира и останалите кандидатури, като най-остро разкритикува подкрепата от разнородни политически формации, получена от Мая Манолова. \"Надяваме се, че хората няма да приемат ситуацията, в която са поставени - да избират между Мая Фандъкова и Йорданка Манолова... Грешката не е случайна.\", допълни Христо Иванов. Ето и пълния списък са имената на кандидатите за общински съветници:1 Методи Орлинов Лалов2 Борислав Александров Игнатов3 Веселин Йорданов Калановски4 Марта Руменова Георгиева5 Владислав Панчев Панев6 Иво Николаев Божков7 Михаил Детелинов Паргов8 Тома Георгиев Белев9 Симеон Борисов Ставрев10 Любомир Петров Георгиев11 Яна Веселинова Тодоранова12 Грети Иванова Стефанова13 Пеню Витанов Пенев14 Борис Силвестриев Милчев15 Бойко Георгиев Димитров16 Васил Костадинов Гюров17 Бонка Сергеева Василева18 Иван Бориславов Лалев19 Виктор Лъчезаров Чаушев20 Константин Петров Павлов21 Елена Георгиева Спасова22 Христо Вълчанов Вълчанов23 Венцислав Весков Бенов24 Петър Ясенов Маринов25 Иван Георгиев Велов26 Аделина Аркадиева Бенакиева - Иванова27 Виктория Викторова Десова28 Мария Любомирова Кавлакова29 Александра Красимирова Стеркова30 Калоян Василев Луканов31 Виктор Генчев Минчев32 Николай Толчев Толчев33 Надежда Димитрова Бачева34 Христо Христов Петков35 Златина Пламенова Станкова36 Мария Стойкова Ландова37 Венелина Ангелова Николова38 Ангел Иванов Диков39 Георги Георгиев Чичков40 Юлияна Миткова Искренова41 Антон Ангелов Ангелов42 Любен Стоянов Лачански43 Мустафа Мустафа Емин44 Тодор Василев Йорданов45 Деница Петрова Кандиларова46 Божидар Бранимиров Ибришимов47 Стефан Ивов Манчев48 Васил Василев Кънев49 Георги Стефанов Кралев50 Катя Константинова Аспарухова - Радева51 Димитър Валентинов Лазаров52 Васил Наумов Бошнаков53 Велислава Петрова Паскалева54 Искрен Цветославов Арабаджиев55 Борислав Иванов Пелов56 Добрияна Пламенова Скенарова57 Маргарита Кирилова Игнатова58 Велин Ангелов Пеев59 Цветан Георгиев Георгиев60 Тодор Иванов Топалов61 Любомир Валериев ИлчовскиСписък на кандидатите на Демократична България за районни кметове в София:Витоша Христо Вълчанов ВълчановИзгрев Филип Димитров СимеоновКрасно село Росина Георгиева СтаниславоваЛозенец Константин Петров ПавловМладост Светозар Иванов МаджовСтудентски Петко Горанов ГорановТриадица Димитър Петров БожиловВъзраждане Васил Василев КъневИскър Калоян Василев ЛукановОборище Николай Борисов АлександровПодуяне Атанас Стоименов ГоровСердика Цветан Георгиев ГеоргиевСлатина Георги Пламенов ИлиевСредец Трайчо ТрайковВръбница Румен Кирилов КалчевИлинден Венцислав Василев КръстевКрасна поляна Полина Аракел КуюмджиянЛюлин Йордан Николаев ЯнковНадежда Стефан Ивов МанчевОвча купел Ангел Георгиев СтефановНови искър Бончо Василев НиковПанчарево Мариан Руменов ХристовБанкя Десислава Филипова Николовас.Герман Маргаритка Иванова Станковас.Владая Кристияна Колева Колевас.Лозен Юлиан Йорданов Донковс.Железница Мариана Василева Георгиевас.Бистрица Виктория Георгиева Илиева", "date": "2019.09.24", "title": "Демократична България обяви листата си за София"}
{"url": "https://news.bg/politics/styuart-piych-nato-otsenyava-prinosa-na-balgariya-kam-mezhdunarodnite-operatsii.html", "text": "\"България дава своя принос към споделената съюзна сигурност в много и различни направления. В НАТО приветстваме вашите усилия да модернизирате Въоръжените си сили. Високо оценяваме приноса на страната ви към мисиите и операциите на Алианса\".Това заяви председателят на Военния комитет на НАТО главен маршал от авиацията сър Стюарт Пийч при посещението си в България, съобщиха от Министерството на отбраната. Той . Председателят на ВК на НАТО благодари на страната ни за подпомагането на евроатлантическата ориентация на Западните Балкани. Стюарт Пийч благодари и за помощта ни като водеща държава в доверителния фонд на НАТО за Украйна в областта на медицинската рехабилитация.Приоритетите в областта на отбранителната политика и развитието на Въоръжените сили бяха обсъдени в рамките на визитата на председателя на Военния комитет на НАТО в нашата страна.От българска страна домакини на срещата бяха началникът на отбраната ген. Андрей Боцев и зам.-военният министър Атанас Запрянов.По думите на ген. Боцев модернизацията на нашата армия е предизвикана от динамичната среда на сигурност и промените в Алианса.Генерал Боцев спомена подписания договор със САЩ за придобиване на нови изтребители Ф-16 блок 70, както и положителното развитие на проектите за придобиване . \"След закупуването и усвояването на новата техника с много висока степен на готовност\", поясни той.Променената стратегическа среда на сигурност и предизвикателствата, които се очертават от Изток и от Юг са обсъдени по време на срещата. \"\", посочи началникът на отбраната. Сред дискутираните стратегически приоритетни за България и НАТО теми бяха , адаптираното предно присъствие в Черноморския регион и дейностите на Алианса на Източното и Югоизточното направление, които значително допринасят за сигурността в региона.По време на срещата между Стюарт Пийч и заместник-министъра на отбраната Атанас Запрянов бяха обсъдени приоритетите на отбранителната политика, сред които е изпълнението на целите за способности за колективната отбрана на НАТО. Заместник-министър Запрянов акцентира, че сред приоритетите ни е . Превъоръжаването на Българската армия със съвременно въоръжение и техника, справянето с недостига и комплектоването на военните формирования и ангажираността в операциите на НАТО в борбата срещу тероризма са останалите области.", "date": "2019.09.24", "title": "Стюърт Пийч: НАТО оценява приноса на България към международните операции"}
{"url": "https://news.bg/tourism/milioni-gubi-turizmat-ni-sled-falita-na-tomas-kuk-i-to-prez-2020-g.html", "text": "5940 туристи, клиенти на \"Томас Кук\" са у нас. По-малко от 10% от тях са от Великобритания. Това стана ясно от брифинга на ресорния министър Николина Ангелова след  по повод кризата, която настъпва след Сега е важно да се наблюдава какво ще се случи с дъщерните компании на \"Томас Кук\", според нея. Това се налага, за да няма ефект на доминото. Полската дъщерна компания на \"Томас Кук\" от днес е преустановила продажба на туристически услуги. \"Томас Кук\" - Холандия също спира дейност. Другите компании - в Германия, Франция и други страни - са финансово стабилни. Специално заедно в министерството следи ситуацията.Загубата за нашия бизнес е в милиони лева, призна министър Ангелкова, която се притеснява, че този фалит може да има негативен ефект върху сезон 2020. Министерството на туризма ще съдейства на хотелиерите ни за подаване на колективен иск, ако искат. Процедурата е изключително сложна, предупреди обаче Ангелкова. Ще се водят разговори с финансовия министър Владислав Горанов дали може да има данъчни облекчения за хотелиерите, опарени от фалита на \"Томас Кук\".Посланикът на Великобритания у нас Ема Хопкинс сподели, че страната й съжалява за фалита на Томас Кук. Британското правителство прави всичко възможно всички туристи да се върнат в страната, подчерта тя. Правителството на кралството провежда извънредна операция за репатриране на гражданите. Това е най-мащабното репатриране на граждани в мирно време, поясни посланикът. Търсят се самолети от всички страни. Хопкинс съветва туристите да се въоръжат с търпение. Вчера операцията започна положително, отчете посланикът. Още два полета днес от Бургас са върнали туристи във Великобритания. Един полет от Варна също е извозил британски туристи. Общо за два дни 894 души са извозени в кралството.Според нея малко британски туристи са клиенти на \"Томас Кук\". Посланик Хопкинс вярва, че и занапред британски туристи ще идват на почивка в България.На брифинга в Министерство на туризма стана ясно, че над 50 хотела у нас работят с \"Томас Кук\". Планира се по два полета дневно да извозват туристи от страната ни, като така до 13 октомври у нас ще има туристи на \"Томас Кук\". Има проблем с някои хотели, които отказвали на туристи на \"Томас Кук, затваряли и така хората оставали на улицата. Има откази и на транспортни фирми, които също не искали да извозват туристи до летищата във Варна и Бургас.", "date": "2019.09.24", "title": "Милиони губи туризмът ни след фалита на \"Томас Кук\" и то през 2020 г. "}
{"url": "https://news.bg/world/tramp-prizna-che-e-blokiral-pomosht-za-ukrayna.html", "text": "Президентът на САЩ Доналд Тръмп призна, че е блокирал помощ за Украйна след информация, че многократно е призовавал украинския държавен глава да разследва бившия вицепрезидент Джо Байдън, информират медии.В централата на ООН американският президент призна експлозивната информация за телефонния си разговор с украинския лидер Владимир Зеленски. Президентът заяви, че задържал финансова помощ за Украйна. Той аргументира решението си с това, че не е свързано с разследване на Байдън, а по-скоро, защото иска други европейски държави да подпомогнат финансово Украйна срещу Русия.\"Искам Германия, искам Франция, искам ЕС да предоставят пари\", каза той при пристигането си в централата на ООН Американският държавник увери, че не е имало натиск по време на разговора си със Зеленски. Той призова медиите да проверят какво \"Байдън е направил за сина си\", имайки предвид работата на Хънтър Байдън с украинската енергийна компания \"Бурисма\".", "date": "2019.09.24", "title": "Тръмп призна, че е блокирал помощ за Украйна"}
{"url": "https://news.bg/int-politics/yadrenata-energiya-e-tvarde-bavna-i-tvarde-skapa-za-da-spasi-klimata.html", "text": "Ядрената енергия губи надпреварата с възобновяемите енергийни източници (ВЕИ) както по отношение на разходите, така и по отношение на капацитета, тъй като ядрените реактори все повече се разглеждат като по-малко икономични и по-бавни за намаляване на въглеродните емисии. Това се изтъква в нов доклад за състоянието световната ядрена индустрия, съобщава \"Ройтерс\".В средата на 2019 г. новите вятърни и слънчеви централи са били по-конкурентоспособни дори срещу съществуващите атомни електроцентрали по отношение на разходите, а нарастването на генериращия капацитет на ВЕИ е по-бързо от всеки друг тип електроенергия, се подчертава в доклада.\"Стабилизирането на климата е задача от спешен порядък, ядрената енергия е бавна\", изтъква Микъл Шнайдер, който е водещ автор на доклада, допълвайки: \"Тя не посреща техническите и експлоатационните потребности, които нисковъглеродните конкуренти могат да посрещнат по-добре, по-евтино и по-бързо.\"В доклада се изчислява, че от 2009 г. насам средното време за строителство на ядрени реактори в световен мащаб е малко под 10 години, много над оценката, дадена от Световната ядрена асоциация (WNA) - между 5 и 8,5 години.Допълнителното време, което атомните централи изискват за изграждане, има голямо значение за целите по отношение на климатичната криза, тъй като съществуващите централи, използващи изкопаеми горива, продължават да отделят въглероден диоксид (CO2), докато чакат да бъдат заменени.\"За да защитим климата, трябва да намалим най-много въглерод с най-малко разходи и за най-кратко време\", настоя Шнайдер.Ядрената енергия също така е много по-скъпа. Цената за производството на слънчева енергия варира от 36 до 44 долара за мегаватчас, докато вятърната енергия е на стойност между 29 и 56 долара за мегаватчас. Ядрената енергия струва между 112 и 189 долара за мегаватчас.По отношение на последното десетилетие, авторите на доклада са изчислили приравнените разходи - които сравняват общите разходи за строителство и за експлоатация на електроцентрала с общото произведено количество енергия - за соларната енергия са спаднали с 88%, а за вятъра - с 69%.Що се отнася до ядрената енергия, те са се увеличили с 23%, се подчертава в доклада.Капиталовите потоци отразяват тази тенденция. През 2018 г. Китай е инвестирал 91 млрд. долара във възобновяеми енергийни източници, а само 6,5 млрд. долара в ядрена енергия.В САЩ се очаква капацитетът на произведената енергия от възобновяеми енергийни източници да се увеличи с 45 гигавата през следващите три години, докато ядрената енергия и въглищата се предвижда да \"бият отбой\" със само 24 гигавата.Китай, който все още е най-агресивният строител на ядрени централи, добави около 40 реактора към електроснабдителната си мрежа през последното десетилетие, но производството му от ядрени централи е било все още с една трета по-ниско от произведената електроенергия от вятър.Въпреки че няколко нови ядрени централи са в процес на строителство, от 2016 г. насам в Китай не е предприемано строителство на нова АЕЦ.", "date": "2019.09.24", "title": "Ядрената енергия е твърде бавна и твърде скъпа, за да спаси климата"}
{"url": "https://news.bg/politics/mareshki-se-kandidatira-za-obshtinski-savetnik-vav-varna.html", "text": "Председателят на \"Воля\" Веселин Марешки се е регистрирал като водач на листата с общински съветници на партията си \"Воля\" във Варна, става Партията няма да издига свой кандидат за кмет на община Варна, въпреки че Веселин Марешки има опит от предходни кампании. Припомняме, че през 2011 година Марешки стигна до балотаж на местните избори с тогавашния кмет Кирил Йорданов.Зам.-председателят на 44-то Народно събрание е вписан на първо място в кандидатската листа от 34 души, която е регистрирана от Общинската избирателна комисия във Варна на 23 септември. След него са подредени Светлозар Чорбаджиев, Николай Почеканов, Антон Стоев, Стелияна Иванова, Каприел Папазян, Борис Славейков, Веселин Кунева, Мартина Йорданова, Теменуга Върбанова и др.", "date": "2019.09.24", "title": "Марешки се кандидатира за общински съветник във Варна"}
{"url": "https://news.bg/politics/abv-iskat-prozrachno-harchene-na-byudzheta-na-sofiya.html", "text": "\"Внесохме пълна листа за общински съветници, очакваме максимален резултат. Имахме трима общински съветници от АБВ, бяхме в коалиция, сега се явяваме самостоятелно.\".Това заяви Ивайло Калфин - водач на листата на партия АБВ за общински съветници на предстоящия местен вот.Имаме кандидати за кметове на 10 района и на 5 населени места освен кандидатите на общинските съветници, поясни той.\"Разчитаме в следващия общински съвет да сме факторът, който допринася първо бюджетът на София да се харчи прозрачно и гражданите да знаят къде отиват парите. Много ми се ще да има места в София, където следващите общински съветници и кмета да могат със затворени очи да минат по тротоара поне две преки без да се спъват и да си счупят краката\", каза Калфин. Той обясни, че имат кандидати за районни кметове за кв. \"Слатина\" - Николай Цоцомански, за Нови Искър бившият кмет Валентин Котов, за Красно село е Иван Керчев. По думите му те имат и кандидати за \"Възраждане\", \"Овча купел\". Това са хора, участвали и до сега в избори с добри резултати от предишен вот.\"АБВ има достатъчно самочувствие, че може да присъства и самостоятелно. Миналият път бяхме в коалиция с партията на Георги Кадиев и социалдемократи\", каза Калфин. Според него трябва или да има големи коалиции. Той уточни, че подкрепят Мая Манолова за кмет, за да се промени модела на София, но всяка партия трябва да се докаже, но не са съгласни с всички предложения на Манолова.Не е проблем съветът да е по-шарен. Това е повече склонност да се търси съгласие, обясни водачът на листата на АБВ.По думите му, шаренията води до по-консенсусна политика. При по-изразено мнозинство то решава. \"Няма нищо лично, моделът, по който се управлява София е порочен. Той е непрозначен\".", "date": "2019.09.24", "title": "АБВ искат прозрачно харчене на бюджета на София"}
{"url": "https://news.bg/world/erdogan-pred-oon-ili-yadreni-orazhiya-za-vsichki-ili-universalno-razorazhavane.html", "text": "Или всички държави трябва да имат ядрени оръжия, или универсално трябва да бъдат забранени. Това призова президентът на Турция Реджеп Ердоган от трибуната в Общото събрание на ООН, цитиран от \"Гардиън\".\"Светът е по-голям от петте\", обяви той, като има предвид петте държави с ядрени оръжия в Съвета за сигурност на ООН. Ердоган призова за ядрено разоръжаване или да се позволи на всички по света да имат достъп до ядрени оръжия.\"Неравенството между ядрените държави и неядрените държави е достатъчно да подкопае световния баланс\", подчерта турският лидер.Той говори и по други теми.Според него недопустимо е половината свят да е богат, а другата половина да е в бедност, половината може да говори за технологично развитие и затлъстяване, а другата половина съществува под прага на бедност и изпитва глад.Международната общност постепенно губи способността си да отговаря на предизвикателства като бедността, категоричен е той.Ердоган отбеляза, че Турция си е спечелила името на най-щедрата държава по отношение на хуманитарната помощ и приемането на разселени хора.Турският лидер показа снимка с Алан Курди, тригодишното сирийче, чието тяло беше открито на турското крайбрежие през 2015 г. при опит да прекоси Средиземно море. В по-голямата част от речта си Ердоган говори за 3,6-те милиона сирийски бежанци в Турция.Държавният глава на Турция разкритикува действията на Израел към палестинците, с което си спечели аплодисментите на палестинската делегация. Той показа карта на Израел и палестинската територия през годините.\"Къде са границите на държавата Израел\", попита той.Ердоган говори и за езика на омразата срещу мюсюлманите.", "date": "2019.09.24", "title": "Ердоган пред ООН: Или ядрени оръжия за всички, или универсално разоръжаване"}
{"url": "https://news.bg/world/19-zaginali-i-nad-300-raneni-pri-silno-zemetresenie-v-pakistan.html", "text": "Силно земетресение с магнитуд 5,8 по Рихтер отне живота на най-малко 19 души и рани над 300 в Североизточен Пакистан, съобщава АП, позовавайки се на местните власти.Има щети по десетки жилища и магазини.Според местни медии четири деца са сред загиналите в град Мирпур в Кашмир. Основният път до града е разбит, което е причинило пътни инциденти.Земетресението е усетено и в столицата Исламабад. Хората са били принудени да напуснат сградите. Малко след земетресението армията предприе действия за подпомагане на населението. Използват се и хеликоптери.", "date": "2019.09.24", "title": "19 загинали и над 300 ранени при силно земетресение в Пакистан"}
{"url": "https://news.bg/education/df-zemedelie-vas-da-reshi-koy-da-dostavya-plodove-i-mlyako-v-uchilishteto.html", "text": "Часове след като на пресконференция собственици на фирми-доставчици на плодове и мляко за училищата представиха проблемите с ДФ \"Земеделие\" от ведомството изпратиха позиция до news.bg, в която представят своите мотиви. Публикуваме позицията на ДФ \"Земеделие\" за училищните схеми без редакторска намеса:\"\".Припомняме, собственици на фирми се оплакаха, че им връщат договорена продукция, а от ДФ \"Земеделие\" правят нов конкурс за същите учебни заведения.", "date": "2019.09.24", "title": "ДФ \"Земеделие\": ВАС да реши кой да доставя плодове и мляко в училището "}
{"url": "https://news.bg/regions/shofyor-na-tir-e-zaginal-na-myasto-na-am-trakiya.html", "text": "Шофьор на ТИР е загинал на място, съобщиха от МВР. Сигналът за пътен инцидент на АМ \"Тракия\", при 158 км, е подаден малко преди 18 часа. По първоначална информация ТИР е самокатастрофирал. Работата по установяване на причините продължава.От МВР и от АПИ съветват шофьорите да изберат обходен маршрут през пътен възел \"Плодовитово\" - Плодовитово - Поповица - Пловдив - Войводиново - пътен възел \"Пловдив-изток\".Временно е ограничено движението при км 158 на АМ \"Тракия\".", "date": "2019.09.24", "title": "Шофьор на ТИР е загинал на място на АМ \"Тракия\""}
{"url": "https://news.bg/world/dzhonsan-i-tramp-s-edinna-pozitsiya-za-brekzit.html", "text": "Премиерът на Великобритания Борис Джонсън и президентът на САЩ Доналд Тръмп се съгласиха на среща в Ню Йорк, че Обединеното кралство трябва да напусне ЕС, информира Си Ен Ен. Преди двустранните разговори в кулоарите на Общото събрание на ООН Джонсън коментира, че Лондон трябва да излезе от ЕС. Джонсън добави също, че той не е съгласен с От своя страна Тръмп коментира пред журналисти, че Брекзит трябва да бъде осъществен и не вижда да има друг референдум по казуса.Когато Джонсън беше запитан дали ще подаде оставка след съдебното решение, Тръмп отговори: \"Той няма да ходи никъде\".Американският лидер се пошегува, че на Джонсън му е леко.\"Страхотно е да бъда с моя приятел Борис Джонсън...Той върши страхотна работа. Не е лесно, но върши наистина добра работа\", коментира Тръмп.По-рано пред Общото събрание на ООН американският лидер обяви, че ще работи с ", "date": "2019.09.24", "title": "Джонсън и Тръмп с единна позиция за Брекзит"}
{"url": "https://news.bg/bulgaria/rumen-radev-razkri-retseptata-za-svetovna-stabilnost-i-spravyane-s-konfliktite.html", "text": "Очакванията към 74-ата сесия на Общото събрание на ООН са за постигане на съществен напредък за превенция и справяне с конфликтите и повишаване на общата сигурност в света, но реалността трудно покрива тези очаквания.Това заяви президентът Румен Радев пред журналисти в Ню Йорк, съобщават от прессекретариата на държавния глава.Радев участва в тържественото откриване на сесията. То започна с приветствие на генералния секретар на ООН Антониу Гутериш към всички държавни и правителствени ръководители на форума.Президентът посочи, че най-важната предпоставка за гарантиране на стабилността и справяне с конфликтите е ангажирането с диалог и директната комуникация между държавните лидери в рамките на ООН. Тази година темата на сесията е насочена и към активизиране на многостранните усилия за изкореняване на бедността, която е в основата на много конфликти, за повишаване на качеството на образованието, за борба с климатичните промени и за социално включване.В отговор на въпрос за изострената реторика и средата на сигурност в Персийския залив, държавният глава изрази надежда направените предложения от президента на Иран за деескалация и вижданията, които имат САЩ и другите партньори, да доведат до реално намаляване на напрежението и да се избегне нов потенциален конфликт в региона на Близкия изток.Помолен да коментира призивите на политически лидери за сключване на нова ядрена сделка с Иран, президентът посочи, че ЕС вече е изразил ясна позиция със Съвместния всеобхватен план за действие по иранската ядрена програма и той следва да се изпълнява. По думите на държавния глава, ако този план бъде неглижиран, това означава да се върнем към изходна точка и да вървим към ускорен и опасен курс към ядрено въоръжаване в региона на Близкия изток.Задълбочаването на двустранните отношения между България и Казахстан и подобряването на свързаността между Черноморския и Каспийския регион обсъдиха днес президентите на двете държави Румен Радев и Касим-Жомарт Токаев. Двамата се срещнаха в Ню Йорк в рамките на 74-ата редовна сесия на Общото събрание на ООН.Приятелските отношения между двете държави и стратегическото им географско положение са отлична основа за задълбочаване на икономическите и търговските контакти, беше общата позиция на президентите Румен Радев и Касим-Жомарт Токаев. Знак за интереса на Казахстан към нова динамика в търговските връзки и задълбочаване на диалога с България е и повишаването на ранга на дипломатическата мисия на Казахстан у нас и решението да бъде акредитиран извънреден и пълномощен посланик.Възможностите за засилването на образователния и научен обмен също бяха обсъдени по време на срещата.", "date": "2019.09.24", "title": "Румен Радев разкри рецептата за световна стабилност и справяне с конфликтите"}
{"url": "https://news.bg/bulgaria/sledim-zagubite-na-voda-s-edinna-sistema-za-vik-uslugi.html", "text": "Информация за развитието на предоставяните ВиК услуги в страната и техните цени ще съдържат Единна информационна система за ВиК услугите и регистър на асоциациите по ВиК и на ВиК операторите. Това предвижда публикуваният за обществено обсъждане проект на Министерството на регионалното развитие и благоустройството.Системата ще осигурява и публичен достъп до информация за одобрени в бизнес плановете на ВиК операторите показатели, сред които и тези за намаляване на загубите на вода. В нея ще се вписват данни за населените места, административни граници, водни обекти, растерни данни, транспортна инфраструктура, специализирани данни съгласно Закона за водите, както и проекти за планиране и развитие.В регистъра ще се съдържа информация за общините в асоциациите и обслужваното население, документи от общи събрания, както и решения на министъра на регионалното развитие и благоустройството.Достъпът до публичната информация в системата и регистъра ще става чрез интернет страницата на МРРБ.Проектонаредбата цели да създаде механизъм за поддържане на актуална и публично достъпна информация за развитието на ВиК услугите у нас. С приемането й ще се осигури прозрачност при предоставянето на водоснабдителни и канализационни услуги в страната, смятат от министерството.", "date": "2019.09.24", "title": "Следим загубите на вода с единна система за ВиК услуги"}
{"url": "https://news.bg/int-politics/kitay-mozhe-da-ogranichi-uchastieto-si-s-iran-i-rusiya-v-blizkiya-iztok.html", "text": "Очаква се Китай да ограничи участието си в съвместно военно-военно учение с Иран и Русия, за да подчертае желанието да не се въвлича в конфликти в Близкия Изток, според китайските военни анализатори, цитирани от South China Morning Post.Вместо да изпраща редовна военноморска мисия за участие в тристранното съвместно учение, Народоосвободителната армия може да изпрати само своя флот за борба с пиратството, който е разположен в сомалийските води за защита на търговски кораби, допълват анализаторите.Миналата седмица генерал Гадир Незами Пур, ръководител на международните въпроси и дипломацията за отбрана на Генералния щаб на въоръжените сили на Иран е цитиран от полуофициалната информационна агенция \"Иран прес\", че \"скоро\" Китай, Русия и Иран планират съвместно военно морско учение в морето на Оман и Северния Индийски океан.\"Ученията имат различни цели, включително обмен на тактически и военен опит, а понякога те търсят политически цели, които показват своеобразна конвергенция между участниците\", обяснява той.Китай вероятно ще изпрати на ученията само служители за поддържане на мира, борба с пиратството и подкрепа за хуманитарна помощ, коментира китайски анализатор. В понеделник говорителят на китайското външно министерство Ген Шуан заяви само, че китайските военни поддържат \"редовно сътрудничество\" със своите чуждестранни колеги.Чжоу Чънмин, базиран в Пекин военен анализатор, заяви, че Китай вероятно ще изпрати на учения само персонал за поддържане на мира, борба с пиратството и хуманитарната помощ, за да подчертае своите приоритети за поддържане на мира.\"Участието в официални военни учения в Персийския залив може да превърне водния път в гореща точка и това може да означава проблеми за Пекин. Пекин иска да избегне това, а Китай внася суровия си нефт от Близкия изток по този морски път\", допълва Чжоу.\"Китай има много ясна политика за Близкия изток и това не е да не се забърква в конфликтите между САЩ и Иран. Следователно единственият вариант на Китай е да участва в учения за сигурност, които са различни от обичайните военни учения.\"Базираният в Хонконг военен коментатор Сон Жонгпин също очакваше, че Пекин да изпрати своя флот срещу пиратство, който участва в международни операции повече от десетилетие във водите край Сомалия.Новините за съвместното учение са по-малко от две седмици след ракетните удари на 14 септември по нефтените съоръжения на Саудитска Арабия. САЩ обвиниха Иран за атаките - твърдения, които Техеран многократно отрича.Ниу Жонджун, професор по международни отношения в Китайския университет за външни работи в Пекин, се съмнява, че Пекин ще изпрати флота си в учение ръководено от Иран в такова чувствително време.\"Иран определено иска Китай на своя страна, но не мисля, че Пекин ще слуша Техеран и ще се скара с Вашингтон (точно за това), въпреки че Китай и САЩ вече водят търговска война\", допълва професорът.Но Сонг обяснява, че Китай може да превърне кризата във възможност, като се коалира с Русия и Иран и чрез засилване на операциите си за придружаване на търговския флот в пролива Ормуз близо до Оманския залив и северния Индийски океан.\"Пекин иска да осигури задграничните интереси на Китай и защитата на водните пътища на Персийския залив е сред бъдещите задачи, които имат ВМС\", допълва Сонг.\"Китайският флот за ескорт трябва да разшири обхвата си от Аденския залив до северния Индийски океан, както и до пролива Ормуз в Персийския залив.\"Те са не само най-важните стратегически морски водни пътища за Русия и Иран, но и важни за нефтените доставки на Китай в Близкия изток.\"Повече от една пета от доставките на петрол в света се транспортират през протока Ормуз, което помага на Китай да се свърже с важни производители от Персийския залив като Иран, Саудитска Арабия и ОАЕ.", "date": "2019.09.24", "title": "Китай може да ограничи участието си с Иран и Русия в Близкия Изток"}
{"url": "https://news.bg/bulgaria/proveryavat-gotovi-li-sa-energiynite-druzhestva-za-zimata.html", "text": "Започват проверки за готовността на енергийните дружества за зимния сезон, съобщават от Министерството на енергетиката.Целта е да се намалят неблагоприятните последствия от природни бедствия и аварии през есенно-зимния период.Инспекциите започват от днес и ще продължат по график до 11 октомври.В периода 24-27 септември ще бъдат проверени обекти на \"Електроенергиен системен оператор\" ЕАД и \"Електроразпределение Юг\" ЕАД в района на Ямбол, Карнобат, Айтос, Бургас и Пловдив.От 30 септември до 4 октомври ще бъдат инспектирани обекти на ЕСО ЕАД и \"ЧЕЗ Разпределение България\" АД в района на Банско, Разлог, Белица, Гоце Делчев и Хаджидимово, а между 7 и 11 октомври предстои проверка на обекти на ЕСО ЕАД и \"Електроразпределение Север\" АД в района на Бяла, Борово, Две могили, Русе, Ветово и Цар Калоян.", "date": "2019.09.24", "title": "Проверяват готови ли са енергийните дружества за зимата"}
{"url": "https://news.bg/world/london-repatrira-10-ot-britanskite-klienti-na-tomas-kuk.html", "text": "Лондон репатрира 10% от британските клиенти на, информира АФП.Регулаторът на гражданската авиация (CAA) на Великобритания, който провежда най-голямото репатриране на британски граждани от Втората световна война след драматичния фалит на \"Томас Кук\", обяви в съобщение, че 14 700 от 150 000 британци са върнати на Острова в понеделник.Службата допълва, че се надява днес да бъдат върнати още 16 500 британци.Драматичният банкрут на \"Томас Кук\" остави 600 000 клиенти от всички националности блокирани на популярни туристически дестинации по света, включително в Канкун, Кос, Лас Вегас и Лансароте.Мнозина критикуват заплатите на ръководството на 178-годишния британски туроператор \"Томас Кук\". Таблоидът \"Сън\" заклейми \"богатите босове\" на \"Томас Кук\", като добави, че последните петима шефове на компанията са \"прибрали\" общо 47 милиона британски лири в заплати и бонуси от 2007 г.Туроператорът обяви фалит, след като не успя да си осигури 200 милиона британски лири от частни инвеститори.CAA ще продължи да превозва британски граждани до 6 октомври.", "date": "2019.09.24", "title": "Лондон репатрира 10% от британските клиенти на \"Томас Кук\""}
{"url": "https://news.bg/regions/37-signala-za-zapaleni-starnishta-prez-pochivnite-dni.html", "text": "37 сигнала за незаконно запалени стърнища са подадени през почивните дни. Те са били проверени от дежурните екипи на Земеделското министерство и Държавен фонд \"Земеделие\", съобщиха от МВР.Между 21-23 септември са подадени общо 37 сигнала за горящи земеделски площи. Пожарите са горели на територията на областите: Русе, Разград, Плевен, Монтана и Хасково. .Най-големи са щетите в . В област Плевен пламъците са обхванали около 2400 дка, а .Проверяващите установили Местоположението е локализирано с GPS и са извършени измервания на засегнатите площи. .От Държавен фонд \"Земеделие\" напомнят, че паленето на стърнища е забранено и подобни действия се санкционират. Според Закона за опазване на земеделските земи глобата за първо нарушение е от 1500 до 6000 лв., а при повторно става от 2000 до 12 000 лв.. Това е част от изискванията за кръстосано съответствие.Спазването на изискванията за кръстосано съответствие е задължително условие, за да могат земеделските стопани да получат пълния размер на директните си плащания. Съгласно изискванията на европейското законодателство  от една или няколко схеми за подпомагане в продължение на една или повече календарни години.", "date": "2019.09.24", "title": "37 сигнала за запалени стърнища през почивните дни"}
{"url": "https://news.bg/regions/trima-postradaha-pri-tezhka-katastrofa-v-ruse.html", "text": "Трима пострадаха при тежка катастрофа в Русе, съобщава Нова телевизия.Тази сутрин лек автомобил с шуменска регистрация се е ударил в електрически стълб на булевард \"Христо Ботев\" в града.От четиримата пътуващи в колата трима са били откарани в болницата с различни наранявания, но без опасност за живота.При неизяснени обстоятелства шофьорът е изгубил контрол над автомобила и се е забил в стълба. Заради удара двигателят е изхвърчал от колата. Предната част на автомобила пък е смачкана до неузнаваемост.Все още се изясняват причините за пътния инцидент.", "date": "2019.09.24", "title": "Трима пострадаха при тежка катастрофа в Русе"}
{"url": "https://news.bg/politics/agentsiyata-po-hranite-s-nov-shef.html", "text": "Проф. Паскал Желязков е новият изпълнителен директор на Българската агенция по безопасност на храните (БАБХ). До сега той е бил директор на Национален диагностичен научноизследователски ветеринарномедицински институт \"Проф. Д-р Г. Павлов\", съобщиха от Министерството на земеделието, храните и горите.. Бил е началник отдел в , биология и болести по дивеча, както и зам.-генерален директор в Национална Ветеринарномедицинска Служба.. По образование е ветеринарен лекар, завършил е Висшия институт по зоотехника и ветеринарна медицина гр. Стара Загора. Владее английски и руски език., която към момента изпълнява длъжността началник отдел в дирекция \"Граничен контрол\". Д-р Шумова е изпълнявала и длъжността директор на Областната дирекция по безопасност на храните в Хасково. Тя ще заеме позицията на доц. д-р Тодорка Янковска-Стефанова. Припомняме, досегашният изпълнителен директор на БАБХ бе инж. Дамян Илиев. Неговата оставка бе многократно искана от различни политически групи, граждански обединения, стопани на животни.На 15 юли 2018 г. от  Илиев, защото не предоставя никаква предварителна адекватна и навременна информация за евтаназията на животните в Ямболска област.Още след изграждането на т.нар. ограда срещу глиганите на границата ни с Румъния от партия . На 13 септември 2018 г. те посъветваха стопаните да не се поддават на устни съвети от властта. Тогава поискаха и оставките на министъра на земеделието Румен Порожанов, на шефа на Изпълнителната агенция по горите Григор Гогов и на шефа на БАБХ Дамян Илиев.След изявлението им оставка подаде само шефа на агенцията по горите Григор Гогов, защото фирма на съпругата му бе замесена с доставка на колчета за \"свинската ограда\" по границата с Румъния.През януари 2019 г. и депутатът и бивш външен министър Кристиян .След разпалването на чумата по свинете от  на шефа на БАБХ заедно с оставките на земеделския министър Десислава Танева и на вицепремиера Томислав Дончев, който води Епизоотичната комисия в МС.На 30 юли 2019 г.  на Илиев.", "date": "2019.09.24", "title": "Агенцията по храните с нов шеф"}
{"url": "https://news.bg/world/boris-dzhonsan-se-primiryava-s-reshenieto-na-sada.html", "text": " прави по-трудно сключването на споразумение за Брекзит. Това заяви премиерът на Обединеното кралство Борис Джонсън, който коментира съдебното решение пред британски медии.Върховният съд на Обединеното кралство постанови, че Джонсън обаче не е съгласен с решението на съда, но ще го уважи. Парламентът няма да позволи избори, но в същото време не иска и разпускане на законодателния орган, коментира още той.Джонсън обяви, че ще се опита да сключи сделка за Брекзит и напускане на ЕС на 31 октомври.Този случай няма да направи задачата ми по-лека, оплака се той.\"Очевидно това е решение, което ще спазим, ние ще уважим съдебния процес. Не мисля, че това е правилно, но ние ще продължим напред и разбира се, парламентът ще поднови работа. Най-важното нещо е да осигурим Брекзит на 31 октомври\", коментира Джонсън.Запитан дали ще се извини, Джонсън отвърна, че не смята, че решението е \"правилното\".Премиерът отбеляза, че традиционно в този период от годината кралицата изнася реч пред парламента. Джонсън все още иска да се проведе речта на кралицата, за което може да се изисква ново разпускане на парламента.Речта на кралицата е планирана за 14 октомври. Парламентът ще заседава до 2-3 дни преди речта й. Ежегодната конференция на Консервативната партия е планирана за следващата седмица.Според ITV Джонсън се очаква да се върне в Лондон тази нощ, няколко часа по-рано, за да присъства на заседанието на парламента утре. Той е в Ню Йорк във връзка със започващия днес  ", "date": "2019.09.24", "title": "Борис Джонсън се примирява с решението на съда"}
{"url": "https://news.bg/crime/zadarzhaha-retsidivistkata-madam-sara.html", "text": "Задържаха жена, предоставяла системно жилището си за развратни действия.Спрямо 59-годишната Сара С. е повдигнато обвинение за системно предоставяне на жилището си за сексуални услуги. Престъплението е извършено в условията на опасен рецидив, тъй като Сара С. вече е осъждана ефективно за същото престъпление и е лежала в затвора 1 година и 8 месеца.Според обвинението Мадам Сара, както е известна обвиняемата, е извършила престъплението между 9 и 18 септември. От събраните до момента доказателства, включително разпити на клиенти, които са се възползвали от жилището на обвиняемата, където били обслужвани от младо момиче, може да се направи обосновано предположение за авторството на деянието. Поради тази причина, както и заради опасността тя да извърши друго престъпление и да се укрие, Шуменският районен съд й е наложил най-тежката мярка - задържане под стража.Решението на съда подлежи на обжалване пред Шуменския окръжен съд.", "date": "2019.09.24", "title": "Задържаха рецидивистката мадам Сара"}
{"url": "https://news.bg/crime/maloimotni-i-malogramotni-balgari-stavat-savremenni-robi-vav-frantsiya.html", "text": "Спецпрокуратурата се похвали с поредната разбита група за трафик на хора. Групата се е занимавала с трафик на хора с цел трудова експлоатация. Малоимотни българи били подмамвани на работа във Франция. Били им обещавани между 60-80 евро на ден. Това стана ясно от думите на ръководителя на спецпрокуратурата Димитър Петров. В ГДБОП сигналът е подаден от потърпевши.Българите дори не знаели на какъв език е договорът, подписан от тях. Били \"изсипвани\" на полето, подчерта той. Съвременните роби живеели на полето на палатки и без елементарни хигиенни и битови условия. Давани са им минимални средства. Накрая им е представяна и сметка колко дължат за престой и храна и на практика не получавали нищо за труда си. . Във Франция са задържани четирима души. Наблюдаващият прокурор Евгения Деянова обясни, че жертвите са от Търговище, но има и от бургаско и шуменско. Установени са общо 167 души, жертви на канала за трафик.Те са транспортирани с нерегламентиран превоз. Френският работодател плащал надниците на българина, осигурявал работниците.Българите в схемата си купували имоти във Франция. Те си купили имоти в Лион, отворили си и магазин. Опитали се така да си изперат парите и са проверявани за пране на пари. , както подчерта Людмил Попов, началник на отдел \"Противодействие на трафика на хора\" в ГДБОП.", "date": "2019.09.24", "title": "Малоимотни и малограмотни българи стават съвременни роби във Франция"}
{"url": "https://news.bg/int-politics/advokatat-na-polfriyman-pred-eybisi-kachete-go-na-samolet-v-opasnost-e.html", "text": "Адвокатът на австралиеца Джок Полфрийман призовава Канбера бързо да го \"качи на самолет\" извън страната, като заявява, че е подзащитният му е застрашен от държавните власти, съобщава \"ЕйБиСи нюз\".Калин Ангелов посочва: \"вашите власти трябва да дойдат тук, да го вземете с колата и да го качите в самолета. Не виждам правни проблеми това да се случи днес... така че - чакаме самолетния билет и паспорта.\"Полфрийман очаква издаването на нов паспорт, който се обработва от най-близкото австралийско посолство, което е в Атина. Той е посетен от консулски служители в понеделник. \"Вчера те (консулските служители) ме помолиха да им дам копие от решението на (апелативния съд), решението е онлайн, аз им показах\", допълва Ангелов.Попитан какво трябва да прави австралийското правителство, за да помогне, адвокатът предупреждава, че времето е от съществено значение. \"По някакъв начин натиснете още... иначе се страхувам, че ще тормозят един от вашите граждани\".Полфрийман бе осъден през 2009 г. на 20 години затвор. Опитите му за обжалване са неуспешни и през 2011 г. върховният съд в България потвърди присъдата му. Според  от свобода автоматично се класират за изслушване, след като изтърпят половината от присъдата си.Бащата на убития Андрей Монов, Христо Монов, е влиятелен бивш политик. Той отказва интервю, пише ЕйБиСи.\"На митинг в знак на протест срещу освобождаването на Полфрийман в центъра на София Волен \", обяснява на тълпа привърженици, че австралиецът не трябва да може да напусне страната. \"Ако беше български гражданин, щеше да прекара остатъка от живота си в затвора.\"Вече 32-годишният от Сидни винаги е отхвърлял обвиненията за убийство и опит за убийство, казвайки, че действал при самозащита по време на , в която намушкал и убил местния студент по право Андрей Монов. Друг мъж, Антоан Захариев, е ранен в областта на торса.През 2018 г. Полфрийман оттегля молбата си за условно освобождаване, след като Христо Монов предупреждава, че дори и да бъде освободен, Монов не е забравил \"уменията\", които е придобил в армията, обяснява австралийската медия.\"Полфрийман е трън за затворническите власти. Асоциацията му за рехабилитация на българските затворници се застъпва за правата на затворниците, а през последното десетилетие Полфрийман отправя обвинения за корупция в българската затворническа система. През април австралиецът проведе триседмична гладна стачка в знак на протест срещу усилията на правителството да потисне работата му с асоциацията\", пише още ЕйБиСи.Решението на съда за  предизвика редица негативни реакции в страната.  се възмутиха от решението. Такова изказване направи и , въпреки че уточни, че прави коментара си като гражданин. ", "date": "2019.09.24", "title": "Адвокатът на Полфрийман пред ЕйБиСи: Качете го на самолет, в опасност е "}
{"url": "https://news.bg/world/pretarsiha-apartamenta-na-dzhefri-epstayn-v-parizh.html", "text": "Следователи претърсиха апартамента на Джефри Епстайн в Париж. Франция разследва Епстайн за секс трафик, обявиха от прокуратурата, цитирана от АФП.Френските следователи също са претърсили помещенията на Karin Models - агенция, която е основана от Жан-Люк Брюнел, сътрудник на Епстайн. Проверката е част от разследване на трафик с цел сексуална експлоатация.Джефри Епстайн, финансистът, обвинен в трафик с цел сексуална експлоатация на непълнолетни момичета, се , докато чакаше съдебен процес.Три жени вече дадоха сведения на разследващите във Франция по случая с Епстайн. Сред жените е бивш холандски модел, който обвинява Брюнел в изнасилване в парижки апартамент в началото на 90-те г. на миналия век.Брюнел е обвиняван в изнасилване и в САЩ.", "date": "2019.09.24", "title": "Претърсиха апартамента на Джефри Епстайн в Париж"}
{"url": "https://news.bg/crime/evgeniya-baneva-ne-razbirala-obvinitelniya-akt.html", "text": "Евгения Банева, обвинена за участник в организирана престъпна група за данъчни престъпления, пране на пари, държане на боеприпаси и присвоявания заяви, че не разбира нищо от обвинителния акт.Това каза тя в Спецсъда, където започна делото срещу бизнесмена Николай Банев, нея и майката на Банев - Мария.\"Аз от обвинителния акт конкретно за себе си нищо не мога да разбера. Аз не го разбирам\", каза Банева. За нея най-голямата беда била, че на делото се даде изключителна публичност. . Баневи са обвинени за .Николай Банев е .Двамата са предадени на съд като извършители . Мария Банева ще отговаря пред съда за  в организирана престъпна група.Съдебното следствие срещу Николай, Евгения и Мария Баневи тръгва по същество на 21 октомври 2019 г. с разпити на свидетели, решиха от Специализирания наказателен съд на днешното разпоредително заседание.Съдебният състав , които да накърняват правата на обвиняемите и техните защитници. Потвърди и наложените им мерки за неотклонение.Съдът отхвърли искането на арестувания Николай Банев за определяне на по-лека мярка, както и искането на Мария Банева за отмяна на наложената й забрана да напуска пределите на страната.Мария Банева остава с мярка за неотклонение \"Парична гаранция\", а Евгения Банева - с \"Подписка\", след като първоначалната й мярка \"Задържане под стража\" бе изменена от Специализираната прокуратура заради влошеното й здравословно състояние.Семейство Баневи бяха обвинени докато се намираха в Ница в края на 2018 година. Двамата бяха екстрадирани в София на 6 декември. През юли 2019 г. Евгения Банева беше освободена от ареста по здравословни причини след многократните ѝ оплаквания от условията в килията. Семейство  попаднаха в ареста от 6 декември 2018 г., след като бяха .Във връзка с лошите условия в ареста, Банев посочи, че те са нечовешки, за което хората от ареста писали жалби до министъра на правосъдието Данаил Кирилов и омбудсмана Мая Манолова. По думите му там са нарушени основни човешки права на хора и то на хора, които са напълно невинни до доказване на противното.На  за неотклонение на Николай Банев - съпругът на Евгения.На  по здравословни причини.Майката на Николай Банев - Мария е с мярка за неотклонение \"парична гаранция\" от 10 000 лв.", "date": "2019.09.24", "title": "Евгения Банева не разбирала обвинителния акт "}
{"url": "https://news.bg/int-politics/publikuvaha-za-parvi-pat-samopriznaniyata-na-legendarniya-shpionin-kim-filbi.html", "text": "Откъси от официалните самопризнания на Ким Филби пред британските специални служби, в които той уподобява присъединяването си към тайната полиция на СССР с постъпване в армията, бяха публикувани за първи път, пише \"Гардиън\".Филби, който е един от най-известните британски шпиони на Съветския съюз по време на Студената война, избягва в Москва малко след признаването на вината си през 1963 г.Самопризнанията му от 11 януари 1963 г., които досега бяха със статут на класифицирана информация, бяха частично публикувани от британския национален актив в най-новия транш от досиета на МИ-5.Те включват Филби, който докато е бил двоен агент, в определен момент е ръководил контраразузнавателни операции за МИ-6, обяснявайки, че присъединяването към съветската тайна полиция (ОГПУ) не означавало, че той се е съгласявал безропотно с всичко, което са вършили.\"Никой от служителите на ОГПУ, с които съм имал отношения, някога се е опитвал да спечели моето цялостно приемане на техническо равнище\", посочил Филби.\"Вкратце, присъединих се към ОГПУ, както човек се присъединява към армията. Сигурно е имало много британски войници, които са се подчинявали на заповедите при Пашендейл (най-противоречивата битка на Великобритания през Първата световна война), въпреки че са убедени, че са били погрешни\", казал още легендарният шпионин.Филби е направил самопризнанието пред свой приятел, офицерът от британското разузнаване МИ-6 Никълъс Елиът в Бейрут, почти 30 години след вербуването му в парк (Regent\"s Park) в центъра на Лондон през 1934 г. МИ-5 са искали да изпратят свой собствен кадър, който да разпита Филби, но МИ-6 са смятали, че двойният агент ще бъде по-вероятно да се открие пред стар колега.Публикуваните откъси започват със срещата в лондонския парк с човека, който ще стане водещ офицер на Филби - Арнолд Дойч, известен на британеца само като \"Ото\".Филби е син на служител на британската империя в Индия и е получил частно образование преди да следва в Кеймбридж. Той заявил, че Дойч му е казал, че \"човек с моя семеен произход и остра чувствителност може да направи много повече за комунизма в сравнение с обикновения партиен член или симпатизант\".Филби беше най-успешният от британските комунисти, които шпионираха за Москва, известни като Кеймбриджката петица. Той е разкрил в самопризнанията си, че една от първите му задачи е била да идентифицира колегите си комунисти от Кеймбридж и след като представил списък, Дойч и друг съветски шпионин, представен му като \"Биг Бил\", се насочили към Гай Бърджис и Доналд Маклийн като потенциални цели за вербуване.Филби казал: \"Аз подкрепях вербуването на Доналд, но изразих силни резерви по отношение на Гай заради неговата ненадеждност и недискретност.\" Въпреки това той продължил да твърди, че той е бил пренебрегнат от по-висшестоящи и Бърджис \"не създаваше повече затруднения\" в сравнение с Маклийн.През 1951 г. и двамата дезертират в Съветския съюз след предупреждение от Филби, че са под подозрение.Предвид огромния срам, който МИ-6 и британското външно министерство щяха да понесат, ако беше станало известно, че Филби е шпионин на Съветския съюз, някои хора смятат, че може да са му позволили или дори да са го насърчили да избяга.Досиетата разкриват, че водещият офицер на Филби се е опитал да използва връзката на братовчед си Оскар Дойч, милионер и собственик на кината \"Одеон\", като прикритие за работата си за съветското разузнаване, докато е бил във Великобритания.", "date": "2019.09.24", "title": "Публикуваха за първи път самопризнанията на легендарния шпионин Ким Филби"}
{"url": "https://news.bg/int-politics/vuchich-sasht-shte-poiskat-sarbiya-da-priznae-kosovo.html", "text": "Сръбските медии съобщават, че по време на \"Глобалния призив за защита на религиозната свобода\", който се проведе в ООН, освен евентуална среща с американския президент Доналд Тръмп, сръбския президент Александър Вучич има срещи с канцлера на Германия Ангела Меркел и с руския външен министър Сергей Лавров.\"Не мога да приема позиции, които срещата с някого, само защото е известно име, е лесна за нас. Не, тези срещи са трудни, защото разговаряме с представители на основните сили, които признаха независимо Косово\", обяснява той.\"Всички тези страни, точно както САЩ, застават твърдо на тази позиция. САЩ очаква от Сърбия, както видяхте в писмото на президента Тръмп, да признае независимостта на Косово. Нека не заблуждаваме хората. По-меко или в края на диалога, същото ще кажат и другите западни държави, които са признали Косово. Така стоят нещата на Запад. Какво правим междувременно? Ние показваме своята позиция\", коментира Вучич.В същото време, премиерът на Косово Рамуш Харадинай обясни във Фейсбук, че табелата в Зубин Поток с надпис \"Република Сърбия, Косово и Метохия\" е премахната.Надписът е отстранен снощи от органите на реда в Косово, съобщава и всекидневният \"Газета експрес\", цитиран от b92.Вчера е съобщено, че на входа на Зубин Поток от посоката на Бърняк е поставена табела, \"Добре дошли в община Зубин Поток, Република Сърбия, Косово и Метохия\".\"Газета експрес\" пише, че това не е първият път, когато \"общините с мнозинство сръбско население не зачитат Република Косово, като поставят табели\".", "date": "2019.09.24", "title": "Вучич: САЩ ще поискат Сърбия да признае Косово"}
{"url": "https://news.bg/world/daymler-globen-s-eur870-mln.html", "text": "Германският автомобилен гигант \"Даймлер\" обяви, че няма да оспорва нареждане на прокуратурата в Щутгарт да плати 870 милиона евро (957 милиона щатски долара) глоба във връзка със стотици хиляди дизелови автомобили, които са нарушили правилата за емисиите, информира АФП.В съобщение се казва, че компанията се въздържа и няма да обжалва решението.От прокуратурата в Щутгарт отбелязват, че глобата е свързана с 684 000 автомобила, които според федералните транспортни власти (KBA) са нарушили правилата за емисиите. Държавното обвинение е установило нарушение, което е още от 2008 г.През последните години от KBA наредиха на \"Даймлер\" да изтегли автомобили от пазара заради прекомерни емисии.По-рано днес германската прокуратура повдигна", "date": "2019.09.24", "title": "„Даймлер” глобен с €870 млн. "}
{"url": "https://news.bg/int-politics/bivsh-poslanik-na-sasht-vizhda-gartsiya-kato-osnovna-sila-za-stabilnost-na-balkanite.html", "text": "САЩ считат, че Гърция може да \"поддържа стабилност\" в Източното Средиземноморие, според бившия американски посланик в Гърция Никълъс Бърнс в интервю за \"Катимерини\".Той допълва, че след споразумението от Преспа вече няма пречки, които блокират Гърция да разшири ролята си в Югоизточна Европа. В същото време той отбелязва, че Турция вече е причина за \"голямо главоболие\" във Вашингтон.Относно икономическите сътресения през последните 10 години, Бърнс обяснява, че Гърция е преживяла една от \"най-опустошителните кризи на този век\" и че гръцкият народ трябва да бъде \"горд, че не само е оцелял, но е на пътя на възстановяването\" . Все пак много ще зависи от \"продължаващата дисциплина и ефективността на правителството в неговите икономически и инвестиционни стратегии\".Бърнс, който бе и посланик в НАТО и зам.-държавен секретар на САЩ сега е професор по практика на дипломацията и международните отношения в Училището за управление Кенеди в Харвардския университет, вижда \"успешни\" отношения между новото гръцко правителство и администрацията на Тръмп.\"Знам, че много млади хора са се преместили в Европа, САЩ и другаде, за да намерят работа. Като приятел на Гърция мога само да се надявам, че чуждестранните инвестиции се увеличават, кредитният рейтинг на Гърция се засилва и туризмът продължава да е успеше\", обяснява той.Според него, след като въпросът за името на Македония е решен, има малко пречки пред разширяващата се роля на Гърция в Югоизточна Европа. Гърция може да бъде основна сила за стабилност на Балканите и може да продължи да бъде важен източник на подкрепа за Кипър.\"Турция се превърна в голямо главоболие за Вашингтон. Ердоган е труден за ситуацията в Сирия, като критикува и се противопоставя на работата на САЩ със сирийските кюрдски сили. Купувайки руската ракетна система С-400, той принуди САЩ да преустановят участието на Турция в програмата F-35. НАТО също няма да позволи на Турция да интегрира тази система в системата за противовъздушна отбрана на НАТО, тъй като това би било равносилно на приемането на канцерогени в кръвта. Решението на Турция създаде голям проблем както за НАТО, така и за САЩ\", коментира бившият посланик.По думите му, САЩ и Гърция навлизат в нова и обещаваща ера в своя дълъг съюз и приятелство. Гърция и САЩ укрепват икономическите и енергийните си връзки. Двете страни работят много по-тясно заедно по отношение на НАТО и военното сътрудничество. Тъй като САЩ и Турция се сблъскават с трудни отношения, САЩ се обръщат към Гърция да поддържа стабилност в Източното Средиземноморие.\"Президентът Барак Обама бе добър приятел на Гърция по време на кризата, когато правителството настоя за облекчаване на дълга за гръцката икономика. Искам да отдам почит на посланик Джеф Пиат, който е изключително ефективен посланик. Той работи много усилено за укрепване на нашите връзки в енергетиката, търговията и инвестициите и подобряване на военното ни сътрудничество, особено в Източното Средиземноморие\", допълва Никълъс Бърнс.", "date": "2019.09.24", "title": "Бивш посланик на САЩ вижда Гърция като основна сила за стабилност на Балканите"}
{"url": "https://news.bg/world/varhovniyat-sad-razpuskaneto-na-parlamenta-na-velikobritaniya-e-nezakonno.html", "text": "Разпускането на парламента на Великобритания е \"незаконно\". Това постанови Върховният съд на Обединеното кралство след няколкодневни обсъждания, предадоха световни агенции.Съдът взе историческото решение, след като премиерът на Великобритания Борис Джонсън Съдебното решение е победа за лагера срещу Брекзит.Преди няколко седмици , че решението на Борис Джонсън да разпусне парламента за пет седмици е законно, 11-те съдии от Върховния съд на Великобритания взеха единодушно решение, че Борис Джонсън е нарушил закона, обяви лейди Хейл, първата жена председател на съда, която се пенсионира през януари 2020 г.Хейл обясни, че разпускането на парламента с цел да се блокира ролята на законодателния орган е незаконно. Съдията поясни, че парламентът трябва да има възможността да създава закони, които да се спазват от всички.Този принцип ще бъде подкопан, ако правителството може да затваря парламента, подчерта тя и добави, че законодателният орган трябва да държи сметка на изпълнителната власт.В момента разпускането на парламента е незаконна, ако целта е да се попречи на законодателния орган да изпълнява конституционните си функции, продължи съдията.По думите й това \"продължително\" разпускане на парламента е необичайно. Тази продължителност оказва \"крайно\" влияние върху парламента, спъва работата на законодателния орган.\"Отражението върху основите на демокрацията е крайно\", подчертава съдията и отбелязва, че правителството не оправдава подобно продължително разпускане на парламента.Съдът заключи, че решението да се посъветва кралицата за разпускане на парламента е незаконно, постанови Хейл.Минути след обявеното решение председателят на парламента Джон Бъркоу обяви, че парламентът трябва да поднови работа без отлагане.Премиерът ", "date": "2019.09.24", "title": "Върховният съд: Разпускането на парламента на Великобритания е \"незаконно\""}
{"url": "https://news.bg/politics/dadoha-zelena-svetlina-za-pregovori-po-paket-mobilnost.html", "text": "Транспортната комисия на Европейския парламент даде зелена светлина за преговори по пакет \"Мобилност\" със Съвета на ЕС и Европейската комисия, съобщава БНР.След днешното гласуване евродепутатът от групата на Прогресивния алианс на социалистите и демократите Петър Витанов, който е и постоянен член на транспортната комисия, заяви, че това не е било неочаквано предвид вотът от миналата седмица.Той обясни, че от тук нататък предстои междуинституционален дебат, като основната амбиция остава да бъде намерен компромисен вариант.От своя страна евродепутатът от Европейската народна партия Андрей Новаков изрази мнение, че категорично трябва да отпаднат клаузите за връщането на водача и на превозното средство в страната отправна точка. По останалите спорни текстове според него трябва да се намери компромис до степен, в която бизнесът да продължи да работи добре и да се развива.Припомняме, миналата седмица  пакет \"Мобилност\" да бъде изтеглен от Еврокомисията.По-късно министърът на транспорта Росен Желязков заяви, че ще се бори за отпадането на клаузата за връщането на камионите в страната отправна точка всеки месец.\", на които се противопоставят българските евродепутати и превозвачи.Пакетът \"Мобилност\" влезе в дневния ред на пленарната сесия на ЕП на 27 март 2019 г. по предложение на председателя на Алианса на либерали и демократи за Европа (АЛДЕ) Ги Верхофстат.На гласуването на 25 март за дневния ред за редовната сесия. Оказа се, че точно толкова трябваха, за да падне предложението, което в крайна сметка беше прието с 156 гласа \"за\" срещу 154 - \"против\".На 27 март .Въпреки това - в Страсбург и в София.На заседанието на транспортна комисия , от които 1 126 продължават за гласуване в пленарна зала. Между тях са и внесените от българските евродепутати предложения.На 3 април стана ясно, че  и предложението на българските си колеги пакетът \"Мобилност\" да бъде свален от дневния ред за днешното заседание.На 4 април европарламентътна които се противопоставят българските евродепутати и превозвачи.След това транспортният министър Евродепутатът Ангел Джамбазки също посочи, че ", "date": "2019.09.24", "title": "Дадоха зелена светлина за преговори по пакет \"Мобилност\""}
{"url": "https://news.bg/int-politics/gratskiyat-turizam-mozhe-da-izgubi-do-500-mln-evro-ot-falita-na-tomas-kuk.html", "text": "Икономическите загуби за гръцкия бизнес в туристическата индустрия от срива на британската туристическа фирма \"Томас Кук\" се оценяват между 250 до 500 милиона евро, съобщава гръцката туристическа конфедерация SETE, цитирана от \"Катимерини\".SETE предлага мерки за защита на гръцкия бизнес, включително освобождаване от плащането на ДДС по несъбрани фактури от \"Томас Кук\", освобождаване от плащането на таксата за нощувка за туристите на компанията и понижаване на ставката на ДДС за туристически пакети.\"Правителството трябва да осъзнае мащаба на проблема и да вземе незабавни решения за подкрепа, за да избегне очаквания ефект на доминото\", коментира президентът на SETE Андреас Андреадис.\"Нашият туризъм никога досега не се е сблъсквал с такъв мега-фалит. Това е труден случай с огромни разходи и много последствия, които изискват спокойствие и добро сътрудничество от всички страни.\"Андреадис призовава всички, които работят в туристическата индустрия, да се отнасят към засегнатите туристи с \"уважение и щедрост\".Около 50 000 туристи остават в Гърция, основно на островите, според министърът на туризма, като са резервирани допълнителни полети, за да се улесни връщането им у дома.Властите заявяват, че туристите, предимно британци, са на островите Закинтос, Кос, Корфу, Скиатос и Крит, като са засегнали индустрия, представляваща около една четвърт от гръцката икономическа продукция.", "date": "2019.09.24", "title": "Гръцкият туризъм може да изгуби до 500 млн. евро от фалита на \"Томас Кук\""}
{"url": "https://news.bg/crime/balgarin-otkrit-martav-v-kitayskoto-posolstvo-v-bryuksel.html", "text": "36-годишният Искрен Йорданов от Русе е бил намерен мъртъв в гаража на китайското посолство в Брюксел, съобщи bTV.. Два дни по-късно е последният разговор с майка му по телефона. След това с него не е имало връзка.На 20 септември семейството му в Русе е потърсено от полицията, за да ги уведомят, че Искрен е починал в Брюксел на територията на китайското посолство.. Близките не могат да получат информация нито от посолството ни в Брюксел, нито от Външно министерство. Йорданов живее и работи в Германия.\" ч. Оттогава вече никаква връзка, абсолютно никаква. Искам да разбера истината, да знам къде е тялото му, какво се е случило, какво е преживял\", каза майката на Искрен - Елка Дочева.От МВнР обявиха, че . Той е разговарял с близки на починалия и е оказва пълно съдействие.", "date": "2019.09.24", "title": "Българин открит мъртъв в китайското посолство в Брюксел"}
{"url": "https://news.bg/int-politics/godishnata-sreshta-na-svetovnite-lideri-v-oon-zapochva-sred-problemen-svyat.html", "text": "Навигирайки в бурните води на проблемна епоха, световните лидери се събират за годишната си среща в Организацията на обединените нации (ООН), за да се помъчат да се справят с климатичната криза, регионални конфликти и спора в Близкия изток, който може да подпали целия свят, отбелязва \"Асошиейтед прес\".Генералният секретар на ООН Антониу Гутериш ще открие Общото събрание на ООН с реч за \"състоянието на света\". Веднага след него на трибуната ще излезе традиционният първи говорител - Бразилия, представлявана от новия си президент Жаир Болсонару, а след това САЩ, представлявани от президента Доналд Тръмп.Организацията на обединените нации, създадена да подкрепя многополюсния и многостранния свят, изпадна в затруднение пред нарастващия унилатерализъм от страна на САЩ и други страни, които предпочитат да постигат целите си сами пред сътрудничеството, за което се застъпва глобалната институция.Събитието се провежда на фона на , която е подкрепяна от дългогодишния си поддръжник САЩ. Саудитците твърдят, че Иран е отговорен за  срещу две техни петролни съоръжения, което Иран отрича.Администрацията на Тръмп, която не е фен на иранското правителство, се въвлече в ескалираща поредица от груби думи и заплахи с Техеран. САЩ наложиха тежки санкции срещу Ислямската република.Предвижда се иранският президент Хасан Рохани, който е в Ню Йорк, да се обърне към световните лидери в сряда.Тазгодишната сесия на Общото събрание на ООН, която започва днес и приключва на 30 септември, привлече държавни и правителствени ръководители от 136 от общо 193 страни членки на ООН. Това масирано присъствие на световни лидери отразява нарастващия глобален фокус върху борбата срещу климатичните промени и опасното състояние по отношение на мира и сигурността.Други страни ще бъдат представлявани от министри и вицепрезиденти - с изключение на Афганистан, чиито лидери са в много оспорвана президентска кампания преди изборите на 28 септември, и Северна Корея, която понижи представителството си от министър до, вероятно, своя посланик в ООН. Престолонаследникът на Саудитска Арабия Мохамед бин Салман и израелският премиер Бенямин Нетаняху отмениха плановете си да присъстват и изпращат министри.Миналата седмица Гутериш повтори предупрежденията, че \"напрежението се изостря\". Светът, заяви той, \"е в критичен момент на няколко фронта - извънредно положение с климата, нарастващо неравенство, засилване на омразата и нетолерантността, както и тревожен брой предизвикателства пред мира и сигурността\".", "date": "2019.09.24", "title": "Годишната среща на световните лидери в ООН започва сред проблемен свят"}
{"url": "https://news.bg/regions/s-14-mln-leva-remontiraha-patya-ot-vratsa-za-peshterata-ledenika.html", "text": "С близо 14 млн. лв. беше извършен ремонт на 17,4 км от третокласния път Враца - пещера Леденика, съобщават от Агенция \"Пътна инфраструктура\".Проектът - лот 10, се финансира от Оперативна програма \"Региони в растеж\" 2014-2020 г. и националния бюджет.Обновеният участък започва от областния център и завършва при входа на пещерата. Поставени са нова настилка, предпазни огради, пътни знаци и хоризонтална маркировка.В рамките на Враца по метода \"студено рециклиране\" са ремонтирани булевардите \"Христо Ботев\", \"Крайречен\" и ул. \"Вратица\", а на места на бул. \"Крайречен\" е изградена и колекторна система за дъждовна вода. Ремонтиран е и мостът на река Лева при Дома на туриста в града.От Пътната агенция посочват, че с ремонта на третокласния път се повишава безопасността на движение до Леденика, която е една от най-посещаваните пещери у нас, до местността \"Пършевица\", до село Згориград и се подобрява пътната инфраструктура на Враца.Изпълнител на строително-монтажните работи е ДЗЗД \"Пътища Северозапад 2016\", в което са: \"Галчев Инженеринг\" ЕООД и \"Фармвил\" ЕАД. Стойността на договора е 13 664 574,92 лв. с ДДС.Строителният надзор е осъществен от Обединение \"ТСП КОНСУЛТАНТИ\" ДЗЗД с участници: \"ТРИ - ЕС\" ЕООД, \"СТРОЛ 1000\" АД и \"ПИ ЕС КОНСУЛТ\" ЕООД. Техният договор е за 202 787,57 лв. с ДДС. Авторският надзор е на \"Виа План\" ЕООД. Договорът им е за 2 935 лв.с ДДС.Общата стойност на проекта е 14 121 155,70 лв. с ДДС. Финансирането от Европейския съюз по линия на ОП \"Региони в растеж\" е 11 773 852,17 лв. Националното съфинансиране е 15% - 2 077 738,62 лв., а собственият принос на АПИ е в размер на 269 561,91 лв. с ДДС.", "date": "2019.09.24", "title": "С 14 млн. лева ремонтираха пътя от Враца за пещерата Леденика"}
{"url": "https://news.bg/world/leybaristite-i-natsionalistite-ot-shotlandiya-i-uels-iskat-ostavkata-na-dzhonsan.html", "text": "Няколко британски партии поискаха оставката на премиера на Великобритания Борис Джонсън след съдебното решение, пише \"Гардиън\".По-рано днес Върховният съд на Обединеното кралство Веднага лидерът на Лейбъристката партия Джереми Корбин коментира, че Джонсън трябва да \"преразгледа позицията си\". Корбин поиска парламентът да поднови работа.Решението на Върховния съд показва презрението на Джонсън към парламента, заяви той и добави, че ще пише на председателя на законодателния орган незабавно да свика парламента.Председателят Джон Бъркоу обяви преди минути, че ще свика парламента без отлагане.Корбин смята, че Джонсън трябва да подаде оставка.Това ще го направи \"премиерът с най-краткия мандат в историята\", смята лейбъристът.Говорител на Шотландската национална партия също поиска оставката на Джонсън.Той трябва да има смелостта да подаде оставка, обяви говорителят.От националистическата Партия на Уелс (Плейд Къмри) също поискаха оставката на премиера.Борис Джонсън наруши закона, за да подкопае основните принципи на демокрацията. Премиерът показа много добре, че е нищо повече от евтин диктатор, който затвори демокрацията, за да избегне проверка. Премиерът трябва незабавно да подаде оставка и да спре веднъж и завинаги катастрофалния Брекзит, призоваха от националистическата партия.Найджъл Фараж, лидерът на партия \"Брекзит\", също поиска оставка. Но той иска оставката на Доминик Къмингс, съветник на Джонсън. Къмингс се разглежда като човека, който е накарал Джонсън да приеме изключително спорния подход с парламента.Според Фараж решението за парламента е \"най-лошото политическо решение в историята\". Той се безпокои, че тактиките на премиера могат да поставят под риск целия проект за излизане от ЕС.", "date": "2019.09.24", "title": "Лейбъристите и националистите от Шотландия и Уелс искат оставката на Джонсън"}
{"url": "https://news.bg/society/1400-shofyori-bez-vinetki-hvanaha-po-praznitsite.html", "text": "Общо 54 067 превозни средства са преброили трафик камерите на АМ \"Тракия\" на изхода на София на 20 септември - последния работен ден преди трите почивни дни около Деня на независимостта, съобщават от Агенция \"Пътна инфраструктура\".От тях пътуващите към Бургас са 28 712, а в посока София - 25 355.На 23 септември са преброени 47 819 автомобила, от които пътуващите към столицата са 32 420.В петък по АМ \"Хемус\" са минали 39 517 превозни средства, от които 23 655 автомобила в посока Варна. В последния почивен ден пък пътуващите от Ботевград към София автомобили са 24 029.На трето място по интензивност на движението е участъкът от път I-1 през Владая. На 23 септември преброителният пункт при Драгичево е отчел 20 364 автомобила към столицата. Почти толкова - 20 412 превозни средства, са преминали и на 20 септември в обратна посока.По пътя София - Калотина на 20 септември към границата със Сърбия са преминали 21 423 автомобила, а на 23 септември в посока към столицата са отчетени 16 144 автомобила.Над 16 300 автомобила са били проверени от Националното тол управление през трите почивни дни за платена винетна такса. Инспекторите са установили близо 1 400 нарушители, като повече от половината от тях са чужденци (775). Наложени са 1192 компенсаторни такси за общо 21 770 лв. и са съставени 166 акта за административно нарушениеОт началото на годината инспекторите от тол контрола са проверили почти 1,1 млн. автомобила. Констатирани са близо 80 000 нарушители, а стойността на наложените компенсаторни такси е над 3,8 млн. лв.", "date": "2019.09.24", "title": "1400 шофьори без винетки хванаха по празниците"}
{"url": "https://news.bg/int-politics/varhovniyat-sad-na-ispaniya-postanovi-ekshumatsiya-i-premestvane-na-franko.html", "text": "Върховният съд на Испания постанови, че останките на диктатора Франсиско Франко трябва да бъдат ексхумирани, съобщава БиБиСи.Той подкрепи плана на социалистическото правителство да премести останките от държавен мавзолей в по-малко спорен обект. Жалбата на семейството на Франко срещу ексхумацията и предлагането на алтернативно място е отхвърлена.Въпросът раздели мненията в Испания, където все още се усещат раните от ерата на Франко. Той печели гражданската война през 1930 г. и продължава да управлява Испания до 1975 г.В \"единодушно\" решение съдът заяви, че е решил \"напълно да отхвърли жалбата, подадена от семейството във връзка с ексхумацията на Франсиско Франко\". В момента той е положен в голям мавзолей, наречен Долината на падналите, заедно с десетки хиляди загинали в гражданската война.Мнозина определят комплекса като паметник на триумфа на фашизма и той се е превърнал в светилище на крайната десница. Правителството одобри ексхумацията през август.Испанските медии твърдят, че след решението правителството може да ексхумира Франко преди изборите на 10 ноември. Планът е да го преместят до съпругата му в гробището \"Ел Пардо\" северно от Мадрид, където са погребани и много други политици. Много потомци на жертвите на Франко подкрепят този ход.\"Абсурдно е хората, убити от войските на Франко, да са погребани заедно с Франко, а някои все още го прославят, сякаш е спасителят на Испания\", коментира Силвия Наваро, чийто чичо загива през 1936 г.Но семейството, което би предпочело Франко изобщо да не бъде преместван, поиска той да бъде положен в семейна крипта в катедралата Алмудена - точно в центъра на столицата.Правителството твърди, че бившият диктатор не трябва да е никъде, където може да бъде прославян. Противоречието идва в момент на политическа криза в Испания, тъй като страната се подготвя за четвъртите си общи избори за четири години.За разлика от нацистка Германия и Италия на Мусолини, победени през ВСВ, преминаването на Испания към демокрация от 1975 г. е по-постепенно. Въпреки че демокрацията е добре установена сега, мнозина смятат, че страната никога не се е изправяла срещу своето фашистко минало. По време на прехода имаше неписан \"пакт за забравяне\".Закон за амнистия, приет през 1977 г., предотвратява всяко наказателно разследване на годините на Франко. Статуите на Франко са премахнати и много улици са преименувани, за да се заличат очевидни признаци на фашистко минало.Закон за историческата памет, приет през 2007 г. от тогавашното социалистическо правителство, признава жертвите на войната от двете страни и предоставя известна помощ за оцелелите жертви на диктатурата на Франко и техните семейства.Дейността по намиране и погребване на хиляди загинали от гражданската война е бавна и противоречива. Повече от 100 000 жертви на конфликта и свирепите репресии, извършени след това, все още липсват.На 33 години, Франко става най-млад генерал в Испания през 1926 г. След избирането на левия Народен фронт през 1936 г. Франко и други генерали започват бунт, разпалвайки тригодишна гражданска война.Подпомаган от нацистка Германия и Мусолини в Италия, Франко печели гражданска война през 1939 г. и установява диктатура и се самопровъзгласява за държавен глава - El Caudillo.Франко държи здраво властта до смъртта си през 1975 г., след което Испания става демокрация.", "date": "2019.09.24", "title": "Върховният съд на Испания постанови ексхумация и преместване на Франко"}
{"url": "https://news.bg/world/kim-chen-un-mozhe-da-poseti-yuzhna-koreya-namekna-razuznavaneto-v-seul.html", "text": "Лидерът на КНДР Ким Чен-ун може да посети Южна Корея. Националната разузнавателна служба на Южна Корея обяви пред Комисията по разузнаване към парламента, че има малка вероятност Ким Чен-ун да участва на международно събитие в Република Корея, информират местни медии.Агенцията поясни, че това зависи от напредъка на двустранните преговори за ядрено разоръжаване със САЩ.Срещата на Южна Корея и Асоциацията на страните от Югоизточна Азия (АСЕАН) ще се проведе в пристанищния град Пусан на 25-26 ноември.Южнокорейското разузнаване очаква преговорите на работно ниво между САЩ и Северна Корея да продължат 2-3 седмици. Севернокорейският лидер може да бъде поканен на форума, но това ще зависи от преговорите и техния развой. В случай на \"някакво споразумение\" тази година може да се организира трета среща на върха между Ким и президента на САЩ Доналд Тръмп, а също така севернокорейският лидер може да се срещне с президента на Южна Корея Мун Дже-ин.", "date": "2019.09.24", "title": "Ким Чен-ун може да посети Южна Корея, намекна разузнаването в Сеул"}
{"url": "https://news.bg/economics/paragraf-23-kato-paragraf-22-za-plodovete-i-mlyakoto-za-uchenitsite.html", "text": "Стотици училища в страната остават без доставка на плод и мляко заради хаос в нормативната наредба, по която са одобрени от Държавен фонд \"Земеделие\" доставчици през миналата година.За втори път на пресконференция в БТА ощетени от този хаос производители и доставчици изложиха тревогата си, но и поискаха оставките на министър Десислава Танева, шефа на ДФЗ Грудев и на отговорния директор на дирекция в ДФЗ.Представителите в БТА днес са сред одобрените през 2018 г. за доставки по тригодишни договори. И въпреки че тези техни ангажименти не са изтекли, от ДФ Земеделие са разпространили до директорите на училища указание за сключване на нови договори.Казусът е тема на вече трета поредна пресконференция и произтича от спорната наредба за условията и реда за прилагане на схеми за предоставяне на плодове и зеленчуци, мляко и млечни продукти и по-конкретно постановление на Министерски съвет нр. 32 от 22 февруари 2019 г. за изменение и допълнение на наредбата. Това изменение въвежда нов ред за избор на заявители, които в последствие да са одобрени изпълнители. Противоречиви указания на фонд \"Земеделие\" към директорите на учебните заведения внасят объркване на оперативно ниво.Един от управителите на фирмата-доставчик Милена Рашева посочи и пример, с който директори на училища и детски градини й връщат продукция, която тя е доставила по заявка. Производителят разказа, че има сключен договор за 3 години за доставка. На 17 септември тя разпраща до директорите си писмо, при което научава, че през август е направен конкурс за нови доставчици.Самата тя няма отговор какво налага Фонд \"Земеделие\" да прави нови конкурси. В момента, докато се разглежда спорът, нейната фирма е застой и не доставя продукти. Според фирмите, които са доставчици казусът е правен и се чака отговорът на Върховния административен съд (ВАС). Това обаче ще стане твърде късно, през което време децата остават без плод и мляко, а и решението на петчленния състав няма да даде отговор на въпроса какво се случва и какво се прави в момента.Собствениците на фирмите недоволстват, че от август месец задават въпроси от отговорните институции, но не получават отговори.На официално писмено поискване за становище на Държавен фонд \"Земеделие\" относно действието на параграф 23 от наредбата и актовете за одобрение от 2018 г. по двете училищни схеми от до този момент одобрените заявители не са получили. Тяхното предложение е до излизане на решения на петчеленния състав на ВАС по казуса е фонд \"Земеделие\" да даде съответните указания на директорите.По казуса от Фонд \"Земеделие\" заявяват, че развитие по случая може да има след като се произнесе 5-членният състав на ВАС.По-късно от Държавен фонд \"Земеделие\" изпратиха своя позиция по случая. ", "date": "2019.09.24", "title": "Параграф 23 - като \"параграф 22\" за плодовете и млякото за учениците "}
{"url": "https://news.bg/world/poveche-da-ne-chuvam-ot-boris-dzhonsan-che-es-e-nedemokratichen-izrigna-gi-verhofstat.html", "text": "Ги Верхофстат, координатор на ЕП за преговорите с Великобритания, приветства решението на Върховния съд на Обединеното кралство и атакува премиера Борис Джонсън.\"Най-малко едно голямо облекчение в Брекзит сагата: върховенството на закона във Великобритания е живо и действа. Парламентът никога не трябва да бъде заглушаван в истинска демокрация\", написа Верхофстат в \"Туитър\".\"Никога повече не искам да чувам Борис Джонсън или други поддръжници на Брекзит да казват, че ЕС е недемократичен\", нападна той.По-рано днес Върховният съд на Обединеното кралство Няколко ", "date": "2019.09.24", "title": "Повече да не чувам от Борис Джонсън, че ЕС е недемократичен, изригна Ги Верхофстат"}
{"url": "https://news.bg/int-politics/rusiya-skastri-poslanika-na-sasht-zaradi-otkazanite-vizi-za-oon.html", "text": "Руското външно министерство е привикало посланика на САЩ в Москва, след като се оказа, че САЩ не са предоставили навреме визи на няколко членове на руската делегация, които трябваше да присъстват на Общото събрание на ООН.\"Американският посланик беше извикан във външното министерство, посолството ни във Вашингтон предприема мерки... Това е директно нарушение на международните задължения на Вашингтон. Това не е двустранно посещение, а посещение на руската делегация в Общото събрание на ООН\", подчерта говорителят на Кремъл Дмитрий Песков, цитиран от руските медии.Коментирайки отказа за издаване на визи, Песков посочи, че ситуацията е тревожна и неприемлива, като добави, че действията на Вашингтон нарушават международните им задължения.\"Америка предоставя територията си на централата на ООН и всъщност единственото нещо, което Америка има право да направи, е да ограничи, например, престоя на членове на руската делегация в един град, Ню Йорк. САЩ нямат право да налагат каквито и да е други ограничения за тези, които отиват за Общото събрание на ООН. Тези правила сега са нарушени. Това със сигурност изисква доста твърда реакция от Москва ... и от ООН\", настоя говорителят на Путин.По-рано днес руското външно министерство разкритикува остро Вашингтон за отказа на визи на членове на руската делегация.Също така Константин Косачев, който е председател на комисията по външните работи към Съвета на федерацията (горната камара на руския парламент), заяви че не е получил американска виза навреме и следователно ще пропусне Общото събрание на ООН в Ню Йорк.Ню Йорк е домакин на 74-ата сесия на Общото събрание на ООН от днес до 30 септември.", "date": "2019.09.24", "title": "Русия скастри посланика на САЩ заради отказаните визи за ООН"}
{"url": "https://news.bg/crime/razkriha-kanal-za-nelegalni-migranti-ot-gartsiya-za-balgariya.html", "text": "Разкриха канал за нелегални мигранти от Гърция за България.На 17 септември край местността Колибаря в Смолянско гранични полицаи подали знак за спиране на три автомобила, които обаче не се подчинили на полицейското разпореждане. Незабавно били предприети заградителни действия и по-късно колите били установени, като едната от тях катастрофирала. Униформените открили в автомобилите петима българи на възраст между 24 и 36 години, както и 16 чужденци без документи за самоличност, представящи се за граждани на Афганистан. Всички те са задържани.При продължилото разследване бил задържан и организаторът на канала - 25-годишен афганистанец, живеещ в София. При претърсване в дома му били задържани още двама незаконно пребиваващи афганистанци.Срещу българските каналджии са образувани три бързи производства, а срещу афганистанските граждани - 8 бързи производства.По първоначални данни става въпрос за организиран канал за превеждане на нелегални мигранти през границата на страната към Западна Европа.Работата по случая продължава.", "date": "2019.09.24", "title": "Разкриха канал за нелегални мигранти от Гърция за България"}
{"url": "https://news.bg/world/sled-17-g-razbraha-koy-e-naredil-krazhbata-v-doma-na-ruskiya-pevets-mihail-krug.html", "text": "Кражбата в дома на руския изпълнител на Михаил Круг, която завърши с неговото убийство, е била наредена от лидера на \"Тверски вълци\" Александър Костенко, съобщи ТАСС, позовавайки се на Следствения комитет.Разкритието става 17 години след убийството.От ведомството разказаха, че са установили свидетел, който е осъден за убийство на член на бандата Дмитрий Веселов. Осъденият заяви, че по време на разговора с Веселов е получена информация за това, че Костенко, лидерът на \"Тверските вълци\", е наредил кражбата в дома на Михаил Круг.Той добави, че Костенко е бил притеснен за това, че Круг е бил убит по време на изпълнение на неговата заповед.По-рано стана известно името на убийците на Круг - Александър Агеев и Дмитрий Веселов. Целта е била да изнесат скъпоценностите и антиките от дома на певеца и да го направят длъжник на престъпната групировка.", "date": "2019.09.24", "title": "След 17 г. разбраха кой е наредил кражбата в дома на руския певец Михаил Круг"}
{"url": "https://news.bg/regions/postavyat-kameri-na-patya-stara-zagora-kazanlak-sled-intsidenta-s-motorist.html", "text": "Стационарни камери ще бъдат монтирани на пътя Стара Загора - Казанлък, където , съобщава bTV по информация на \"Пътна полиция\" - Стара Загора.От община Мъглиж пък настояват в участъка да се поставят мантинели, тъй като това не е първият подобен инцидент заради излязъл на платното добитък.Припомняме, в края на 2018 г. дв. През февруари тази година сходен инцидент се случи и край Тулово.Кметът на Мъглиж Душо Гавазов обясни, че общината е предприела мерки и е поискала от Агенция \"Пътна инфраструктура\" да бъдат монтирани мантинели на около 3 км от урбанизираната територия на Тулово. От Пътната агенция обаче отказали с аргумента, че разходите за тази дейност трябва да бъдат направени за сметка на общинската администрация.По думи на директора на ОП - Стара Загора Илия Златев отказът на АПИ е на базата на нормативни разпоредби, които трябва да се спазват.Той обясни, че става въпрос за мантинели в регулационните граници на населеното място, а не по Републиканския път извън населените места. Мантинелите не са средството, което ще реши излизането на животни на пътя, категоричен бе Златев.", "date": "2019.09.24", "title": "Поставят камери на пътя Стара Загора - Казанлък след инцидента с моторист"}
{"url": "https://news.bg/int-politics/rusiya-e-izpravena-pred-zabrana-za-olimpiyski-i-svetovni-parvenstva.html", "text": "Русия е изправена пред забрана за всички големи спортни събития заради \"несъответствия\" в база данни от лаборатории, предупреди Световната антидопингова агенция, съобщава БиБиСи.Страната разполага с три седмици, за да обясни \"несъответствията\" или да рискува да бъде изключена от олимпийските и световните първенства.На Русия може да бъде забранено и да бъде домакин на големи събития. \"Има доказателства, че тези данни са изтрити\", коментира председателят на Wada Джонатан Тейлър. \"Трябва да разберем от руските власти какво е тяхното обяснение.\"Русия предаде данни от своята московска лаборатория през януари като условие за нейната реинтеграция. Но Wada заявява, че нейният изпълнителен комитет е информиран, че е открита официална процедура за спазване на закона за разкриването на \"несъответствия\".\"Това в момента е хипотетично, но ако експертите поддържат сегашното си мнение, тогава комисията за преглед на спазването на изискванията ще направи препоръка да се изпрати известие до \"Русада\", че \"не отговаряте на изискванията \"и предлага последствия\", обяснява Тейлър.\"В случай на \"критично неспазване \", сега има отправна точка за санкции, които могат да се увеличават и намаляват. Те включват санкции срещу \"Русада\", изключване на събития, организирани в Русия и изключване на руски спортисти в световни първенства и Олимпиади.\"Тейлър подчертава, че според нов набор от правила, Wada вече има правомощието да прилага подобни наказания, но също така обясни, че ако Русия обжалва, случаят в крайна сметка ще бъде решен от Арбитражния спортен съд - АСС. \"Всички са съгласни, че ще се наложи това, което реши АСС\".\"Трябва да сме много внимателни. Трябва да се спазва процедурата. Не можем да се предреши резултата\", обяснява той.Международният олимпийски комитет - МОК отхвърли препоръката на Wada да забрани участието на Русия в Олимпийските игри в Рио през 2016 г. след допинг скандал, но прекрати участието на отбора в зимните олимпийски игри в Пхенян 2018, като спортистите бяха принудени да се състезават като неутрални.В понеделник Международната асоциация на федерациите по лека атлетика (IAAF) потвърди решението си за забрана на Русия само четири дни преди началото на Световното първенство в Доха, след като изслуша доклад от своята работна група.Сега обаче Русия е изправена пред перспективата да бъде изключена от много други събития, включително Олимпиадата в Токио през следващата година и Световната купа по футбол 2022 година.Тейлър коментира, че новите санкционни права на Wada оправдават силно противоречивото решение за възстановяване на \"Русада\" през януари преди данните да могат да бъдат анализирани.Но Роб Кьолер от групата \"Световни атлети\", която е критична към Wada за справянето с кризата, заявява, че членовете им са \"гневни\".\"Дойде време да поискаме оставки от ръководството на Wada, защото те показаха, че не са подходящи за целта. Цялото това фиаско е в полза на Русия, както и през цялото време, без значими последици\", допълва той.В коментари, съобщени от ТАСС, министърът на спорта на Русия Павел Колобков заяви: \"Какви точно са тези разминавания и с какво са свързани?\"\"Експертите в областта на цифровите технологии от двете страни вече си сътрудничат. От наша страна ние продължаваме да оказваме всякаква помощ.\"Русия бе изпуснала крайните срокове за предаване на данните, преди окончателно да предостави на Wada достъп до московската антидопингова лаборатория през януари.", "date": "2019.09.24", "title": "Русия е изправена пред забрана за олимпийски и световни първенства"}
{"url": "https://news.bg/politics/tarakliyskiyat-universitet-v-moldova-stava-filial-na-rusenskiya-universitet.html", "text": "Молдова ще направи всичко възможно Тараклийският университет \"Григорий Цамблак\" да се трансформира във филиал на Русенския университет \"Ангел Кънчев\". Това е станало ясно на срещата на президента Румен Радев с молдовския му колега Игор Додон в Ню Йорк.Предвижда се преди предвиденото за 2020 г. посещение на българския държавен глава в Молдова наша делегация да посети учебното заведение, за да бъдат уточнени подробностите около трансформацията.На срещата Радев получи уверение от Додон, че териториално-административната реформа, предприета от Молдова, няма да засегне статута на Тараклийския район, който е населен с етнически българи.По време на срещата двамата президенти изтъкнаха положителния принос върху двустранното сътрудничество на голямата историческа българска диаспора в Молдова, която е напълно интегрирана. По думите на президента Радев запазването на настоящия статут на Тараклия, където живеят 63 000 етническите българи, е жизненоважно за съхраняването на националната, културна и езиковата им идентичност.", "date": "2019.09.24", "title": "Тараклийският университет в Молдова става филиал на Русенския университет"}
{"url": "https://news.bg/politics/dimitar-delchev-vodi-listata-na-desnite-podkrepyashti-manolova.html", "text": "\"Движение България на гражданите\", Земеделски народен съюз, НДСВ и \"Път на младите\" регистрираха в Общинската избирателна комисия в София обща листа. И четирите организации подкрепиха Мая Манолова, която беше издигната от инициативен комитет за кметския пост.Водач на листата ще бъде лидерът на ДБГ Димитър Делчев, на второ място като гражданска квота е общинският съветник Воислав Тодоров, а след него е Ана Вилфан от \"Път на младите\". Председателят на ЗНС Румен Йончев е на четвърта позиция, а водачът на младежите на ДБГ Андрей Петков е пети, следван от Лъчезар Ценков от НДСВ.В листата влизат и четирима членове на инициативния комитет, издигнал Мая Манолова за кмет - финансистът Бисер Манолов, Ана Вилфан, кардиологът д-р Мирослав Ангелов, и Воислав Тодоров, като първите двама представиха програмата на кандидатката за кмет.След регистрирането на листата Димитър Делчев изрази притеснение, че битката за столицата ще бъде нечестна, тъй Йорданка Фандъкова все още не е излязла в отпуск от кметския пост.Не е морално да рекламираш себе си и своята листа, докато посещаваш обекти, изградени или ремонтирани с парите на всички нас, данъкоплатците, категоричен бе той. Според него това е злоупотреба с власт.Делчев посочи, че коалиция \"Движение България на гражданите\" регистрира пълна листа от 61 души и ще се бори за максимален брой общински съветници. Като ключова мярка той изтъкна цялостния ремонт на тротоарите в столицата. Според него Столичната община трябва да получи част от данък общ доход на софиянци, за да има достатъчно средства градът да се превърне в подредена европейска столица.Основната цел на дясно-центристкото обединение било премахването на корупционния модел на управление на ГЕРБ в София.Припомняме, на 5 септември стана ясно, че По-късно председателят на \"Движение България на гражданите\" Димитър Делчев отрече ", "date": "2019.09.24", "title": "Димитър Делчев води листата на \"десните\", подкрепящи Манолова "}
{"url": "https://news.bg/comments/protestite-v-egipet-arabska-prolet-bez-steroidi.html", "text": "Когато в една държава младите хора и бедността характеризират висок процент от нейния народ, то това е обещаваща формула за размирници и хаос. Точно такъв е случаят на Египет, където средната възраст на населението е 24 години, а всеки трети живее в бедност. Последното дори е по данни на местните власти, което означава, че вероятно е обло представяне на ръбатата ситуация в страната.Сложната икономическа ситуация в Египет е причина сама по себе си за случващите се протести срещу управлението на египетския президент Абдел Фатах ал-Сиси. Като своеобразен инспиратор на размирниците се очерта живеещият в Испания Мохамед Али, чийто житейски опит е достатъчно шарен: той е бил и строителен предприемач, и актьор. През социалните мрежи последният разкрива това, за което настоява, че са корупционни практики на военния естаблишмът в страната, и призова съгражданите си в Египет на протести, чиято цел е отстраняването на свързания с и произлизащия от военните среди президент ал-Сиси.На този етап въпросите около Мохамед Али са повече, отколкото отговорите. Той със сигурност е прав в поне едно нещо: влиянието на военните върху политическия процес на страната се увеличи още повече през управлението на ал-Сиси.Но има ли някой влияние върху Мохамед Али? В това отношение има три версии. Първата е, че той действа сам и импровизирано. Втората е, че Али е направляван от правителствена и военна фракция от страната, която е недоволна от президента ал-Сиси. Трета и официозна версия настоява, че Мохамед Али е в координация с опозиционните среди в страната, доминирани от Мюсюлманско братство.Протестите в Египет неминуемо подстрекават отразяващите ги журналисти да правят паралели с Арабската пролет през 2011-та година, когато от власт бе свален дългогодишният президент Хосни Мубарак.На този етап обаче разликите спрямо протестите през 2011-та година изглежда да преобладават спрямо приликите.Така например текущите протести в Египет са далеч по-малобройни спрямо онези преди 8 години - и като обхват, и като посещаемост. В допълнение, те се организират в конкретен ден от седмицата, а не са на перманентен принцип. Демографията, формираща протестите от тези дни, също не изглежда представителна: на улиците преобладават предимно млади хора. А през 2011-та година младите, въпреки че отново бяха движеща сила на Арабската пролет в страната, далеч не бяха единствените участващи.Днес е много по-трудно и за ръководните кадри на \"Мюсюлманско братство\" (МБ) да се включат активно в тези протести. В елита на движението има конфликт на поколенията: по-младото такова, което иска да участва в настроенията срещу военно-секуларния елит на Египет, не може, понеже живее в изгнание (предимно в Турция). По-старите кадри на братството, които са в Египет, са или на различен режим по затворите в страната, или са извън тях, но са сключили сделка с управляващите, което силно ограничава житейския и политическия им периметър. Ако можем да обобщим: по-младите ислямисти от МБ имат желание за антиправителствена дейност, но не могат, а по-старите могат, но нямат желание.Самият факт, че президентът ал-Сиси е вече в Ню Йорк, където започва Общото събрание на ООН, подсказва, че египетският държавен глава не оценява като висока опасността за режима му. В противен случай той просто нямаше да замине за САЩ (по примера на израелския министър-председател Бенямин Нетаняху, който отмени визитата и планираната си среща с Доналд Тръмп при това, по политически причини, а не такива, касаещи сигурността).Разбира се, за сравнителната ограниченост на протестите в Египет допринася и това, че изразяването на недоволство срещу режима в публичната среда винаги си е било рисково хоби, особено по времето на президента ал-Сиси.Въпреки че сложното икономическо положение на Египет оправдава недоволството по улиците, то би било коректно да се спомене, че много от проблемите пред страната са хронични, наследени в управлението на ал-Сиси. Реформи - в силно етатистка икономика и широка бюрокрация на страната - се правят по-скоро по изключение.Но именно ал-Сиси се опитва да налага политика на строги икономии, целяща намаляване на силно субсидиранoто потребление в Египет (там около 20% от цената на основни стоки като хляба, ориза, захарта и т.н. се поемат от държавния бюджет). От египетското министерство на финансите казаха през април месец, че през фискалната 2019-2020-та година се предвижда намаляване на субсидиите на горивото с 40.5% и на електричеството - с 75%.Тези бюджетни съкращения, които се провеждат и под натиска на МВФ, подплатяват недоволството на египтяните. Но в същото време благодарение на тях за първи път от много години насам по принцип високите безработица и инфлация в страната биват редуцирани: и двете са под 10%.Всъщност, ако можем да обобщим управлението на ал-Сиси, то за него е характерен (1) фокус върху вътрешните икономически проблеми в страната и (2) външна политика, която бива пречупвана през призмата на сигурността.По отношение на първото от ключово значение, наред с опитите за политика на \"стегнатите колани\", е и икономическата подкрепа, която египетският президент получава от Саудитска Арабия и Обединените арабски емирства. Опитът за \"сглобяване\" на икономическите артерии на Египет с тези на Йордания и Ирак също е част от актуалната визия на ал-Сиси (включително като частично преодоляване на енергийната зависимост на Кайро от Рияд и Абу Даби).А по отношение на второто - египетският държавен глава се опитва да разшири сферата на сигурност в регионалната среда около Египет, така че тя да не бъде инкубатор на напрежение в самата страна.Първото направление на тази външна политика, мислена и прокарвана през сигурността, започва от самата страна (контра-терористичните операции срещу наличната Ислямска държава в Синай, в името на които египетските власти дават картбланш на израелските военно-въздушни сили да оперират свободно над синайското небе).На изток от Синай египетското разузнаване се опитва да не изпуска от вниманието си дейността на \"Хамас\" в Ивицата Газа (поради идеологическите връзки на последната с \"Мюсюлманско братство\" и финансовите такива с Катар и Иран).На юг Кайро бонифицира от смяната на режима на Омар ал-Башир в Судан, който бивш президент на страната бе считан за прекалено доближаващ се до Турция. По същия южен вектор обаче Египет продължава да изпитва трудности в преговорите си с Етиопия по отношение на израждането на бент по протежението на Нил от Адис Абеба.На запад, където Египет гранични с \"разхвърляната\" Либия, Кайро инвестира усилия в подкрепа на либийския генерал Халифа Хафтар, който воюва включително срещу сили, получаващи подкрепа от Турция и Катар.Вътрешните и външните мембрани на политиката на Египет под кормилото на Абдел Фатах ал-Сиси обаче със сигурност имат и още една отличителна характеристика: репресиите. В това отношение думите, че \"ал-Сиси е Мубарак на стероиди\" си остават изключително популярни.Точно стероидите обаче изглежда, че липсват на протестите в Египет тези дни.", "date": "2019.09.24", "title": "Протестите в Египет: Арабска пролет без стероиди"}
{"url": "https://news.bg/bulgaria/prof-topalov-za-pregovorite-s-makedoniya-vse-edno-si-izpraven-sreshtu-stena.html", "text": "На последните две заседания работата на Съвместната комисия по исторически и образователни въпроси между България и Северна Македония забуксува. Това заяви професор Кирил Топалов пред bTV.По негови думи първоначално македонските историци са се държали кооперативно и благодарение на това е бил постигнат напредък по теми като ролята на личностите на цар Самуил, свети Климент и свети Наум в общата ни история. Въпросът с Гоце Делчев обаче довел до втвърдяване на позициите им.Бяхме тръгнали към сближаване на позициите в духа на научната истина, но сега съществува усещането, че \"си изправен срещу стена\", а \"когато играеш тенис с партньор, чувството е различно, за разлика от това да запращаш топката в стена, обясни проф. Топалов.Той изрази надежда, че все пак Северна Македония ще промени доста неща в учебниците си по история, защото когато те са били обсъждани, западните ни съседи още са били в настроение за диалог. Като пример той даде помагалата за прогимназията, където българите са описани като грабителско номадско племе.Ние нашата история няма да я отстъпим нито като държава, нито като комисия, категоричен бе професор Топалов. Той все пак поясни, че членовете на комисията не могат да налагат решения на своите правителства, които взимат и геополитически решения.Според българския историк за личността на Гоце Делчев е най-близо до истината, макар да отбелязва, че \"не знаем какво са имали революционерите под борба за автономия на Македония\" и дали това е стъпка към независима държава.Той обясни, че за членовете на комисията от Северна Македония Гоце Делчев е \"апостол на македонизма\".Проф. Топалов посочи, че не е тяхно право да казват на политиците какво да правят. Нашата комисия не може да определя действията на нашите правителства, защото ние сме експерти, а не политици, заяви той.Припомняме, вицепремиерът и лидер на ВМРО Красимир , че комисията за решаването на въпросите за общата история с Македония не работи. Той посочи, че българската част на комисията е отказала да приеме двете страни заедно да честват празника на легендарния деец и идеолог на ВМРО на датата 7 октомври, когато костите му са предадени на Скопие от Георги Димитров. Според него  Той призова страната ни да постави ултиматум на Македония - ако те не се примирят с въпросите от общата ни история, България да не подкрепя Македония за ЕС.Впоследствие темата коментира и министърът на външните работи Екатерина Захариева, която заяви, че . \"От Северна Македония не искаме нищо повече от истината\", каза тя и определи действието на Георги Димитров като едно от най-големите предателства.Захариева се срещна и с своя колега от македонска страна Никола Петков, когато каза, че общите историческите въпроси са най-важните елементи от Договора за добросъседство, приятелство и сътрудничество между България и Македония. Пред Петков тя също заяви, че страната ни ще се застъпи за истината и от работата на смесената комисия.", "date": "2019.09.24", "title": "Проф. Топалов за преговорите с Македония: Все едно си изправен срещу стена"}
{"url": "https://news.bg/int-politics/v-rusiya-otgovoriha-na-dumite-na-tramp-i-duda-za-severen-potok-2.html", "text": "Членът на Съвета на федерацията (горната камара на руския парламент) Владимир Джабаров оцени думите на президентите на САЩ и Полша Доналд Тръмп и Анджей Дуда за възпрепятстване на строителството на газопровода \"Северен поток 2\".По думите на сенатора пред руската телевизия RT, двете страни нямало да могат да попречат на изпълнението на проекта, но може да успеят да забавят изграждането на газопровода.\"Но смятам, че Западна Европа няма да приеме това. Особено Германия, която е заинтересована от руския газ\", изтъкнал Джабаров.Той също така изразил мнение, че Варшава само повтаря думите на американския \"голям брат\" и нямала своя собствена политика.Вчера Тръмп и Дуда признаха \"Северен поток 2\" за заплаха за енергийната сигурност и обсъдиха как техните държави могат да възпрепятстват реализацията на руския проект.Проектът \"Северен поток 2\" включва строителството на тръбопровод с общ капацитет от 55 млрд. кубически метра газ годишно. Очаква се той да бъде завършен още през тази година. Газопроводът ще преминава през териториалните води или изключителните икономически зони на Русия, Финландия, Швеция, Дания и Германия. Компанията строител Nord Stream 2 остава да получи разрешение за строеж само от датските власти.Против проекта активно се застъпва Украйна, която се опасява да не загуби приходи от транзита на руски газ, както и редица европейски страни, включително Полша, Латвия и Литва, както и САЩ, които лобират за втечнения си природен газ в Европейския съюз.", "date": "2019.09.24", "title": "В Русия отговориха на думите на Тръмп и Дуда за \"Северен поток 2\""}
{"url": "https://news.bg/crime/otnachalo-zapochva-deloto-sreshtu-izbyagal-zatvornik-obvinen-v-otvlichane.html", "text": "Отначало започва делото срещу затворника Борис Иванов, съобщиха от прокуратурата. Той избяга от затвора на 21 юни 2018 г. и бе заловен в село Летница.Ловешикият окръжен съд отмени определението, с което даде ход на делото по същество срещу Б.А.И. Той е обвинен в бягство от затвора и в отвличане, при условията на опасен рецидив.Делото започва отначало. Очаква се да бъде определен още един съдия и още един съдебен заседател, тъй като предвиденото в закона наказание за второто престъпление изисква то да бъде разгледано , уточниха от държавното обвинение. Припомняме, на 21 юни 2018 г. от външен обект - млекопреработвателна фирма, където е работил заедно с други затворници. Той излежава 13-годишна присъда за блудство в Ловешкия затвор, като това не е първото му бягство.Тогава от МВР обясниха, че издирват . Междувременно .След като бе издирван, дори , той бе открит .", "date": "2019.09.24", "title": "Отначало започва делото срещу избягал затворник, обвинен в отвличане"}
{"url": "https://news.bg/int-politics/tramp-ubeden-shtyah-da-spechelya-nobelova-nagrada-ako-ya-vrachvaha-bezpristrastno.html", "text": "Президентът на САЩ Доналд Тръмп получи въпрос, който беше музика за ушите му по време на една от срещите му с чуждестранни лидери в рамките на Общото събрание на ООН в Ню Йорк, отбелязва \"Асошиейтед прес\".След като Тръмп се срещна с пакистанския министър-председател Имран Хан вчера, пакистански репортер попита Тръмп за посредничеството в конфликта между Индия и Пакистан във връзка със спорната област Кашмир.След като репортерът казал на Тръмп, че би заслужил Нобелова награда, ако успее да разреши спора, американският държавен глава с готовност се съгласил.Тръмп казал на репортера, че би получил Нобеловата награда \"за много неща, ако я връчваха безпристрастно, което те не правят\".Тръмп добавил, че неговият предшественик Барак Обама е получил наградата толкова рано през мандата си, че \"той нямаше представа защо я получи\".Тръмп изтъкнал: \"Това беше единственото нещо, за което се съгласих с него.\"", "date": "2019.09.24", "title": "Тръмп убеден: Щях да спечеля Нобелова награда, ако я връчваха безпристрастно"}
{"url": "https://news.bg/int-politics/britaniya-frantsiya-i-germaniya-obviniha-iran-za-atakite-v-sauditska-arabiya.html", "text": "Великобритания, Франция и Германия се присъединиха към САЩ в обвиненията срещу Иран за нападения върху ключови петролни съоръжения в Саудитска Арабия, но иранският външен министър посочи отговорността поета от йеменските бунтовници и заяви: \"Ако Иран стоеше зад това нападение, нищо нямаше да остане от тази рафинерия\", съобщава АП.Лидерите на Обединеното кралство, Франция и Германия излязоха с изявление, потвърждавайки подкрепата си за ядреното споразумение с Иран от 2015 г., което САЩ напуснаха, но искат Иран да спре да го нарушава и допълват, че \"няма друго правдоподобно обяснение\", освен че \"Иран носи отговорност за тази атака.\"Те обещаха да се опитат да намалят напрежението в Близкия изток и призоваха Иран да се \"въздържа от избора на провокации и ескалация\".Британският премиер Борис Джонсън заяви късно в неделя, че Британия обмислят да участват във военни усилия, ръководени от САЩ за укрепване на защитните сили на Саудитска Арабия след атаките с дронове и крилати ракети.Министърът на външните работи на Иран Мохамед Джавад Зариф отрече участие в атаките. Той обясни в понеделник, че бунтовниците от Йемен, които поеха отговорност, \"имат всички основания да си отмъстят\" за въздушните атаки на саудитската коалиция срещу страната им.Той подчертава също, че в навечерието на посещението на президента Хасан Рохани в ООН в Ню Йорк \"би било глупаво Иран да се занимава с такава дейност\".Зариф го определя като нападение \"с висока точност, слабо въздействие\" и без жертви. В рафинерията има съоръжения, които саудитите би им отнело година за ремонт, \"защо удара е по местата с най-ниско въздействие\", пита Зариф, допълвайки, че ако Иран е отговорен, рафинерията щеше да бъде унищожена.Франция се опитва да намери дипломатическо решение на американско-иранското напрежение, което нарасна след саудитските атаки и внимателно избягва да посочва вина.По-рано на път за Ню Йорк френският президент Еманюел Макрон заяви, че остава \"предпазлив\" относно разпределянето на отговорността за атаките. Няма обяснение, защо по-късно той смени позициите си и обвинява Иран.Макрон заяви на пресконференция в САЩ, не много преди изявлението, че планира да се срещне отделно с Тръмп и Рохани следващия ден и ще работи за насърчаване на \"условията за дискусия\", а не за ескалация.Макрон нарече атаката от 14 септември \"ясна смяна на играта\", но потвърди готовността на Франция да посредничи.Администрацията на Тръмп обяви в петък, че ще изпрати допълнителни американски войски и противоракетна отбранителна техника в Саудитска Арабия и Обединените арабски емирства като част от \"отбранително\" разполагане.\"Ще следим много внимателно. И ясно, ако ни помолят саудитите или американците да имаме някаква роля, тогава ще разгледаме по какъв начин бихме могли да бъдем полезни\", обяснява Борис Джонсън.Официален представител на Обединеното кралство коментира пред Асошиейтед прес, че твърдението за отговорност на бунтовниците в Йемен е \"неправдоподобно\". Той допълва, че на мястото на нападението са намерени останки от произведени в Иран крилати ракети и \"сложността много твърдо показва участието на Иран.\"Длъжностното лице, което говори при условие за анонимност, във връзка с констатации на разузнаването, не обяснява дали Великобритания вярва, че атаката е от иранска земя.Иран отрича и предупреди, че всяка атака за отмъщение, насочена към нея, ще доведе до \"всеобхватна война\".", "date": "2019.09.24", "title": "Британия, Франция и Германия обвиниха Иран за атаките в Саудитска Арабия"}
{"url": "https://news.bg/politics/pokazvame-na-irak-kak-se-pravi-prehod-kam-demokratsiya.html", "text": "Амбицията на България и Ирак е да започнем да възобновяваме присъствието на наши компании на иракския пазар в редица отрасли, в които в недалечното минало сме били икономически партньори. Това заяви президентът Румен Радев след среща с президента на Ирак Бархам Салих в Ню Йорк. Двамата разговаряха в рамките на 74-ата сесия на Общото събрание на ООН.Според българския държавен глава добрите ни икономически отношения с Ирак в недалечното минало са добра основа да се възобнови партньорството между двете страни.Той напомни, че България е имала силно присъствие в областта на строителството, хидротехниката, проучването и производството на нефт и газ, медицината и образованието - направления, в които Ирак бил отворен за партньорства и ценял високо българските специалисти. По тази причина Радев изрази надежда, че при повишение на сигурността в страната България ще има своето присъствие в Ирак.Радев посочи и че ще разчитаме на повече иракски студенти да се обучават в нашите университети.От своя страна Салих заяви интереса на Ирак към опита на страната ни в преминаването към прехода към демокрация.Радев увери, че България пък ще продължи да подкрепя усилията на Ирак за стабилизиране и възстановяване на страната. За целта тя била готова да съдейства в процеса на демократичните реформи в Ирак.Ирак има нужда от подкрепа, защото повторната дестабилизация на страната ще засегне нашия регион и по отношение на сигурност, и по отношение на рязко увеличаване на мигрантските и бежански потоци, посочи българският държавен глава пред журналисти.", "date": "2019.09.24", "title": "Показваме на Ирак как се прави преход към демокрация"}
{"url": "https://news.bg/world/zemetreseniya-4-6-kray-istanbul-i-5-6-pri-ostrov-krit.html", "text": "За земетресение с магнитуд 4,6 в района на Силиври, край Истанбул съобщиха във вторник от турската агенция за извънредни ситуации, предадоха международните агенции.\"В 11.00 часа (съвпада с българското време - б.р.) на 24 септември стана земетресение с магнитуд 4,6. Епицентърът е в Мраморно море на дълбочина 5,36 км\", се казва в съобщението.Според координатите трусът е близост до провинция Силиври. Няма информация за разрушения и пострадали.Малко по-рано - в 10:49 часа земетресение от 5,6 по Рихтер беше регистрирано край остров Крит, съобщиха от Европейския сеизмологичен център.Епицентърът на труса е на 477 км югоизточно от Атина на дълбочина 20 км.", "date": "2019.09.24", "title": "Земетресения - 4,6 край Истанбул и 5,6 при остров Крит"}
{"url": "https://news.bg/crime/razkriha-ubiystvo-na-41-godishen-mazh-v-dobrichko.html", "text": "Задържаха двама за убийството на 41-годишен мъж, съобщават от Апелативната прокуратура във Варна.Убитият е бил обявен за издирване от около десет дни от своите близки. Тялото му е било открито случайно в землището на добричкото село Котленци на 22 септември.Мъжът не се прибрал на 12 септември в дома си и близките му подали сигнал в полицията. Убитият пребивавал в Германия, но често се завръщал в България. Когато се връщал, ползвал услугите на един от извършителите, който го возел с колата си.В ареста е задържан 18-годишният Румен К., който според събраните до момента доказателства е съпричастен към убийството. Той е привлечен като обвиняем от прокуратурата.Тази сутрин с полет от Великобритания на летище Варна е пристигнал 19-годишният Шенер Р., който също е заподозрян като съучастник в престъплението и е бил задочно привлечен като обвиняем. Предстои да бъде конвоиран до Добрич.Резултатите от извършената аутопсия са показали, че смъртта на 41-годишния мъж е настъпила от около 14 прободни рани. Намереното тяло е било в напреднала степен на разлагане.Окръжната прокуратура в Добрич ще поиска вземане на мярка за неотклонение \"Задържане под стража\" на двамата обвиняеми.Разследването продължава.", "date": "2019.09.24", "title": "Разкриха убийство на 41-годишен мъж в Добричко"}
{"url": "https://news.bg/int-politics/sasht-ne-dopusnaha-10-chlenove-na-delegatsiyata-na-rusiya-na-obshtoto-sabranie-na-oon.html", "text": "Председателят на комисията по външните работи към Съвета на федерацията (горната камара на руския парламент) Константин Косечев обяви, че не е получил виза за участие в Общото събрание на ООН в Ню Йорк, съобщават руските медии.По думите му общо 10 членове на руската делегация не са получили визи, като САЩ не са ги оформили навреме. Косачев определи създалото се положение \"възмутителна акция\", която няма обяснение.Както уточни той пред в. \"Комерсант\", сред тези, които не са получили виза, са Леонид Слуцкий, който е председател на комисията по външните работи към Държавната дума (долната камара на руския парламент), както и осем служители на руското външно министерство, включително Сергей Бутин, който е главен преводач и началник на канцеларията на руския външен министър.Всички те трябваше да придружават руския външен министър Сергей Лавров при пътуването до Ню Йорк и участието в Общото събрание на ООН.Говорителят на руското външно министерство Мария Захарова определи инцидента като \"възмутителен пример\" за неуважение и \"неизпълнение на задължения в качеството на прииемаща страна\" от страна на САЩ. Ситуацията ще бъде основната тема на разговора между Лавров и държавния секретар на САЩ Майк Помпео.Захарова обясни, че документите за издаването на визи са били подадени в срока, указан от американските власти.", "date": "2019.09.24", "title": "САЩ не допуснаха 10 членове на делегацията на Русия на Общото събрание на ООН"}
{"url": "https://news.bg/education/padnal-shkaf-otryaza-prasti-na-dete-v-zabavachka.html", "text": "Шкаф падна и отряза пръстите на дете в столична детска градина, пише \"24 часа\". Инцидентът е станал в район \"Оборище\" преди няколко дни.Шкафът пада от около метър и половина височина върху момиченце, докато в стаята е само една учителка.От Столична община заявиха за news.bg, че са разпоредили цялостна проверка по случая.\"Градината е посетена от експерт в същия ден, но преди инцидента и по друг повод. Доколкото знам, има и други констатирани нарушения. Детето вече е по-добре\", каза авторът на сигнала Ирена Георгиева.В жалбата до столична община пише: \". В градината и филиала й . Открити са редица нарушения и неизправности, да не говорим и за инцидента от преди дни, когато неукрепен шкаф падна върху момиченце\", гласи сигналът.Малко преди този инцидент експерт от общината е посетил градината и са започнали проверка на случая, увериха от местната администрация.", "date": "2019.09.24", "title": "Паднал шкаф отряза пръсти на дете в забавачка "}
{"url": "https://news.bg/world/tramp-zamrazil-blizo-usd400-mln-za-ukrayna-dni-predi-razgovor-sas-zelenski.html", "text": "Президентът на САЩ Доналд Тръмп лично е наредил на екипа си да замразят повече от 391 милиона долара финансова помощ за Украйна дни преди да притисне новия президент на източноевропейската страна да разследва водещ кандидат за държавен глава от Демократическата партия.Това разкриха двама висши представители на администрацията на САЩ, цитирани от вестник \"Ню Йорк таймс\".Тръмп е издал заповедта на изпълняващия длъжността началник на канцеларията на Белия дом Мик Мълвейни, на който е заявено, че администрацията проверява дали разходите са необходими, поясняват източниците.Времето на решението да се блокира помощта и личното участие на Тръмп, което за първи път беше съобщено от \"Вашингтон пост\", е още един нов важен елемент от разразилия се дебат по казуса. Тръмп притиснал Владимир Зеленски да разследва корупционен случай срещу вицепрезидента Джо Байдън и сина му Хънтър Байдън.Водещите демократи настояват администрацията да предаде всички документи по случая. Дори преди новината, че Тръмп е замесен в замразяването на помощта за Украйна, демократи предупредиха, че действията на президента могат да доведат до процедура по импийчмънт.Повече от 140 демократи в Камарата на представителите и един независим обявиха, че подкрепят импийчмънт.Тръмп отрича, че е задържал помощ за Украйна в опит да натисне украинския лидер Владимир Зеленски.Американският лидер не е обсъждал отлагането на военната помощ по време на телефонния разговор със Зеленски на 25 юли, според източници. Украински представител разкри, че правителството на Зеленски е научило за отложената помощ един месец след разговора.", "date": "2019.09.24", "title": "Тръмп замразил близо $400 млн. за Украйна дни преди разговор със Зеленски"}
{"url": "https://news.bg/press/s-nad-340-merki-maya-manolova-shte-promenya-sofiya-borisov-dokladva-na-nato-che-sme-preizpalnili-razhodite-za-otbrana.html", "text": "План. \"Дума\":С над 340 мерки Мая Манолова ще променя СофияОбстоен план за промяна на управленския модел на София представи кандидатът за кмет на столицата Мая Манолова. В основата на програмата й са 23 мерки, развити в 5 стълба: \"София - светла, умна и почтена\", \"София - чиста, уютна и зелена\", \"София - удобна и подредена\", София - с грижа за гражданите\" и \"София - привлекателна и заможна\". Освен тях Манолова ще разчита на още над 340 мерки.Основните акценти в програмата са свързани с дигитализирането на общината, референдуми и обществени поръчки на блокчейн платформа, гражданите и медиите да присъстват на заседанията на СОС и приемни на районните кметове. Манолова не предвижда увеличение на местните данъци, за сметка на това е заложила референдум за съдбата на инсталацията за горене на отпадъци и пълна ревизия на \"Топлофикация\" и всички общински дружества.Останалите задачи са насочени към довършване на Околовръстния път и започване на вътрешни градски рингове за разтоварване на трафика. Няма да има привилегии за безплатно паркиране на висши общински служители, увери тя. Програмата включва изграждане и ремонт на тротоари, паркинги в центъра, ясла и градина за всяко дете. Разписани са мерки за чист въздух и възстановяване на фасадите на историческите сгради в столицата.Фалит. \"Монитор\":Най-старият туроператор завлече БГ хотелиери с €30 млн. Близо 2500 британски туристи на фалиралият туроператор \"Томас Кук\" почиват в момента в най-големия ни морски курорт Слънчев бряг. По груби сметки най-старата туристическа компания в света дължи между 20 и 30 млн. евро само на хотелиерите в Слънчев бряг, които ги изхранват и приютяват гратис. Вчера със специални полети, осигурени от британското правителство, от летище Бургас бяха извозени 360 почиващи у нас. Още толкова трябва да отпътуват днес от морския аеропорт.\"Осигурили сме им (на туристите) подслон и храна, както и нормални условия за живот, никой няма да ги изгони.Само в хотел \"Тиара\" в момента има настанени 500 души, в хотел \"Меридиан\" са още 300. При всички положения са над 1500 туристи. Бедстващи няма и няма да има, но ситуацията е просто драматична за всички в сферата на туризма\", коментира пред \"Монитор\" председателят на Съюза на собствениците в Слънчев бряг Пламен Копчев.НАТО. \"Сега\":Борисов докладва на НАТО, че сме преизпълнили разходите за отбранаПремиерът се срещна с председателя на Военния комитет на НАТО сър Стюарт Пийч, съобщава правителствената пресслужба.Борисов е подчертал, че членството в НАТО и Европейския съюз са основата на отбранителната политика на България и че страната ни е решена да продължи да повишава бюджета си за отбрана и успешно прилага националния План за нарастване на отбранителните разходи до 2024 г. Със закупуването на 8 броя самолети F-16 през настоящата година целта вече е постигната и в края на 2019-а се очаква разходите ни за отбрана да надвишат 3% от БВП. Заложената цел за страните от НАТО е да изразходват 2 на сто.Борисов е информирал сър Стюарт Пийч, че се полагат усилия за популяризиране на военната професия и повишаване на нейната конкурентоспособност на пазара на труда.Дело. \"24 часа\":4 дни преди делото за измами за над 3,5 млн. лв. се самоуби шефът на Дупнишката популярна касаЧетири дни преди да се яви в съдебната зала като подсъдим заедно с жена си Ивона, се самоуби шефът на Дупнишката популярна каса. 62-годишният Георги Близнаков е скочил от седмия етаж на бл. 37 в благоевградския кв. \"Запад\".\"Току-що се бях събудил - около 6,30 ч. Чух силен шум като от удар. Помислих си, че кола се е блъснала в някоя от паркираните пред блока, и излязох на прозореца.Видях тялото на човека на плочките пред блока и веднага се обадих на колегите в полицията.", "date": "2019.09.24", "title": "С над 340 мерки Мая Манолова ще променя София; Борисов докладва на НАТО, че сме преизпълнили разходите за отбрана"}
{"url": "https://news.bg/weather/mrachen-i-dazhdoven-vtornik.html", "text": "Мрачен и дъждовен вторник ни очаква. Това съобщават от НИМХ. По-значителни ще са валежите в Западна България. Температурите се понижават и максималните днес ще бъдат между 19 и 24 градуса. През следващите дни не се очакват съществени промени. Ще духа до умерен вятър от изток-североизток. Атмосферното налягане ще е по-ниско от средното за месеца. ", "date": "2019.09.24", "title": "Мрачен и дъждовен вторник "}
{"url": "https://news.bg/crime/samoubi-se-shefat-na-dupnishkata-populyarna-kasa.html", "text": "Самоуби се шефът на скандалната Дупнишка популярна каса Георги Близнаков, предаде \"24 часа\".62-годишният Георги Близнаков скочил от седмия етаж в благоевградския кв. \"Запад\".Според намерилия тялото и подал сигнал до полицията бивш полицай, Близнаков не е живеел в този блок. Все още се изяснява какво е правел точно там подсъдимият по делото. По непотвърдена информация, това не е първият му опит за самоубийство. Само след 4 дни, той трябвало да се яви на поредно заседание. През октомври 2016 година властите  заедно със съпругата му Ивона и сина му Сотир. Те бяха задържани за данъчни престъпления.Сотир бе освободен след 24 часа. В началото на месец юни 2017 г. обаче Близнаков беше пуснат от ареста заради изтичане на законовия срок за задържането му.В пирамидата потънаха стотици хиляди левове от спестявания на клиенти. Повече от 200 души са били ощетени от Дупнишката популярна каса с близо 4,5 милиона лева. Някои са загубили до 200 хиляди лева, а от ужилените има и починали.Вложителите са били подмамени от високите лихви от 16% месечно.", "date": "2019.09.24", "title": "Самоуби се шефът на Дупнишката популярна каса "}
{"url": "https://news.bg/world/tramp-ochakva-skoro-nova-sreshta-s-kim.html", "text": "Американският президент Доналд Тръмп е готов да се срещне със севернокорейския лидер Ким чен Ун и вижда тази среща \"скоро\".Това обяви той в понеделник, цитиран от АП. Не се разкриват повече детайли на този етап. Тръмп , за да възобновят преговорите за ядрено разоръжаване.По-рано през септември стана ясно, че Ким Чен - ун с предложение за провеждане на среща в Пхенян. Поканата е отправена в писмо, което Ким е предал на Тръмп в края на лятото.Подробности от поканата не бяха разкрити.Контактите са следени с огромно внимание от Япония и Южна Корея. ", "date": "2019.09.24", "title": "Тръмп очаква скоро нова среща с Ким "}
{"url": "https://news.bg/world/bez-probiv-po-brekzit-sled-sreshtata-tusk-dzhonsan.html", "text": "Не е бил постигнат пробив по Брекзит. Това заяви председателят на Европейския съвет Доналд Туск след срещата си с британския премиер Борис Джонсън. Двамата се срещнаха в Ню Йорк, в кулоарите на срещата за климата на ООН, предаде АФП. Джонсън повторно призова за гъвкавост от ЕС, за да се постигне сделка. Преди месец, в задочен спор кой ще си тръгне като \"Г-н без сделка\"Джонсън подчерта, че не иска твърд Брекзит, но по негови думи това ще е възможно само ако от договора отпадне т. нар. Лейбъристите вчера гласуваха за неутралност при втори референдум за Брекзит, който да се проведе след изборите. Така подкрепиха лидера си Джереми Корбин. ", "date": "2019.09.24", "title": "Без пробив по Брекзит след срещата Туск-Джонсън "}
{"url": "https://news.bg/world/iran-iska-mir-i-sigurnost-v-regiona-zayavi-rohani-v-nyu-jork.html", "text": "Иран желае да предаде на света послание за мир за край на военните интервенции в Персийския залив и Близкия изток. Иран иска всички страни да се придържат към своите ангажименти.Това заяви в понеделник президентът Хасан Рохани, след като пристигна в Ню Йорк за срещата на ООН, предаде Анадолската агенция.Президентът ще проведе важни срещи с много от световните лидери по време на четиридневното си посещение в Ню Йорк като част от 74-ата сесия на Общото събрание на ООН.Забележките му идват на фона на напрежението между Иран и САЩ, след като миналата година Вашингтон се отказа от споразумение за ограничаване на ядрената програма на Техеран и наложи отново санкции.обвиниха Иран за нападение на саудитските съоръжения за добив на петрол на 14 септември и обявиха разполагането на неопределен брой войски в Саудитска Арабия. Франция, Германия и Великобритания също обвиняват Иран за нападението.Дроновете удариха две производствени звена, принадлежащи на държавната петролна компания Aramco в северната част на Саудитска Арабия,Шиитските йеменски бунтовници са подкрепяни от Иран, обвиняван, че спонсорира тероризма. Американският президент Доналд, че е  с плана на Иран за сигурност в Персийския залив.Рохани пък подчерта, че ще представи пред ООН проект за сътрудничество със страните от региона, за да се гарантира сигурността на Персийския залив.", "date": "2019.09.24", "title": "Иран иска мир и сигурност в региона, заяви Рохани в Ню Йорк "}
{"url": "https://news.bg/world/netanyahu-i-gants-pregovaryat-za-koalitsiya-v-izrael.html", "text": "Израелският премиер Бенямин Нетаняху и бившият началник на армията Бени Ганц се срещнаха в понеделник вечерта, за да обсъдят възможността за правителство на единството в Израел, се казва в съвместно изявление, публикувано от двамата лидери, предаде CNN.Разговорите идват след изборите миналата седмица, които не дадоха ясен победител.Ганц обяви победа в надпреварата, призовавайки за правителство под негово ръководство.Срещата на Ганц и Нетаняху в понеделник беше свикана от президента Реувен Ривлин с цел да се придвижат двамата лидери към постигане на споразумение относно формата на следващото израелско правителство.Припомняме, че по-рано лявоцентристката партия \"Синьо и бяло\" на Бени Ганц предложението на премиера Бенямин Нетаняху да обединят сили за съставяне на коалиционно правителство под негово управление.Самият Ганц отбеляза, че той ще сформира и ще води обединено правителство.Лидерите на крайнодесните религиозни партии постигнаха споразумение да започнат коалиционни преговори като едно цяло, водени от Нетаняху.Ганц подчерта, че няма да позволи да му диктуват условия, след като религиозните партии постигнаха сделката.Високопоставени представители на партия \"Синьо и бяло\" искат светско правителство, в което не участват религиозни партии.Лидерът на израелската партия \"Нашият дом Израел\" Авигдорнито Бенямин Нетаняху, нито Бени Ганц за министър-председател. ", "date": "2019.09.24", "title": "Нетаняху и Ганц преговарят за коалиция в Израел "}
{"url": "https://news.bg/world/sasht-zasilvat-voennoto-si-prisastvie-v-polsha-obyavi-tramp.html", "text": "САЩ ще засилят военното си присъствие в Полша въпреки предупрежденията на Русия срещу подобни \"провокации\" близо до границите ѝ. Това обяви американският президент Доналд Тръмп, съобщиха световните информационни агенции. За целта, американски войски ще бъдат предислоцирани в Полша. В момента там се намират около 4000 военни. Подписваме съвместна декларация за подобряване на сътрудничеството в областта на отбраната с Полша.Това каза Тръмп в Ню Йорк след срещата с полския си колега Анджей Дуда.Тръмп използва повода да благодари на Дуда за добрата съвместна работа и заяви, че се работи по отмяната на визи за поляци в САЩ. Искам повече поляци да идват в САЩ, каза Тръмп. ", "date": "2019.09.24", "title": "САЩ засилват военното си присъствие в Полша, обяви Тръмп "}
{"url": "https://news.bg/bulgaria/masovite-proverki-na-hranata-v-uchilishtata-i-detskite-gradini-zapochvat-ot-dnes.html", "text": "Масови проверки в кухните на детските заведения и училищата в страната започва от днес Българската агенция по безопасност на храните по повод началото на учебната година.Акцията, която ще продължи до 11 октомври, цели да гарантира качеството на храните, които консумират децата. Ще се следи за годността, документите, етикетите, както и правилното съхранение на приготвените храни, плодове и напитки.В случай на несъответствия ще бъдат налагани санкции, а при необходимост ще се вземат и проби за лабораторни изследвания.", "date": "2019.09.24", "title": "Масовите проверки на храната в училищата и детските градини започват от днес"}
{"url": "https://news.bg/tourism/angelkova-svikva-speshna-sreshta-na-bransha-sled-falita-na-tomas-kuk.html", "text": "Спешна среща с туристическия бранша ще се проведе в министерството на туризма днес, съобщава bTV.Причината е , който създаде транспортен хаос по света.Повече от 600 000 туристи търсят начин да се приберат или да спасят почивките си. У нас 2 500 туристи са засегнати от фалита на най-стария британски туроператор. Повечето от тях са отседнали в \"Слънчев бряг\" и \"Златни пясъци\".Министърът на туризма Николина Ангелкова заяви, че очаква фалитът да доведе до сериозни проблеми през зимния и летния сезон тази година. По нейни думи все още предстоят разговорите и за дъщерните фирми на \"Томас Кук\" в Германия, Полша и други страни.", "date": "2019.09.24", "title": "Ангелкова свиква спешна среща на бранша след фалита на \"Томас Кук\""}
{"url": "https://news.bg/bulgaria/sluchayat-sas-samolichnostta-na-pochinaliya-boksyor-pretsedent-v-svetovniya-boks.html", "text": "Продължава проверката на случая с починалия български боксьор в Албания, съобщава bTV. Семейството на Борис Станчов иска пълно разследване и вече е подало сигнал в полицията.Припомняме, случаят  разменени самоличности, след като се оказа, че починалият се казва Борис Станчов, а не Исус Величков, под чието име той се качил на ринга на 20 септември. Тогава Станчов участвал в приятелски мач за професионалисти, но в петия рунд издъхнал на ринга въпреки оказаната му първа помощ.По думи на неговия братовчед самият Станчов обяснявал, че излизал под чужда самоличност, защото не искал да има загуби на негово име.Родителите му твърдят, че той не е имал здравословни проблеми. За смъртта му пък научили от мениджъра. Те не знаели, че Станчов се боксира под чуждо име. Според тях не било вероятно той да участва в уговорени мачове, в които да губи нарочно.По думи на майката на Станчов мениджърът отрекъл, че знае, че боксьорът се качва на ринга под чуждо име. \"Нали той е до него, нали с него отиде там? Той е представител на Борис, а не на Исус. Той би трябвало да знае мениджърът кой се качва на ринга\", посочва Симеонка Станчова.От своя страна мениджърът на починалия боксьор Венцислав Георгиев обяснява, че всички документи, с които той разполага, са на името на неговия братовчед Исус Величков. В боксовите среди си го знаят като Исус, обясни той.Според бившия треньор на Станчов починалият е бил изкупителна жертва на мениджъра.От своя страна Венцислав Николов, боксов съдия и член на УС на Българския боксов съюз, заяви, че за първи път в историята на световния бокс се чува за подобен случай.Всички сме потресени от този прецедент, категоричен бе той.Николов отрече членовете, които са издали документа на името на Исус Величков, да са знаели, че всъщност ще се състезава Борис Станчов.От своя страна Момчил Райчевски - посланик на България в Албания, посочи, че предстои членове на семейството да идентифицират тялото. Той обясни, че все още няма официална версия на лекарите за смъртта на боксьора, тъй като са започнали процесуално-следствени действия за категорично установяване на самоличността на лицето.Той обаче бе категоричен, че боксьорът е влязъл в Албания като Борис Станчов, а не като Исус Величков.Българският професионален боксов съюз не е знаел изобщо кое е това момче Борис Станчов или Исус Величков. Това заяви за случая членът на Управителния съвет на съюза Даниел Дамянович в студиото на Нова телевизия. Той също призна, че случилото се в неделя със смъртта на боксьор в Албания, но под чуждо име, е прецедент в световния бокс.В съюза са разбрали в неделя да инцидента и случая и в момента се чудят и търсят логично обяснение за действията на боксьора и неговия мениджър. Затова са поискали и информация под какво име и с какви документи Борис/Исус е минал границите. \"Не е логично да се явява, за да загуби под чуждо име, и после да се явява със своето\", посочи Дамянович.За тях към момента няма такова логично обяснение за идеята, която стои да се състезаваш под чуждо име. Дамянович посочи, че Исус Величков е излизал на ринга под това име и два пъти в България - единият път в София и е имало голяма група в публиката, която е скандирала името \"Исус\".Даниел Дамянович обясни, че съюзът проследява формално документите на боксьора и 99% от отношенията минават през мениджъра, но формално. Дамянович бе категоричен, че в съюза не са чували за практиката боксьори да излизат на ринга срещу пари с ангажимент да падне.Именно за тази практика обаче, отново за Нова телевизия, говори бившият президент на Българския професионален боксов съюз Георги Езекиев, който разказа и че във Великобритания вече дори не искат български боксьори, защото те са се прочули, че падат още преди да ги ударят. По думите му цената за това е била 150 паунда.Според Езекиев в момента Българския професионален боксов съюз е бутафория, чийто Управителен съвет е сменен напълно незаконно от Венцислав Николов. Георги Езекиев заяви и че да се отрича вина и това с подмяната на самоличност да не се е знаело в съюза за подмяната е пълна глупост, тъй като всички, занимаващи се с професионален бокс в България, могат да се натоварят в две леки коли и всички се познават. Според него няма как тази подмяна да се случи без знанието на федерацията (съюза). Езекиев посочи, че вече е имало подобни случаи в Румъния и Разград, така че случаят е вече практика. Според министъра на спорта Красен Кралев случаят е абсолютно изключение, а не схема. Министърът го определи като неприятен прецедент, но реално е престъпление и криминална проява, извършена от починалия боксьор.Красен Кралев увери, че Министерството ще направи проверка на действията на федерацията. На първо място обаче трябва да се изчакат заключенията на аутопсията - от какво е починал Борис Станчов. Именно това, както и как е бил издаден лицензът, включително и това кой е бил преглеждан - Исус или Борис, е предмет на разследването в България. Проблем на албанците е начинът на провеждане на състезанието и дали е имало залагания.", "date": "2019.09.24", "title": "Случаят със самоличността на починалия боксьор - прецедент в световния бокс"}
{"url": "https://news.bg/disasters/zemetresenie-ot-6-4-po-rihter-razlyulya-puerto-riko.html", "text": "Силно земетресение с магнитут 6.4 по скалата на Рихтер разтърси Пуерто Рико и голяма част от Карибските острови, съобщават от Сеизмичната мрежа на латиноамериканската страна.Трусът, усетен около 23,24 часа местно време, е бил с епицентър на около 80 км северно от град Исабела и с дълбочина 10 км.Земетресението вероятно е било усетено и в Хаити, Доминиканската република, Бахамските острови и други.", "date": "2019.09.24", "title": "Земетресение от 6.4 по Рихтер разлюля Пуерто Рико"}
{"url": "https://news.bg/crime/hristo-monov-sadiite-da-si-pravyat-kakvoto-iskat-no-na-drugo-myasto.html", "text": "Съдиите да си правят каквото искат но на друго място. Председателят на състава и неговата колежка в съда да подадат оставка, коментира пред БТВ Христо Монов, бащата на убития Андрей Монов, след .Калпакчиев, ако смее да се разходи по Витошка до Лъвов мост, аз мога, той може ли. Тяхното място не е в българската съдебна система, тези двамата се измятат, лош материал са. Дядо ми беше добър дърводелец и знаеше, от коя талпа какво става, обясни Монов.Този вик пред камерите не беше благодарност, а предупреждение, че тези, които стоят зад това ще бъдат показани пред обществото. БХК е платил таксата за регистрацията на сдружението на Полфрийман и е плътно до него откакто е задържан. Търсете парите, те остават, добави бащата за освобождаването.\"Аз не предполагам, а съм убеден че са неморални хора, да си кажат за мотивацията, а не мотивите, които са смешни\". Полфрийман има чисто съдебно минало, но преди да дойде в България е наръгал две момчета, но го няма в досието защото е бил не пълнолетен, обясни Монов. По думите му, американско изследване показва че убийците социопати, като излязат от затвора на 90% опитват отново, и допълни, че самият той е психолог от 35 години.Прецедентът е, че е толкова дълго преди излежаване на присъдата, обикновено се случва няколко години преди края, добави той.Монов отново повтори, че ходи спокойно по улиците, \"искам да видя те как ще минат от съдебната палата до студиото\". Мръсниците така действат. Българският закон е \"погазен и поруган\", но ще им \"мине черна котка път\", \"вярвам в справедливостта\", коментира той.Калпакчиев и Иванова са съдиите, повтори имената им Монов. \"Тайничко го освободиха, заседанието е било в понеделник, а е оповестено в четвъртък, чакали са да дойдат екипи на австралийска телевизия, за да снимат\".Според него, историята с нападнатите цигани \"го измислиха две ваши колежки от един парцал, който вече не съществува - \"Нощен труд\".\"Всички тези които се подиграваха с паметта на сина ми си получиха възмездието ... А адвокатът, който се гавреше, също отиде в по-добрия свят. Вярвам, че Създателят бди над паметта на сина ми\", допълни бащата на убития Андрей.Семейството на убития през 2007 г. внася жалба в прокуратурата срещу предсрочното освобождаване на Полфрийман от затвора, а на 26 септември на пл. \"България\" в София ще се проведе митинг срещу освобождаването, коментира Монов.В същото време ВМРО внася във ВСС искане за дисциплинарно производство срещу съдия Калпакчиев, съобщи БНТ. От 11 часа, пред Съдебната палата, \"АТАКА\" свиква протест с искане за оставка на председателя на състава Калин Калпакчиев.Полфрийман очаква издаване на редовни документи за самоличност в миграционния център в Бусманци, а родителите на убития искат да бъде наложена забрана за напускане на страната.Австралиецът получи 20-годишна присъда за убийството на Андрей Монов и бе освободен почти 7 години по-рано след решение на тричленен състав на Софийския апелативен съд.", "date": "2019.09.24", "title": "Христо Монов: Съдиите да си правят каквото искат, но на друго място"}
{"url": "https://news.bg/regions/pozhar-izbuhna-v-lecheben-tsentar-v-parvomay.html", "text": "Пожар пламна в лечебен център в Първомай, съобщава bTV.Огънят е избухнал около 1.40 часа снощи. Засегнати са покривът и вторият етаж на сградата на лечебното заведение в центъра на града. Пламъците са тръгнали от микробус, паркиран наблизо. От него огънят се прехвърлил на стрехата на сградата и изпепелил дървения покрив и втория етаж.С огнената стихия, разпростряла се на близо 300 кв. м, са се борили четири пожарни екипа - два от пожарната в Първомай и два от Пловдив. За час пожарът е бил локализиран, а за около три часа е бил потушен.Причините за инцидента все още се изясняват.", "date": "2019.09.24", "title": "Пожар избухна в лечебен център в Първомай"}
{"url": "https://news.bg/crime/vmro-ne-vyarvat-v-bezpristrastnostta-na-kalpakchiev-za-polfriyman.html", "text": "Младежите от ВМРО с акция пред ВСС срещу Калин Калпакчиев, който пусна на свобода Джок Полфрийман. Юристът Михаил Петров обясни, че воеводите са внесли сигнал при магистратите заради съмненията им около безпристрастността на постановлението на Калпакчиев.Считаме, че решението не е взето независимо, посочи той. Според него решението е взето под натиск, както от български политически организации, така и от международни. Очевидно това решение противоречи и на морала, противоречи на справедливостта, поради което искаме да бъде преразгледано, подчерта Михаил Петров. В решението съдиите постановяват, че няма предишни нарушения на Полфрийман.Воеводите искат откриване на дисциплинарно производство срещу съдиите и връщане на делото на друг състав. Считаме, че съдиите не са изпълнили стилните норми на българските магистрати, заяви Петров. Депутатът Юлиан Ангелов също подкрепя младежите, защото те искали справедливост в страната.Определени съдии си позволяват в България да хвърлят петно върху цялата съдебна система, недоволен е той. Определени съдии изпълняват външни поръчки, атакува той и посочи БХК като организация, която защитава правата на убийци, изнасилвачи и която прави всичко възможно тези престъпници да не изтърпят цялата си присъда. Той иска тези съдии да бъдат отстранени от съдебната система. Не може повече подобни хора да лишават българските граждани от справедливост, категоричен бе Ангелов. Никой не може да заличи това, което Полфрийман е направил, според него. Този човек е извършил убийство, припомни депутатът. Той вижда липса на справедливост в част от българските съдии.", "date": "2019.09.24", "title": "ВМРО не вярват в безпристрастността на Калпакчиев за Полфрийман"}
{"url": "https://news.bg/int-politics/sasht-gotvi-nova-oferta-za-patriot-i-f-35-na-turtsiya.html", "text": "САЩ обмисля нова оферта за доставка на противоракетните системи Patriot и американските изтребители от пето поколение F-35 за Турция, съобщава Haber Turk, цитиран от ТАСС.Вашингтон и Анкара се готвят да подпишат споразумение за свободна търговия, за да постигнат оборот от 100 млрд. долара.Съгласно това споразумение Турция ще получи ново предложение за доставката на системи Patriot и F-35, а митата за алуминий и стомана също ще бъдат намалени.Турция няколко години се опитва да преговаря със САЩ за противоракетните ракетни системи, но Вашингтон не се съгласи на подобна сделка и затова .През септември 2017 г. Русия обяви сключването на договор с Турция за доставка на С-400 на стойност 2,5 милиарда долара. Договорът предполага частичен трансфер на производствени технологии на турска страна. Първите доставки започнаха на 12 юли.САЩ и НАТО активно се противопоставят на придобиването на С-400 от Турция. На 17 юли Белият дом заяви, че решението да придобие руската система за ПВО представлява  F-35.", "date": "2019.09.24", "title": "САЩ готви нова оферта за Patriot и F-35 на Турция"}
{"url": "https://news.bg/politics/manolova-bitkata-za-sofiya-ne-e-mezhdu-gerb-i-bsp.html", "text": "Ръководството на ГЕРБ в лицето на Борисов и Фандъкова, която е вторият човек в партията, много искат да представят битката за София като битка между ГЕРБ и БСП. Използвам случая да им кажа - няма да ви се получи. Това заяви за БНТ кандидатът за кмет на столицата Мая Манолова.Според нея обединяващият фактор между партиите от ляво и от дясно, гражданите и неправителствените организации, е желанието за смяна на модела, по който се управлява София.Тя отново подчерта, че кампанията й се финансира от граждани, а не от партийни централи, корпорации и фирми.Манолова напомни, че тя е гражданска кандидатура, издигната от инициативен комитет, и от 4 години е  Нека не забравяме, че в партиите също членуват граждани и аз не ги деля на леви и десни, заяви тя.По нейни думи върху хора от екипа й се упражнявал натиск и дори получавали заплахи. По тази причина тя определи настоящото управление като модел на страха.Манолова заяви, че основен неин приоритет е включването на гражданите в управлението на града. Тя ще работи и за пълната дигитализация на Столичната община, така че всеки разход да може да бъде проследен в реално време. Сред идеите на бившия омбудсман е и създаването на блокчейн платформа, на която да бъдат качени всички обществени поръчки.Като друг приоритет в програмата си Манолова посочи изграждането на детски ясли и градини. За целта за всяко дете да има място в тях тя предлага отредените терени, които са частна собственост, да бъдат отчуждени.Тя отново подчерта, че е категорично против сгъстяването на строителството в София. Поради тази причина предлага столицата да се развива на север с изграждане на \"софийски \"Бевърли хилс\" по нейни думи, така че младите хора от средната класа да се сдобият със свой дом.", "date": "2019.09.24", "title": "Манолова: Битката за София не е между ГЕРБ и БСП"}
{"url": "https://news.bg/int-politics/tramp-se-podigrava-na-greta-tunberg.html", "text": "Президентът на САЩ Доналд Тръмп се подигра с тийнейджърката екоактивист Грета Тунберг, която вчера произнесе страстна реч в ООН, призовавайки световните лидери да направят повече за борбата с климатичните промени, съобщава \"Асошиейтед прес\".16-годишната шведка смъмри аудиторията на срещата на върха за действия за климата в ООН, като многократно запита \"Как смеете?\"Тунберг подчерта: \"Ние сме в началото на масово измиране и въпреки това всичко, за което можете да говорите, е пари и икономически растеж. Вие ни проваляте.\"В публикация в \"Туитър\" Тръмп коментира иронично: \"Тя изглежда като много щастливо младо момиче, което го очаква светло и прекрасно бъдеще. Толкова е хубаво да се види!\"Тръмп прекара само няколко минути на срещата на световните лидери за климата, като се очакваше изобщо да не се появи. Климатичната криза е централна тема на тазгодишното Общо събрание на ООН в Ню Йорк.", "date": "2019.09.24", "title": "Тръмп се подиграва на Грета Тунберг"}
{"url": "https://news.bg/health/zlokachestvenite-zabolyavaniya-na-kravta-ne-sa-smartna-prisada.html", "text": "Високо е доверието към личните лекари и лекарите специалисти. Това сочи представително проучване на агенция ЕСТАТ, представено по време на кампания на тема \"Животът със злокачествени заболявания на кръвта е възможен\".20% от хората казват, че имат доверие на практикуващите алтернативна медицина, обясни Йоана Ангелова от агенция ЕСТАТ. Само 10% от хората знаят, че злокачествените заболявания на кръвта са лечими. Малка част от хората знаят, че заболяванията могат да се лекуват. 40% от хората знаят, че хематологът е човекът, който лекува заболявания на кръвта, подчерта тя.Повечето хора не свързват някои симптоми със злокачественото заболяване на кръвта. В малките населени места само 9% вярват, ще могат да намерят социализирана помощ. Болшинството не вярва, че клиничното изпитване е вариант за лечение.Професор Жанет Грудева обясни кои са най-честите симптоми - те са нетипични. Изразена уморяемост, загуба на тегло, лесно кървене, обилно нощно изпотяване, поява на увеличени лимфни възли, отоци, сърбеж по кожата, костни или ставни болки са сред най-често срещаните симптоми.Според 65% от населението заболяването на кръвта е смъртоносно. По мнението й вече може да се говори за лечение на онкохематологичните заболявания.Злокачествените заболявания на кръвта не можем да наречем смъртна присъда, отсече професор Грудева.Професор Маргарита Генова посочи, че над 70% от пациентите със злокачествените заболявания на кръвта имат повече от петгодишна преживеямост. Точната диагноза е много важна при новите таргетни терапии. Професор Константинов от клиниката по детска клинична хематология и онкология, УМБАЛ \"Царица Йоана\"-ИСУЛ, очерта, че при децата има много заболявания. Някои от тези заболявания изобщо не се срещат при възрастните, изтъкна той. По думите му има огромен скок в лечението на някои заболявания.", "date": "2019.09.24", "title": "Злокачествените заболявания на кръвта не са смъртна присъда"}
{"url": "https://news.bg/politics/i-volen-siderov-vliza-v-bitkata-za-stolichen-kmet.html", "text": "И Волен Сидеров влиза в битката за столичен кмет. Лидерът на партия \"Атака\" Волен Сидеров обяви решението си пред журналисти по време на протест  в София. На протеста са членове и симпатизанти на \"Атака\", които оспорват решението на съда за предсрочно освобождаване на Джок Полфрийман. Полфрийман уби студента Андрей Монов на 28 декември 2007 г. Преди два дни  да се кандидатира за кмет на столицата. Припомняме, на 2 септември стана ясно, че Йорданка Така настоящият кмет дава заявка за четвърти мандат. На същия ден и Мая  Към момента те са най-изявените кандидати за бъдещ столичен градоначалник.Според социологическо проучване на Центъра за анализи и маркетинг Йорданка Фандъкова .По-късно проучване, направено от \"Маркет линкс\", показва, че Мая Манолова би събрала по-голяма подкрепя спрямо Фандъкова, ако също се кандидатира за поста. Тя самата изрази увереност, че ако реши да се включи в битката за столицата,  Малко след тях - на 9 септември, от издигнаха бивш военен пилот за кмет на София. Николай Дренчев е бивш пилот на изтребителите Миг- 23, предприемач и един от основателите на партията.На 23 септември евродепутатът от ВМРО/Европейските консерватори и реформисти  обяви своята кандидатура за столичен кмет.От \"Демократична България\" издигнаха кандидатурата на .", "date": "2019.09.24", "title": "И Волен Сидеров влиза в битката за столичен кмет"}
{"url": "https://news.bg/world/evrosadat-ogranichi-pravoto-da-badesh-zabraven-samo-do-evropa.html", "text": "Съдът на Европейския съюз взе решение, с което ограничава географски \"правото на изтриване\" или \"правото да бъдеш забравен\" от Общия регламент за защита на личните данни.Решение ще има по-широко отражение върху регулацията в интернет.Евросъдът постанови, че \"правото да бъдеш забравен\" не може да се прилага извън Европейския съюз. Френските власти се опитваха да принудят Google и други търсачки да премахват линкове към потребители на глобално ниво. Решението по-детайлно определя границите на \"правото да бъдеш забравен\", което е в основата на законите, свързани със защитата на личните данни в интернет. Стандартът, който е създаден през 2014 г., може да бъде използван за принуждаване на Google и други търсачки да изтриват линкове към сайтове, новинарски статии и база данни, които включват лична информация, която се възприема като стара, не е в публичен интерес или неуместна.Решението вероятно ще доведе до международен спор относно силата на европейското законодателство извън 28-членния блок. Съдът обяви, че Европа не може да налага \"правото да бъдеш забравен\" в държавите, които не са признали закона.Съдебното решение не може да се обжалва и националните съдилища в ЕС трябва да го спазват.Според съда \"правото да бъдеш забравен\" \"не е абсолютно право\".Google приветства решението.", "date": "2019.09.24", "title": "Евросъдът ограничи „правото да бъдеш забравен” само до Европа"}
{"url": "https://news.bg/bulgaria/shefat-na-radioto-se-trevozhi-za-atmosferata-i-che-grupa-hora-izpolzvat-sem.html", "text": "Генералният директор на Българското национално радио Светослав Костов публикува отворено писмо до медиите по повод спирането на програма \"Хоризонт\" и последвалите проверки заради съмнения за умишлена цензура.Той категорично отрича да е упражнявал контрол върху словото и заявява, че ще се обърне към съда заради обвиненията по негов адрес от последните дни.Костов изразява опасения, че Съветът за електронни медии е използван от група хора и скорошните събития в радиото уронват престижа на медията.Припомняме, на 16 септември генералният директор  обясни, че спирането на програма \"Хоризонт\" на БНР за близо 5 часа на 13 септември се е наложило От съобщението на прокуратурата стана ясно, че При последвалата проверка беше установено, чеСедмица по-рано пък директорът на програма \"Хоризонт\" Ивайло Савов придоби право на пенсия, а зазаради напрежението със свалянето от ефир и отстраняването от ресор на журналиста от медията Силвия Великова.На 13 септември по разпореждане на главния прокурор Сотир Цацаров Публикуваме отвореното писмо на Светослав Костов без редакторска намеса:", "date": "2019.09.24", "title": "Шефът на радиото се тревожи за атмосферата и че група хора използват СЕМ"}
{"url": "https://news.bg/society/postoyanen-e-broyat-na-detsata-v-registrite-za-osinovyavane.html", "text": "Не намалява интересът към осиновяванията. Това констатират НПО-та, ангажирани с темата.Желязка Иванова от българска асоциация \"Осиновени и осиновители\" подчерта, че броят на децата, които са в регистрите за осиновяване, е постоянен. Общо взето броят на осиновените деца варира, каза тя.За 2018 г. осиновените деца са 539, а до момента на тази са 240. Като цяло обществото ни е доста натоварено с предразсъдъци, отчете още Иванова.Все още осиновяването в малките населени места е тема табу по думите й. Решението да осиновиш дете е най-трудното в целия процес на осиновяването. Срещите с други хора, преминали по този път, както и с организации, които се занимават с това, помага. Проучени са 37 социални услуги от различен тип.През последните години все по-често се говори за трудностите, до които се стига при осиновяване на деца на по-късен етап. Много често се стига до повторно изоставяне. 157 деца ползват услуги в тези 37 центъра. По-тревожното е, че десет от тези центрове са от резидентен тип и живеят 26 осиновени деца, тоест това са осиновени деца, които за втори път са изоставени. 11 от децата са с прекратено осиновяване.Това са детски съдби, отсече Недка Петрова от Национален алианс за социална отговорност. Възрастните влизаме в живота на детето, посочи тя. Според нея осиновителите трябва да са със съзнанието, че детето влиза завинаги в живота им.", "date": "2019.09.24", "title": "Постоянен е броят на децата в регистрите за осиновяване"}
{"url": "https://news.bg/world/povdignaha-obvineniya-sreshtu-bosovete-na-folksvagen.html", "text": "Германската прокуратура повдигна обвинения в пазарни манипулации срещу изпълнителния директор на \"Фолксваген\" (Volkswagen) Херберт Дис, бившия шеф Мартин Винтеркорн и председателя на изпълнителния съвет Ханс Дитер Пьоч, информира \"Ройтерс\".Обвиненията са във връзка със скандала около емисиите.От прокуратурата в северния град Брауншвайг мотивираха решението си с това, че обвинените умишлено не са информирали инвеститорите навреме за финансовия резултат от скандала.В ход са съдебните процедури относно признанието на компанията през 2015 г., че е използвала незаконен софтуер в двигателя, за да манипулира вредните емисии при тестове. Обвинителният акт на прокуратурата в Брауншвайг срещу шефовете на компанията е отделен съдебен случай. Босовете не са уведомили инвеститорите навреме за скандала.В съобщение адвокатът на Дис заяви, че изпълнителният директор не е можел да предвиди срива на финансовия пазар и той ще продължи да заема поста на изпълнителен директор.Винтеркорн подаде оставка няколко дни след избухването на скандала. Той обяви пред германски депутати в началото на 2017 г., че не е научил за измамата преди производителя на автомобили официално да признае.Акциите на компанията се обезцениха с 37% дни след избухването на скандала.Ищците твърдят, че ако инвеститорите са знаели за измамата на \"Фолксваген\", те вероятно щяха да продадат акциите си по-рано или да не ги купуват.", "date": "2019.09.24", "title": "Повдигнаха обвинения срещу босовете на „Фолксваген” "}
{"url": "https://news.bg/regions/treti-sluchay-na-afrikanska-chuma-po-svinete-v-blagoevgradsko.html", "text": "В Благоевград установиха трети случай на африканска чума по свинете. Информацията е на директора на Областната дирекция по безопасност на храните /ОДБХ/ д-р Михаил Бащавелов, пише \"24 часа\".Този случай е при дива свиня на територията на Национален парк \"Пирин\", в рамките на горските стопанства на Разлог и Симитли.Предприети са мерки, за да се ограничи инфектираната зона, заяви д-р Бащавелов. Сред мерките е ограничаване достъпа на хора и превозни средства. ., допълни д-р Бащавелов. Те ще продължат до края на месеца.Обработват се и документите, постъпили от общините, след което на стопаните, спазили определения от областната епизоотична комисия срок, ще бъдат изплатени средствата, предвидени за .Припомняме, на 3 септември бе ограничено придвижването в две благоевградски села - .  е открита чума по дивите свине. Идеята е да се вземат всички мерки против разпространението на болестта в Благоевградска област. На 17 септември бе ограничен достъпа в ловностопанските територии на ЛС \"Сокол 1920\" в . Те са на територията на община Сандански, причината - потвърден първи случай на заразени с АЧС диви прасета. ", "date": "2019.09.24", "title": "Трети случай на африканска чума по свинете в Благоевградско"}
{"url": "https://news.bg/world/kamarata-na-obshtinite-podnovyava-rabota-v-sryada.html", "text": "Председателят на Камарата на общините Джон Бъркоу съобщи, че долната камара на парламента ще поднови работа в сряда в 11:30 часа местно време, пише \"Гардиън\".Бъркоу обяви решението си, след като Върховният съд на Обединеното кралство постанови, че Пред долната камара Бъркоу приветства съдебното решение, което според него е единодушно, ясно и неоспоримо. Той обяви, че Камарата на общините ще поднови работа в 11,30 часа утре.Гражданите на Великобритания очакват от парламента да изпълнява функциите си, отбеляза той и подчерта, че е инструктирал подчинените си да подготвят възобновяването на работата на Камарата на общините. Свързал се е с партийните лидери. По думите му утре няма да е възможно да се задават въпроси на премиера заради изискванията за предварително уведомяване, но е възможно да се препитат министри.", "date": "2019.09.24", "title": "Камарата на общините подновява работа в сряда"}
{"url": "https://news.bg/int-politics/rusiya-pokaza-parvoto-izstrelvane-na-krilatata-raketa-uran.html", "text": "Руското военно министерство показа на видео първото изстрелване на крилатата ракета X-35 \"Уран\" от малкия ракетен кораб \"Смерч\" в Японско море, съобщават руските медии.Според ведомството \"Уран\" е поразила плаваща надводна мишена на разстояние повече от 50 километра. \"Смерч\" е бил придружаван от десет военни кораба и спомагателни кораби на Тихоокеанския флот на Русия, както и от военноморски самолети.В момента \"Смерч\" е в процес на модернизация, която се извършва в Североизточния ремонтен център в Камчатка и центъра за ремонт на кораби \"Дальзавод\" във Владивосток.\"Смерч\" е бил преоборудван с противокорабни крилати ракети \"Уран\" и оборудван с ново артилерийско оръдие.По-рано \"Смерч\" извърши стрелба от новото 76-милиметрово оръдие АК-176МА и модернизираното шестцевно автоматично корабно оръдие АК-630.", "date": "2019.09.24", "title": "Русия показа първото изстрелване на крилатата ракета \"Уран\""}
{"url": "https://news.bg/world/malniya-ubi-56-godishen-balgarin-v-gartsiya.html", "text": "Мълния уби 56-годишен българин в Гърция, след като времето в страната рязко се влоши днес, съобщиха гръцки медии.Мъжът е ударен от мълния в района на незаконно сметище край селището Алимаки на полуостров Пелопонес. Това е вторият смъртен случай от мълния днес.По-рано загина 35-годишен пакистанец, който е извършвал земеделски дейности. ", "date": "2019.09.24", "title": "Мълния уби 56-годишен българин в Гърция"}
{"url": "https://news.bg/crime/sadiite-vav-vss-davat-kazusa-polfriyman-na-inspektorata.html", "text": "ВСС прехвърли казуса с освобождаването на Джок Полфрийман на Инспектората на ВСС.Съдийската колегия на Висшия съдебен съвет изразява своето безпокойство от ескалиращото обществено напрежение през последните дни по повод съдебния акт, постановен от въззивен състав на Апелативен съд - София, за условното предсрочно освобождаване на австралийския гражданин Джок Полфрийман. Ние сме съпричастни към болката и страданията на близките на Андрей Монов, като споделяме тяхното усещане за нарушен баланс между правото и справедливостта, се посочва в становище на съдиите.Поводът за позицията им е по-рано . Те се съмняват в безпристрастността на съдия Калин Калпакчиев. По-късно пред деня  събра тяколко десетки също на протест срещу решението на съдията.Правомощията и функциите на Висшия съдебен съвет обаче са прогласени в Конституцията на Република България и в Закона за съдебната власт (ЗСВ) и уточняват, че в съответствие с разпоредбата на чл. 16 от ЗСВ, ВСС е административен орган, който не се намесва в правораздавателната дейност и не може да обсъжда, контролира или ревизира съдебни актове, обясняват магистратите.Съгласно чл. 119 от Конституцията на Република България правораздаването се осъществява от Върховния касационен съд, Върховния административен съд, апелативни, окръжни, военни и районни съдилища, като при противоречива или неправилна практика по тълкуването и прилагането на закона се приема тълкувателно решение от Върховния касационен съд, който упражнява върховен надзор за точното и  от всички съдилища, се припомня още в становището им.По отношение на твърденията за нарушена независимост и безпристрастност на магистратите от съдебния състав, и за постановен от тях съдебен акт под натиск, както и за уронване на престижа на съдебната власт с посоченото определение, Съдийската колегия на ВСС предоставя получения сигнал от Националния младежки комитет на Политическа партия ВМРО-БНД, за извършване на надлежна проверка, на основание чл. 175к, ал. 3 и ал. 4 на ЗСВ, от компетентния орган - Инспектората към ВСС, завършва отговора на съдиите от ВСС.Припомняме, Софийският апелативен съд (САС)  осъдения за убийството на студента Андрей Монов Джок Полфрийман, който излежава 20-годишна присъда.  в столицата в нощта на 28 декември 2007 г. До този момент няколко пъти съдът е отхвърлял исканията на Полфрийман за предсрочно осбовождаване.Решението на съда за  предизвика редица негативни реакции в страната.  се възмутиха от решението. Такова изказване направи и , въпреки че уточни, че прави коментара си като гражданин.  ", "date": "2019.09.24", "title": "Съдиите във ВСС дават казуса \"Полфрийман\" на Инспектората "}
{"url": "https://news.bg/world/sasht-i-turtsiya-za-vtori-pat-savmestno-patrulirat-v-siriya.html", "text": "САЩ и Турция за втори път съвместно провеждат патрул в Североизточна Сирия като част от планове да се създаде буферна зона за \"безопасност\". Това обявиха от турското военно министерство, предаде АФП.Четири турски бронирани машини пресякоха границата и се присъединиха към американски сили в Сирия, уточнява Анадолската агенция. Те патрулират около град Тал Абяд.Ведомството допълва, че са разположени и безпилотни самолети.Вашингтон и Анкара сключиха споразумение през миналия месец за създаване на безопасна зона между турската граница и сирийските територии източно от река Ефрат, контролирани от сирийските кюрди.Първият съвместен", "date": "2019.09.24", "title": "САЩ и Турция за втори път съвместно патрулират в Сирия"}
{"url": "https://news.bg/crime/boksyorat-boris-stanchov-izpil-neshto-predi-macha-v-albaniya.html", "text": "Ампула с неизвестно съдържание е изпил преди мача в Албания починалият български боксьор Борис Станчов. Това съобщи неговият съотборник Руслан Николов пред БНР, който е на разпит в полицията.Николов не знае какво е било съдържанието на ампулата. По думите му, починалият боксьор не за първи път пие подобни медикаменти.\"Треньорът му даде нещо като една ампулка, искаше да му бие инжекция и това да му даде повече агресия и мотивация на ринга. Той не поиска изобщо да го пие, обаче треньорът му каза: \"Айде, бе, женчо\", и му го сипа във водата и той изпи половината вода. Не искам да лъжа. Просто това, което знам, мога да ви кажа\", разказа Руслан Николов. До  на самоличността на Борис Станчов и Исус Величков се стигнало защото Станчов нямал лиценз.\"Треньорът му е казал, че не може да се бие с неговата лична карта и с неговото истинско име, при положение че не може да му изкара лиценз. . Реално на мен ми го изкараха този лиценз за три дни\", каза Николов. На разпит в полицията ще бъдат извикани всички, които имат отношение по случая. ", "date": "2019.09.24", "title": "Боксьорът Борис Станчов изпил нещо преди мача в Албания"}
{"url": "https://news.bg/world/bolsonaru-zakleymi-sotsializma-i-kolonializma-v-parvata-si-rech-pred-oon.html", "text": "Президентът на Бразилия Жаир Болсонару използва първата си реч пред Общото събрание на ООН да похвали борбата си срещу социализма в Латинска Америка, пише \"Гардиън\".\"Днес дойдох тук пред вас, за да ви представя една нова Бразилия, държава, която сега се възстановява, след като се измъкна от ръба на социализма\", обяви той.\"Моята страна беше много близо до социализма, който води до корупция\" и висока престъпност, атака срещу семейните ценности, смята Болсонару.Той говори за споразумение между Бразилия и Куба, което позволява на кубински лекари да работят в Бразилия. Според Болсонару тази програма вече не помага на страната му. Бразилският лидер говори за най-новата история на Куба, а след това коментира Венецуела.Бразилският лидер отбеляза, че в миналото Венецуела е била демократична държава.\"Справедливо е да се каже, че социализмът във Венецуела работи - те всички са бедни\", подчерта той и добави, че свободата е възможна само със свободен пазар.Той говори и за Амазония.\"Заблуда\" е да се казва, че Амазония е наследството на човечеството, убеден е бразилският държавен глава. Той намекна, че гората трябва да бъде отворена за бизнеса.Болсонару също се оплака, че страните се държат с \"неуважение\" и като \"колонизатори\" с критиката си към отговора на бразилското правителството относно пожарите в Амазония. Той благодари на американския президент Доналд Тръмп преди да продължи да обяснява как останалата част от света отвръща на ситуацията с пожарите в Амазония по колониалистки начин. По думите му местните хора не искат да са бедни на най-богатите земи на планетата.Идеологията нахлу в човешката душа, за да изгони бога, идеологията води до \"смърт и унищожение\", вярва Жаир Болсонару.", "date": "2019.09.24", "title": "Болсонару заклейми социализма и колониализма в първата си реч пред ООН"}
{"url": "https://news.bg/world/baydan-shte-prizove-kongresa-da-impiychne-tramp.html", "text": "От президентската кампания на бившия вицепрезидент Джо Байдън съобщиха, че кандидатът планира днес да призове Конгреса да импийчне президента Доналд Тръмп, ако администрацията не сътрудничи напълно на всички разследвания, подети от Камарата на представителите, информира АП.Байдън планира да говори днес следобед в родния си град Уилмингтън, Делауеър.Тази седмица Тръмп призна, че наистина е повдигнал темата за Байдън и сина му Хънтър по време на телефонен разговор с украинския президент през лятото. Телефонният разговор е проверяван, след като представител на американското разузнаване подаде оплакване, че Тръмп притиска Киев да разследва Байдън и сина му. Няма доказателства Байдън да е нарушил закона.Джон Байдън се очаква да обрисува ситуацията като поредната злоупотреба с президентската власт от страна на Тръмп.Междувременно председателят на Камарата на представителите Нанси Пелоси заяви, че ще направи обръщение днес следобед след среща с председателите на комисиите към долната камара и членове на Демократическата партия.", "date": "2019.09.24", "title": "Байдън ще призове Конгреса да импийчне Тръмп"}
{"url": "https://news.bg/int-economics/premierat-pristigna-na-poseshtenie-v-yuzhna-koreya.html", "text": " Министър-председателят Бойко Борисов пристигна в Южна Корея, където ще бъде на официално посещение през следващите три дни. Визитата на българския премиер е първа по рода си в историята на дипломатическите отношения между двете страни и се осъществява в навечерието на 30-тата годишнина от тяхното установяване през 2020 г. в отговор на отправената покана от корейска страна.Това припомнят от правителствената пресслужба.В Сеул премиерът Борисов ще проведе срещи на най-високо ниво с президента на Южна Корея Мун Дже-ин и с премиера Ли Нак-йон. Разговорът на българския министър-председател с корейския му колега ще бъде продължение на срещата им през октомври 2017 година, когато премиерът Ли Нак-йон беше на посещение в България. Размяната на визити на премиерско равнище в рамките само на две години е показателно за общото желание на двете страни за по-активно сътрудничество.България отдава голямо значение на развитието на отношенията си с Южна Корея, която е наш приоритетен партньор в Азия и се нарежда на 12-то място в света по обем на икономиката. От взаимен интерес е задълбочаването на търговско-икономическите връзки и привличането на инвестиции.Високите технологии, иновациите и развойната дейност ще бъдат сред акцентите, по които в рамките на визитата ще се обсъждат възможности за задълбочаване на сътрудничеството. Други сфери с потенциал за развитие са туризмът, транспортът и инфраструктурата, информационните и комуникационните технологии, образованието и отбраната. Наред с обсъждането на стъпките за развитие на търговско-икономическите връзки между България и Република Корея, настоящата визита дава възможност да бъде обменен и опит по редица теми. Такива примери са - енергетиката, с оглед на позицията на Южна Корея на един от големите вносители на втечнен природен газ в света, както и екологията и опазването на околната среда, към които и двете страни се отнасят с голямо внимание.Основна цел на България е отношенията ѝ с Южна Корея да преминат в по-напреднала фаза на установяване на стратегическо партньорство, което ще съответства и на стратегическото партньорство между Европейския съюз и Южна Корея. Това е единствената държава в Азия, с която ЕС има сключени споразумения за партньорство и сътрудничество, за свободна търговия и за сътрудничество в управлението на бедствия и кризи. ЕС е трети по обем търговски партньор на Южна Корея и втори по големина пазар за стоки от тази страна след Китай, както е и най-големият чуждестранен инвеститор в Южна Корея.", "date": "2019.09.24", "title": "Премиерът пристигна на посещение в Южна Корея"}
{"url": "https://news.bg/disasters/netanyahu-yasno-e-iran-udari-saudi-aramko.html", "text": "Израелският премиер Бенямин Нетаняху обвини Иран за виновен от А до Я за нападения върху петролни съоръжения в Саудитска Арабия, разкри в. \"Таймс ъв Израел\".Нетаняху припомни, че иранската страна също е виновна в извършването на нападения във Великобритания, Франция и Германия.\"Нека кажа от името на Израел: Иран направи това от А до Я\", подчерта Нетаняху.Премиерът отбеляза, че Израел знае как да се предпази от подобни действия и агресия. Той призова лидерите на международната общност да подкрепят американския президент Доналд Тръмп по въпросите на засилващия се натиск върху Иран.\"Това е единственият начин да се спре агресията на Иран\", каза Нетаняху.Дронове атакуваха рафинерията на \"Сауди Арамко\" на 14 септември.По-рано от в. \"Уолстрийт джърнал\", позовавайки се на източници, писаха, че Иран се подготвя за многократни атаки срещу Саудитска Арабия.", "date": "2019.09.24", "title": "Нетаняху: Ясно е! Иран удари \"Сауди Арамко\""}
{"url": "https://news.bg/int-politics/odobriha-laura-kyoveshi-za-glaven-prokuror-na-es.html", "text": "Европейският парламент и Европейският съвет одобриха окончателно румънката Лаура Кьовеши за .Преговорите между Европейския парламент и Съвета за новия главен прокурор на Европа, който да ръководи Европейската прокуратура (EPPO), продължават от миналата пролет. Преговарящият екип на Парламента подкрепи Кьовеши по време на преговорите, въпреки противопоставянето на Съвета до този момент.След споразумението с преговарящите на Съвета във вторник вечерта, председателят на Комитета за граждански свободи Хуан Фернандо Лопес Агилар заяви: \"Г-жа . Има отлични професионални компетенции. Освен това в момента Румъния не заема ключови постове в ЕС. Тя ще бъде една от силните жени, водещи ЕС отсега нататък\".\"Много сме доволни, че г-жа Лаура Кьовеши ще ръководи новата европейска прокуратура. Тя отговаря най-добре на визията на Европейския парламент за силна и надеждна европейска прокуратура. Г-жа Кьовеши е изключително компетентна, с впечатляващи постиженията в борбата с корупцията и голяма смелост \", добави председателят на Комитета за бюджетен контрол Моника Холмайер (ЕНП).Вероятно на конференцията на председателите на ЕП ще одобрят споразумението, докато потвърждението между държавите-членки ще се случи на заседание на Съвета през октомври.", "date": "2019.09.24", "title": "Одобриха Лаура Кьовеши за главен прокурор на ЕС"}
