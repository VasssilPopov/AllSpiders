{"url": "https://news.bg/world/ukrayna-e-predala-na-sasht-savetskiya-pvo-kompleks-s-300.html", "text": "Украйна е предала на САЩ съветския зенитен комплекс С-300. Това разкри главният редактор на списанието \"Национална отбрана\" Игор Коротченко.\"Украйна е предоставила достъп на американски военни до образци от съветската бойна техника\", уточни пред РИА \"Новости\" Игор Коротченко.Той смята, че Украйна и САЩ биха могли да имат договор за доставка на съветска техника.Игор Коротченко припомни, че съвременните ПВО образци на Русия са коренно различни от тези, наследени от времето на бившия СССР.Руски медии разкриха, че на американски полигон има съветски образец на ПВО системата С-300ПТ.", "date": "2019.05.12", "title": "Украйна е предала на САЩ съветския ПВО комплекс С-300"}
{"url": "https://news.bg/politics/turskoto-posolstvo-razocharovano-ot-izopachavaneto-na-rechta-na-poslanika.html", "text": "Изопачаването на думите на посланика на Република Турция в Република България Хасан Улусой и последвалия отзвук са причина за разочарование. Това се казва в официалната позиция на турското посолство у нас, след като вчера възникна политическо напрежение заради думи на дипломата по време на събитие с премиера Бойко Борисов.Припомняме, вчера се появи информация, че посланикът на Турция у нас е призовал българската държава да насърчи изучаването на турски като чужд език. По тази причина премиерът заяви, че, за да не стават спекулации. Малко по-късно стана ясно, че в понеделник Улусой ще бъде , за да даде обяснение за изказването си.Лидерът на БСП Корнелия Нинова реагира остро на думите на турския посланик, които определи като .Днес президентът  по темата. Той бе категоричен, че всеки опит за намеса в българската образователна система трябва да бъде пресичан \"решително и безкомпромисно\".В своята позиция от посолството на Турция обясняват, че в изказването си Улусой е имал предвид, че доброто владеене на турски език от страна на българските граждани е повод за предпочитание при наемането им в турски фирми, като това се отнасяло за всяка чужда инвестиция. В подкрепа на това становище те прилагат и пълния текст на речта на посланика при откриването на новите инвестиции на Теклас България, която публикуваме по-долу без редакция:\"За мен е голямо удоволствие да бъда сред вас на откриването на новите инвестиции на дружество Теклас България в Кърджали.През 2006 г. Теклас, която е водеща компания в своя сектор в Турция, реализира в България първата си инвестиция в чужбина. Отчитаме със задоволство, че през изминалите 13 години компанията направи много важни инвестиции в България. Днес, към тях се добавя още една, за което ги поздравяваме и адмирираме.Като посланик на Република Турция, увеличаването на турските инвестиции в съседна, приятелска и съюзническа България, за нас е изключително радващо.Благодарим на министър-председателя г-н Бойко Борисов и неговото правителство за оказаната подкрепа за развитието на икономическите отношения, които са от обща полза за двете страни. В България развиват дейност над 3 хил. български фирми с турски капитал. Днес, Турция е 3-тият по големина търговски партньор на България с годишен търговски стокообмен между двете страни, възлизащ на близо 5 млрд. долара. Една от най-големите чуждестранни инвестиции в страната също е турска. Вярвам, че тези цифри могат да се увеличат много повече.Икономическите ни отношения са спойката на нашето приятелство и на културата на съжителство между страните и народите ни.Със своята икономическа дейност Теклас също допринася за това. Радвам се да видя, че компанията не само развива икономическа дейност, а и подкрепя проекти за социална отговорност в сферите на инвестициите. Днес също тук се създава заетост за хиляди български граждани. Всичко това оказва подкрепа на икономическите ни отношения със съседна България. Специално бих искал да благодаря на министър-председателя за подкрепата за все по-големия напредък на икономическите ни отношения и приятелство.Накрая, бих искал да изкажа и едно общо желание на турските фирми, които инвестират в България. Както ви е известно, когато турските фирми инвестират тук, те искат да наемат български граждани, които освен български владеят и турски език. В тази връзка, смятам, че колкото е по-голям броят на българските граждани, които редом с български, владеят и правилен устен и писмен турски език, толкова повече това ще насърчи турските инвестиции в страната. Пожелавам усилията на българските власти за надлежното изучаване на турски език от страна на българските граждани и най-вече на сънародниците ни, да продължат, и бих искал да подчертая, че сме готови на сътрудничество в тази насока.С тези мисли, още веднъж поздравявам Теклас България за значимата им дейност и използвам случая да честитя свещения месец Рамазан на нашите сънародници, които са примерни български граждани\".", "date": "2019.05.12", "title": "Турското посолство разочаровано от изопачаването на речта на посланика"}
{"url": "https://news.bg/regions/mazh-prostrelya-s-pushka-zhena-si-i-saseda-si-i-se-samoubi.html", "text": "64-годишен мъж простреля с пушка по жена си и съседа си и се самоуби, предаде bTV.Трагедията се е разиграла в сливенското село Трапоклово тази сутрин.Стрелецът отишъл при съпругата си, която работела в заведение на Петолъчката, и стрелял по нея със законно притежаваната си ловна пушка. След това се върнал в селото и отишъл в къщата на съседа си, когото прострелял с няколко куршума в главата и тялото. Накрая се върнал в дома си и се самоубил.Жената и другият мъж са откарани в болницата в Сливен в критично състояние. В момента те са оперирани по спешност.Все още се изясняват мотивите за действията на стрелеца.", "date": "2019.05.12", "title": "Мъж простреля с пушка жена си и съседа си и се самоуби"}
{"url": "https://news.bg/regions/ptitsekombinat-si-napravi-chasten-pat-s-opasni-stroitelni-materiali.html", "text": "РИОСВ-Русе откри незаконен път, изграден с опасни строителни отпадъци, в района на птицекомбинат до село Червена вода, съобщава БНТ.Сигналът бил подаден от притеснени жители, а при проверката се установило, че в частния път, дълъг над сто метра, са вложени вредни материали, като стъклена вата и азбест.От управата на птицекомбината обясниха, че са използвали строителните отпадъци от съборени техни стари постройки. Сред тях обаче имало и вредни материали.От Регионалната екоинспекция посочиха, че на фирмата е дадено предписание тези отпадъци незабавно да бъдат почистени, тъй като те са опасни за работещите с тях.Оказало се, че фирмата е изградила пътя, без да уведоми екоинспекцията и без разрешително. Целта им била да направят вътрешноведомствен път към съществуващо торище.На предприятието е направено предписание да премахнат строителните отпадъци в 14-дневен срок. При следващата проверка на екоинспекцията ще стане ясно каква санкция ще бъде наложена за нарушението.", "date": "2019.05.12", "title": "Птицекомбинат си направи частен път с опасни строителни материали"}
{"url": "https://news.bg/disasters/slaba-podgotovka-na-pilotite-e-veroyatnata-prichina-za-katastrofata-na-sheremetievo.html", "text": "Слаба подготовка на пилотите за управление в ръчен режим при кацане е вероятната причина за катастрофата на руския самолет \"Сухой Суперджет-100\" на московското летище \"Шереметиево\" на 5 май, съобщават руските медии, като се цитира източник, запознат с работата на разследващата комисия на инцидента.При катастрофата загинаха 41 души и десетима бяха ранени.Според източника машината е преминала в режим на ръчно управление, след като е била ударена от мълния. Вероятно тя е предизвикала късо съединение, заради което са излезли от строя автоматичните системи за управление.Самолетът на \"Аерофлот\" изпълняваше полет от Москва за Мурманск, но след около половин час се върна на летището и при аварийно кацане избухна в пламъци. На борда имаше 73 пътници и петима души екипаж.Следователите разглеждат като причини за трагедията също така техническа неизправност и неблагоприятни атмосферни условия.", "date": "2019.05.12", "title": "Слаба подготовка на пилотите е вероятната причина за катастрофата на \"Шереметиево\""}
{"url": "https://news.bg/society/strategiyata-za-deteto-ne-predvizhda-otnemane-na-detsa-uspokoyava-dazd.html", "text": "Председателят на Държавната агенция за закрила на детето Елеонора Лилова отхвърли опасенията на родителите, че в проекта за Национална стратегия за детето има заложени текстове, в които се предвижда отнемане на деца, съобщи БНР.Лилова призова обществото за спокойствие. По нейни думи разпространената информация в социалните мрежи е фалшива новина.Страхът, който организаторите на такива спекулативни твърдения, които се внушиха на хората през социалните мрежи, наистина е неоснователен, заяви тя.Председателят на ДАЗД увери, че не се подготвя документ, който да цели отнемането на деца от родителите. Нещо повече, според нея такъв нямало да има никога у нас.Уверявам ви, не е имало и такова намерение във всички, които разписваха този документ, посочи Лилова.Припомняме, вчера  срещу Стратегията за детето. Те бяха организирани Протестиращите излязоха с искането за разследване на Социалните служби при случаи на неправомерно извеждане на деца от семействата им и въдворяването им в институции или приемна грижа.По-рано да се подготвя Закон за детето и спряха работата по .", "date": "2019.05.12", "title": "Стратегията за детето не предвижда отнемане на деца, успокоява ДАЗД"}
{"url": "https://news.bg/int-politics/stevo-pendarovski-se-zakle-kato-prezident-na-severna-makedoniya.html", "text": "Стево Пендаровски положи клетва като президент на Северна Македония, предаде БНР. В реч пред парламента в Скопие, на която присъства и българският държавен глава Румен Радев, Пендаровски заяви, че ще бъде президент на всички македонци.\"Моята мисия е да обединявам всички заедно да вървим напред. Ще бъда фактор на стабилност, а не фактор на кризи\", изтъкна той.По негови думи първата му задача е да подаде ръка за съвместна работа с опозицията. Той бе категоричен, че основната му задача ще бъде да защитава статуса и правата на политическото малцинство.Защото демокрацията устоява само когато различните малцинства в обществото са защитени от евентуалното своеволие на мнозинството, а затова най-често законите не са достатъчни, подчерта Пендаровски.Като основни приоритети новият президент на Северна Македония посочи членството на страната в ЕС и в НАТО, както и етническия баланс между отделните общности.От своя страна премиерът Зоран Заев изрази мнение, че изборът на Пендаровски слага край на тъмното минало на страната.\"Никой повече не може да застане на пътя на прогреса. Нашето място е в НАТО и в ЕС. Точка\", отсече той.Стево Пендаровски е първият държавен глава, избран след  и петият след обявяването на независимостта ѝ. Той поема поста от Георге Иванов, който беше президент два последователни мандата.Припомняме, преди седмица Пендаровски, подкрепян от широка коалиция с участието на управляващия Социалдемократически съюз, срещу кандидата на опозиционната ВМРО-ДПМНЕ Гордана Силяновска.", "date": "2019.05.12", "title": "Стево Пендаровски се закле като президент на Северна Македония"}
{"url": "https://news.bg/world/ispaniya-zalovi-nad-50-migranti-na-ogradata-po-granitsata-si-s-maroko.html", "text": "Над 50 мигранти са се изкачили по охраняваната ограда на Испания по границата й с Мароко, за да влязат в испанския анклав Мелиля в Северна Африка, съобщава \"Асошиейтед прес\", цитирайки испанските власти.По информация на Министерството на външните работи на Испания четирима полицейски служители и един от мигрантите са получили леки наранявания, докато групата е извършвала нелегалното изкачване.Близостта на Испания до Северна Африка я превръща в примамлива цел за мигрантите, които се опитват да влязат в ЕС. Те се опитват да проникнат по суша, прехвърляйки се в двата испански анклава Сеута и Мелиля. Другият вариант е да прекосят Средиземно море с малки лодки.През 2018 г. най-голям брой мигранти са навлезли в Европа именно през Испания. В страната са проникнали близо 60 000 бежанци, като почти всички са преминали по море.", "date": "2019.05.12", "title": "Испания залови над 50 мигранти на оградата по границата си с Мароко"}
{"url": "https://news.bg/world/osvetiha-noviya-zlaten-kupol-na-hrama-sv-georgi-v-odrin.html", "text": "Българският храм \"Свети Георги\" в Одрин се сдоби с нов златен купол, предаде БНР. Със съвместно служение на български и гръцки свещеници беше извършено неговото освещаване.С това се слага край на възстановяването на църквата, започнало през 2004 г. от отец Филип Чакарък. Неговият внук Георги Чакарък, който учи богословие у нас, се зарича, че ще продължи делото му.Посланикът ни в Турция Надежда Нейнски заяви, че храмът \"Свети Георги\" е символът на православието в Одрин.Смятам, че ние днес имаме нужда от много духовност, от много вяра, за да продължим пътя към доброто, каза още тя.", "date": "2019.05.12", "title": "Осветиха новия златен купол на храма \"Св. Георги\" в Одрин"}
{"url": "https://news.bg/disasters/90-dushi-spaseni-pri-prizemyavane-na-samolet-po-korem-v-mianmar.html", "text": "Самолет на \"Мианмар Нешънъл Еърлайнс\" се приземи аварийно на международното летище в Мандалай само със заден колесник поради повреда на предния, предаде \"Асошиейтед прес\".Всички 82-ма пътници и 7-членният екипаж на борда на полет UB103 от Янгон са невредими.Самолетът е допрял пистата първо със задния си колесник, тъй като предният не се е отворил. След това носът му се е наклонил напред и самолетът се е влачил така, докато спре. Пилотът е уведомил още във въздуха контролната кула за проблема с предното шаси.Видео, публикувано в социалните мрежи от един от пътниците от злополучния полет, показва бързата, но организирана евакуация на хората от салона. Някои от пасажерите дори се усмихват. По-късно пък пилотът бе обявен за герой в социалните мрежи.Полетите на летището бяха временно отменени.", "date": "2019.05.12", "title": "90 души спасени при приземяване на самолет \"по корем\" в Мианмар"}
{"url": "https://news.bg/politics/plevneliev-zove-radev-da-stoi-nastrana-ot-germanskata-investitsiya-u-nas.html", "text": "Президентът Радев отново заблуждава и манипулира българското общество, казвайки днес в Асеновград: . Това заяви за  президентът (2012-2017) Росен Плевнелиев относно думите на настоящия държавен глава.В подкрепа на думите си Плевнелиев посочи, че в делегацията на германския президент изобщо е нямало представител на \"Фолксваген\".Точно обратното - екипи на немската компания преговарят с правителството и автомобилния клъстер на България повече от година, като президентството няма абсолютно нищо общо с това, подчерта той.На второ място Плевнелиев уточни, че не става въпрос за \"Фолксваген\", а за \"Шкода\", което според него показвало дълбока некомпетентност от страна на Радев.Той бе категоричен, че самото политическо говорене на настоящия президент по темата означавало дълбоко неразбиране на процеса на преговори.Плевнелиев се обяви против политизирането на темата. Самото говорене пречи, независимо от кого, още повече от президента, посочи той и допълни, че решението може да се отложи.Политическото говорене на Радев е контрапродуктивно и ще ни отдалечи, нещо повече - ще произведе крайно негативна реакция на инвеститора, заяви някогашният държавен глава. По тази причина той призова Радев да стои настрана по въпроса.\"По проекта работим и преговаряме заедно с правителството повече от година. Радев не е имал нищо общо. По-добре и да няма\", обобщи Плевнелиев.Според него днешното изявление на президента е дало пример на обществото доказателство за разликата между популисти и обществено отговорни лидери, които мислят и действат дългосрочно.", "date": "2019.05.12", "title": "Плевнелиев зове Радев да стои настрана от германската инвестиция у нас"}
{"url": "https://news.bg/int-politics/izrael-krashtava-chast-ot-golanskite-vazvisheniya-na-tramp.html", "text": "Властите в Израел определиха място на Голанските възвишения, където ще се създаде общност, носеща името на американския президент Доналд Тръмп, предаде \"Спутник\", цитирайки премиера на Израел Бенямин Нетаняху.По този начин Израел ще изрази благодарността си към Тръмп за признанието на Голанските възвишения като част от еврейската държава независимо от несъгласието на Сирия.\"Обещах, че ще създадем общност в чест на президента Тръмп; вече сме избрали място на Голанските възвишения, където ще се установи новата общност\", заяви Нетаняху по време на парламентарно заседание.Припомняме, на 25 март Доналд Тръмп официалноПо думи на израелския премиер Бенямин Нетаняху това е историческо решение.От Русия излязоха с позицията, че подобни призиви могат значително да Турция също разкритикува позицията на Тръмп, заявявайки, че Израел окупира Голанските възвишения през 1967 г., а през 1981 г. ги анексира. До момента обаче нито една държава не беше признала анекса.", "date": "2019.05.12", "title": "Израел кръщава част от Голанските възвишения на Тръмп"}
{"url": "https://news.bg/politics/dialogat-s-pendarovski-se-poluchava-dovolen-radev.html", "text": "Новоизбраният президент на Северна Македония Стево Пендаровски е приел поканата на българския държавен глава Румен Радев да посети страната ни, съобщава БГНЕС.След като  пред парламента по-рано днес, Пендаровски е приел първо Радев в резиденцията си.\"Имахме много ползотворни разговори и с председателя на парламента, и с новия президент. Очаквам много! Диалогът с Пендаровски се получава. Северна Македония ни е най-близката държава\". Така коментира българският държавен глава разговора с македонския си колега в президентската резиденция \"Водно\".Той съобщи, че двамата са обсъдили теми от широк спектър, които касаят и европейската, и евроатлантическата перспектива на Македония и двустранните отношения.Според него България трябва да има европейски подход към Северна Македония, което означава страната ни да съдейства за влизането на западната ни съседка в ЕС и НАТО. Той отбеляза, че от друга страна България трябва да прилага европейските принципи и критерии, когато отстоява своя национален интерес.Споделих с председателя на парламента и пред президента Пендаровски, че очаквам друга динамика в работата на т.нар. Мултидисциплинарна експертна комисия, която изостава в своята работа, посочи Радев.Ако продължаваме така, ще се окаже един ден, че Македония е формален член на ЕС, а ще са останали спорни въпроси, които могат да създават проблеми, което не е в духа на две държави членки на ЕС, коментира още той.Държавният глава увери, че е получил разбиране по поставените от него въпроси от новия македонски президент. Според него е важно страната ни да прилага европейските механизми и да бъдем абсолютно предсказуеми и да знаем какво изискваме и накъде вървим.", "date": "2019.05.12", "title": "Диалогът с Пендаровски се получава, доволен Радев"}
{"url": "https://news.bg/world/shefat-na-oon-ne-varvim-po-pravilniya-pat-protiv-globalnoto-zatoplyane.html", "text": "Планетата не върви по правилния път, ако иска да постигне целите си за прекратяване на глобалното затопляне. Това заяви генералният секретар на ООН Антониу Гутериш по време на обиколката си в Южния Пасифик, съобщава АФП.Според него първоначалната решимост на страните за борба с климатичните промени отслабва все повече. Той предупреди, че малките островни нации, които са \"на първа линия\", ще са най-потърпевши от този факт.Обиколката на генералния секретар на ООН преди Срещата на върха по въпросите за климата, която ще се състои в Ню Йорк през септември, включва Фиджи, Вануату и Тувалу. Те са сериозно застрашени от покачването на нивата на океаните заради климатичните промени.Навсякъде виждаме доказателства, че не вървим по правилния път, за да постигнем целите, поставени в Парижкото споразумение, заяви Гутериш по време на пресконференция в Оукланд заедно с премиера на Нова Зеландия Джасинда Ардърн.Според този договор, сключен между 195 страни членки на ООН, глобалното затопляне на планетата трябва да се задържи под 2°C, като покачването трябва да се ограничи до 1,5°C.", "date": "2019.05.12", "title": "Шефът на ООН: Не вървим по правилния път против глобалното затопляне"}
{"url": "https://news.bg/disasters/shestima-ubiti-pri-strelba-v-tsarkva-v-burkina-faso.html", "text": "Въоръжени мъже нахлуха в Църква в Буркина Фасо по време на молитва и убиха шестима души, сред които и свещеник, съобщава Би Би Си.По информация на местни медии нападението е станало тази сутрин в град Дабло в северната част на страната.Кметът на града Осман Зонго съобщи, че около 9.00 часа [местно време 10:00 GMT] по време на литургия въоръжени са нахлули в католическия храм и са открили огън по молещите се.", "date": "2019.05.12", "title": "Шестима убити при стрелба в църква в Буркина Фасо"}
{"url": "https://news.bg/regions/pochasovi-zdravni-uslugi-za-vazrastni-i-hora-s-uvrezhdaniya-osiguryavat-v-lovech.html", "text": "Почасови здравно-социални услуги на възрастни хора и лица с увреждания предоставя община Ловеч от началото на юни, предаде БНР.Услугите са по проект на стойност 375 000 лева, финансиран по Оперативна програма \"Развитие на човешките ресурси\", и ще бъдат предоставени на близо 150 нуждаещи се.Кметът на града Корнелия Маринова обясни, че това е нова услуга - патронажна грижа, която ще обхваща хора с увреждания, с хронични заболявания и възрастни хора, които не могат да полагат самостоятелно грижи за себе си.За нуждаещите ще се грижат медицински специалисти, рехабилитатори и социални асистенти. Ще бъде закупен и автомобил, който да осигури мобилност за работата на екипите. Всички манипулации ще се извършват по домовете.", "date": "2019.05.12", "title": "Почасови здравни услуги за възрастни и хора с увреждания осигуряват в Ловеч"}
{"url": "https://news.bg/world/ekvador-predava-na-sasht-veshti-na-asandzh.html", "text": "Еквадорските власти възнамеряват да предадат лични вещи на  на Съединените щати, съобщи в. \"Ел Паис\".Вещите на Асандж в момента се намират в посолството на латиноамериканската страна в Обединеното кралство.Според \"Ел Паис\" става дума за документи, телефони и компютри на Асандж.Представители на Еквадор ще проведат претърсване в стаята на Асандж на 20 май.По-рано американската актриса Памела Андерсън заяви, че , тъй като може да бъде убит.", "date": "2019.05.12", "title": "Еквадор предава на САЩ вещи на Асандж"}
{"url": "https://news.bg/world/11-ubiti-voenni-ot-dzhihadisti-v-nigeriya.html", "text": "Бойци на групировката \"Ислямска държава\" са убили при атака най-малко 11 нигерийски войници.Това съобщи групировката в събота чрез своята информационна агенция АМАК.Джихадистката организация заяви, че нападението срещу войниците е станало в петък в град в североизточната част на Борно. Тя публикува снимки на изгорели казарми и трупове, за които се твърди, че принадлежат на войниците.Три източника, включително един болничен източник, потвърдиха нападението.Бойците са избягали, след като военните получиха подкрепления от батальон в съседен град.Провинция Западна Африка (ISWAP) е извършила поредица от нападения в Нигерия през последните месеци.Групата се отдели през 2016 г. от базираната в Нигерия Боко Харам, която е водила десетилетие войни срещу властите в Североизточна Нигерия, което е убило 30 000 души и е изселило 2 милиона души.По-рано стана ясно, че в Нигерия са освободени близо 900 деца, държани в плен от организацията CJTF, която ги е използвала за бойни действия срещу радикалната ислямистка групировка \"Боко харам\".", "date": "2019.05.12", "title": "11 убити военни от джихадисти в Нигерия "}
{"url": "https://news.bg/weather/dazhdovna-nedelya-1.html", "text": "Топъл, но дъждовен ще бъде краят на седмицата. Това съобщават от НИМХ.Главно в западните и планинските райони се очаква да превали и прегърми.Вятърът ще е слаб до умерен. Максималните температури ще са между 21 и 26 градуса. Атмосферното налягане ще се понижава бавно.Очаква се и през следващите дни да превали. ", "date": "2019.05.12", "title": "Дъждовна неделя "}
{"url": "https://news.bg/world/stevo-pendarovski-vstapva-v-dlazhnost-kato-prezident-na-severna-makedoniya.html", "text": "Стево Пендаровски встъпва в длъжност днес като президент на Северна Македония. Церемонията в парламента в столицата Скопие ще започне в 12 часа местно време. Новият президент ще произнесе реч.България ще бъде представлявана от президента Румен за победата на изборите.В поздравителния адрес, държавният глава подчерта очакванията си за добра съвместна работа.Пендаровски декларира, че политиката на тормоз и полицейско На церемонията се очакват държавните глави на Сърбия, Албания и Косово. Гърция ще бъде представлявана от външния си министър. ", "date": "2019.05.12", "title": "Стево Пендаровски встъпва в длъжност като президент на Северна Македония "}
{"url": "https://news.bg/world/zabraneniyat-gey-parad-v-kuba-vse-pak-se-provede.html", "text": "Въпреки опитите на властите в Куба , той все пак се проведе, предаде \"Ройтерс\".В проявата взеха участие стотици, които шестваха по централни улици на столицата Хавана с познатите знамена с цветовете на дъгата и скандираха в подкрепа на разнообразието в страната.Полицията се намеси и маршът завърши с най-малко трима арестувани.Участниците подчертаха, че се борят за повече права, а не за политически искания. Събитието е 12-и поред марш срещу хомофобията.В съобщение във \"Фейсбук\" общественият Национален център за сексуално образование (CENESEX) посочи като причина за решението \"новото напрежение в международния и регионален контекст\".Активисти обаче обвиниха центъра за решението и Куба трябваше да одобри еднополовите бракове в нова конституция, но премахна параграфа след протести.Президентът Мигел Диас-Канел публично подкрепи промяната през септември, като отбеляза, че е \"част от елиминиране на всякаква дискриминация в обществото\". Но правителството отстъпи заради недоволството на религиозни групи.Куба провежда събития по това време на годината, за да отбележи Международния ден срещу хомофобията и трансфобията на 17 май.CENESEX пише във \"Фейсбук\", че официално отменя Cuban Conga срещу хомофобията и трансфобията в \"съответствие с политиката на Партията, Държавата и Революцията\". Групата е ръководена от Мариела Кастро, дъщеря на лидера Раул Кастро.", "date": "2019.05.12", "title": "Забраненият гей парад в Куба все пак се проведе "}
{"url": "https://news.bg/crime/milena-ot-kostenets-pochinala-sled-zhestok-poboy.html", "text": "38-годишната Милена Шишкова от Костенец е била жестоко пребита, преди да бъде застреляна, предаде \"24 часа\". Тя бе открита от сина си в безпомощно състояние, с многобройни рани по тялото, захвърлена от нападателя в близост до дома ѝ.За убийството на жената  - 43-годишният Стоян Зайков. Известно е, че той е криминално проявен и е създавал проблеми на Милена, за което са знаели и нейните близки. Той не е притежавал и законно оръжие. От година не е ползвал мобилен телефон, което затруднява разследващите в издирването му. Предполага се, че е въоръжен.Сестра ѝ Славяна отхвърля версията, че връзката на загиналата с друг мъж е довела до трагедията. Според нея, Милена се е оплаквала от тормоза на бившия си съпруг, но няма данни за подавани жалби в полицията.По данни на \"24 часа\", двамата бивши съпрузи са имали и общ бизнес - погребална агенция.Според местни хора, Стоян е бил агресивен и има данни за насилие и над други жени, а съселяни са били ограбвани.", "date": "2019.05.12", "title": "Милена от Костенец починала след жесток побой "}
{"url": "https://news.bg/world/frantsiya-vizhda-risk-ot-globalna-anarhiya.html", "text": "Риск от глобална анархия вижда френският външен министър Жан-Ив льо Дриан. Това заявява той в интервю за Le Parisien, цитирано от \"Спутник\".По думите му, конфронтацията между държавите ще доведе именно до това.Има заинтересовани да се поддържа такава конфронтация, а не сътрудничество, убеден е той.Топдипломатът настоява договори, институции и граници да бъдат уважавани и спазвани.Според него, Русия, Китай и САЩ в момента са факторите за подобна опасна нестабилност.Не може да бъде пропуснат и тероризмът.Льо Дриан настоя страните да се придържат към ядреното споразумение с Иран, от което американският президент Доналд Тръмп оттегли страната и наложи санкции на Ислямската република, катоЕвропейският съюз и външните министри на Германия, Франция и Великобритания обявиха , че ще продължат да изпълняват ядреното споразумение с Иран, но няма да приемат ултиматуми, след като вчера Ислямската република съобщи, че ", "date": "2019.05.12", "title": "Франция вижда риск от глобална анархия "}
{"url": "https://news.bg/your-voice/turtsiya-e-kato-prirodno-yavlenie-no-problemat-e-v-balgariya.html", "text": "Такаааа...1992-1994 г.: аз съм председател на парламентарната комисия по национална сигурност. И понеже се срещам с представители на Турция, от нашето Външно министерство ми дадоха две странички ситно изписан текст - едната съдържаше всички наши искания към Турция, другата - всички искания на Турция към нас.2002-2006 г.: аз съм секретар на президента по националната сигурност. И понеже се срещам с представители на Турция, от нашето Външно министерство ми дадоха две странички ситно изписан текст - едната съдържаше всички наши искания към Турция, другата - всички искания на Турция към нас.И знаете ли кое е любопитното? Ами практически страничката с нашите искания към Турция си бе все същата. А страничката с исканията на Турция към нас бе абсолютно различна.Ние 25 и повече години си повтаряме едно и също като прилежни чавдарчета, които труда обичат и на помощ първи се притичат, а Турция е постигнала абсолютно всичко и сега иска вече, както казват в Перник, и майка си, и баща си.Това е Турция. Тя е като природно явление, почти обективно, извън нас. Ние не можем да се сърдим на природното явление (перничани знаят, че и да се сърдят на земетресението, това няма да им помогне особено). Природните явления трябва да се прогнозират и ако може - предвиждат. Да се прави и невъзможното да се минимизират щетите от тях.Премиерът много обича да се разполага комфортно в средата на международните отношения. Но за да станат младите хора магистри по международни отношения и да имат знанията, че да са добри специалисти в международните отношения, те трябва да прочетат стотина книги средно по 300 страници. На премиера ни му липсват тези 100 х 300 = 30 000 страници в международните отношения. А отсреща Турция има дипломатическа школа, която е високо образована, чела и надчела, мислила и премислила. С Турция в международните отношения шега не бива!Тя е нещо като птичия грип. Той се опитва да зарази редица държави, но някъде имат здрава имунна система и той не успява, а някъде имунната система е разбита и той преуспява.Проблемът не е в Турция, проблемът е в България. Тя е държава със силно отслабена (така говорим ние в Перник) имунна система. Имунната система на държавата са специалните служби, дипломацията, полицейските служби и стратегическите центрове за анализ и прогнози.Алтернативата каква е? Премиерът се разполага комфортно в международните отношения, държи си приветливо, импровизира и гледа на нещата с поглед на откривател. Така един колега навлиза в науката Геополитика и всичко му е ново, всичко му е интересно и със свещената искреност на начинаещия той смята, че всичко е просто и ясно, че той го знае и започва да спори с такива като мен. А аз, понеже симпатизирам на искрените персони, се притеснявам да му кажа колко всъщност малко знае.И се случва, каквото се случва. Ние с добродушие и чувство за правене на голяма политика подадохме, както казват в Перник, благ пръст на Ердоган. А той иска да ни отхапе ръката.Сега викаме олеле!Ами олеле, я!Защото един от законите на националната сигурност е, че в международната сигурност куцото пиле не го пази нито Господ, нито Аллах...", "date": "2019.05.12", "title": "Турция е като природно явление, но проблемът е в България"}
{"url": "https://news.bg/society/lipsata-na-kontrol-i-razbitite-semeystva-prichina-za-detskata-prestapnost.html", "text": "Престъпленията, които извършват децата, са резултат от различни фактори. Това заяви пред Нова телевизия Красимира Чобанова, сектор детска престъпност в ГД \"Национална полиция\" за нарастващите престъпления, извършени от деца.Те най-често извършват кражби. Много от тези кражби се извършват заради тяхната крехка възраст, наивност, смята Чобанова.Децата извършват противоправни деяния заради нарушената структура на семейството, смята тя. Според нея е необходима превантивна работа.Психологът Александра Петрова смята, че контролът е ключова дума. В днешно време родителите се чувстват задължени да удовлетворят всички желания на децата си, коментира тя.Извършените престъпления, по думите на психолога, са зов за налагане на някаква рамка. Намаляването или увеличаването на джобните не е решение, според Петрова. Важен е разговорът за емоциите.Децата нямат изградена емпатия, по мнението ѝ. Оказва се, че видеоигрите водят до силно пристрастяване. Губят контакт с околните.", "date": "2019.05.12", "title": "Липсата на контрол и разбитите семейства причина за детската престъпност"}
{"url": "https://news.bg/health/problemat-na-zdravnata-ni-sistema-prekaleno-mnogoto-bolnitsi.html", "text": "Здравеопазването не е каца без дъно. Това заяви пред БНТ шефът на \"Пирогов\" проф. д-р Асен Балтов. Според него има насищане на средства в системата.Проблемът на здравеопазването и пробивът е във фармацевтичната система, по мнението му. Лекарите искат най-модерните медикаменти, но често не могат да си го позволяват.Оттук нататък важно ще е не количеството, а качеството. Искаме да живеем по-добре, да се лекуваме бързо. Иновативната техника струва скъпо, както обясни Балтов.Той е категоричен, че у нас здравеопазването е достъпно. У нас пациентите имат по-бърз достъп до специалист. Няма държава с такъв бърз достъп до супермедицината като у нас, хвали Асен Балтов. Детското ни здравеопазване е добро, по мнението му.Над 400 болници има у нас. Това е проблемът на здравната система. Германия в момента затваря 100 болници. Според Балтов е нужно ново преразпределение на тези болници.", "date": "2019.05.12", "title": "Проблемът на здравната ни система - прекалено многото болници"}
{"url": "https://news.bg/health/bls-prepodpisva-aneksa-kam-natsionalniya-ramkov-dogovor.html", "text": "С 221 гласа \"за\" делегатите на 70-тия извънреден събор на Българския лекарски съюз (БЛС) упълномощиха Управителния съвет на съюза да преподпише анекс към Националния рамков договор (НРД) за 2018 г.Гласувана е била и декларация за устойчива и реална политика в здравеопазването. По време на преговорите БЛС ще настоява по най-бързия начин да се договори увеличение на недофинансираните клинични пътеки за лечение на деца, бременни и в областта на пулмологията.В декларацията се казва: \"Ние, българските лекари, с тревога следим поредицата от протести в страната. БЛС се солидализира с  от Специализираната болница по детски болести \"Проф. д-р Иван Митев\" проблеми. Те могат и трябва да бъдат решени чрез повишаване на цените на клиничните пътеки в болничната помощ и чрез повишаване на цените на медицинските дейности и капитацията в извънболничната. По-най бързия начин трябва да се договори увеличение на недофинансираните клинични пътеки за лечение на деца, бременни и в областта на пулмологията. Необходими са мерки, които да създадат устойчива и реална политика.\"Поради тази причина БЛС настоява в спешен порядък да бъдат предприети следните действия:", "date": "2019.05.12", "title": "БЛС преподписва анекса към Националния рамков договор"}
{"url": "https://news.bg/int-politics/partiyata-na-faradzh-s-po-golyama-podkrepa-ot-konservatori-i-leybaristi-vzeti-zaedno.html", "text": "Партията \"Брекзит\" на отявления евроскептик Найджъл Фарадж събира повече гласове в социологическите допитвания от двете големи партии (Консервативна и Лейбъристка) взети заедно по-малко от две седмици преди европейските избори във Великобритания, съобщава Sky News.Партията на Фарадж е на път да спечели 34% от гласовете, показва последният сондаж на Opinium.Лейбъристката партия взима 21 на сто от гласовете, а Консервативната партия на премиера Тереза Мей е на четвърто място с 11 процента.Проевропейските либералдемократи са на трето място с 12 на сто подкрепа.В допитването, в което са участвали 2004 души, също така са запитани избирателите за намеренията им за следващите парламентарни избори във Великобритания; лейбъристите тук водят с 28 на сто.Консерваторите събират 22 на сто подкрепа, само 1 процент пред партия \"Брекзит\".Въпреки доминацията на Брекзит като проблем, мнозина избиратели не знаят каква е позицията на всяка от партиите по този въпрос - 36 на сто не са наясно с позицията на консерваторите, а 38 не са наясно с тази на лейбъристите.В отделно проучване на ComRes, партията на Фарадж задминава консерваторите за първи път в допитване за нови парламентарни избори. Партия \"Брекзит\" е с един процентен пункт пред торите, което би било най-лошият резултат за Консервативната партия в историята ѝ.Андрю Хокинс от ComRes определи допитването като \"бедствие\", добавяйки: \"Ако претендентите за лидерство на Консервативната партия не са внимателни, няма да има партия, която да ръководят.\"Фарадж основа партията си през април, обявявайки целта си да се сблъска с установения британски политически елит, когото той обвинява, че е предал избирателите, които гласуваха за излизане на Великобритания от Европейския съюз на референдума през 2016 г.", "date": "2019.05.12", "title": "Партията на Фарадж с по-голяма подкрепа от консерватори и лейбъристи взети заедно"}
{"url": "https://news.bg/world/v-meksiko-otkriha-35-trupa-pri-obiski.html", "text": "Властите в Мексико са открили 35 трупа при четири обиска в западния град Гуадалахара. Това обяви главният прокурор на щата Халиско Херардо Солис, цитиран от местните медии.В жилищна сграда в квартала \"Кампанарио\" са били намерени 27 трупа, от които засега само два са идентифицирани. Следователи издирват други трупове в сградата.При друг обиск в централния квартал \"Кинта Веларде\" били открити останките на още седем души. Разследването на място върви бавно заради разлетите киселини и сода каустик, които не позволяват на следователите да престояват повече от 20-30 минути, уточни прокурорът.Още един труп е открит в Тлахомулко, югоизточно от Гуадалахара. Там са арестувани четирима души.Около 40 хил. души се водят безследно изчезнали в Мексико към момента. През миналата година регистрираните убийства са били над 33 хиляди, повечето от които свързани с организираната престъпност.", "date": "2019.05.12", "title": "В Мексико откриха 35 трупа при обиски"}
{"url": "https://news.bg/int-politics/guaydo-tarsi-vrazki-s-armiyata-na-sasht-v-opit-da-vzeme-vlastta-vav-venetsuela.html", "text": "Лидерът на опозицията във Венецуела Хуан Гуайдо обяви, че е инструктирал своя политически пратеник във Вашингтон незабавно да завърже връзки с американските военни, в опит да наложи по-голям натиск върху президента Николас Мадуро да подаде оставка, пише британският в. \"Гардиън\".Гуайдо уточни, че е помолил Карлос Векио, когото САЩ признават за посланик на Венецуела, да започне \"пряка комуникация\" с идеята за евентуална военна \"координация\".Коментарите, направени в края на митинг, са най-категоричното публично искане на Гуайдо досега за по-голямо участие на САЩ в бързо разрастващата се криза в страната. Въпреки че Гуайдо многократно е повтарял коментари от страна на администрацията на американския президент Доналд Тръмп, че \"всички варианти\" за отстраняване на Мадуро от власт са на масата, малцина в САЩ или сред венецуелската опозиция разглеждат военни действия като вероятни. Нито пък Белия дом е дал индикации, че сериозно обмисля подобен ход.Ала докато напрежението между САЩ и Мадуро остава високо, дрънкането на оръжия става все по-шумно.В събота венецуелският министър на отбраната Владимир Падрино осъди \"незаконното нахлуване\" от страна на катер на американската брегова охрана в териториалните води на Венецуела. Той не предостави никакви доказателства за това, но увери, че венецуелските кораби са принудили кораба да се оттегли.\"Не знам дали други републики ще приемат подобни действия в техните територии, но ние няма да го сторим\", настоя той.Пол Аманда Азубуике, говорителка на американското южно командване, заяви, че катерът на американската брегова охрана е провел мисия за борба с наркотиците в международните води на Карибско море. Тя отказа да коментира подробно казуса.Преди дни Падрино също така осъди опитите на американските военни да посеят раздори в казармите във Венецуела, което предизвика гневен отговор от страна на адмирал Крейг Фолър, който е ръководител на южното командване на САЩ, и който каза, че е \"в готовност\" да помогне на Гуайдо.", "date": "2019.05.12", "title": "Гуайдо търси връзки с армията на САЩ в опит да вземе властта във Венецуела"}
{"url": "https://news.bg/politics/radev-ima-truden-dialog-s-borisov-zaradi-bezkontrolnostta-i-beznakazanata-koruptsiya.html", "text": "Диалогът ми с изпълнителната власт е труден и то е поради безконтролното управление и безнаказаната корупция. Това коментира президентът Румен Радев.\"Не можем да градим модерна България, ако оставим нещата постарому, като се вихри безнаказаност и беззаконие. Възстановяването на държавността у нас минава през възмездието\", настоя той пред журналисти в Асеновград, помолен да коментира диалога си с министър-председателя.Радев обаче подчерта, че не иска България да затъва в корупционни скандали, да бъде синоним на корупция. \"На това трябва да се сложи край, но това няма да стане с мълчание, със , а с разнищване и прочистване\", посочи държавният глава и допълни, че за справяне с проблемите са необходими разкрития, конфискация, връщане на пари.\"Виждате, че премиерът всяка седмица събира пряко подчинените му служби и компетентни органи и както се ровят в кофите за боклук за контрабандни цигари, е време да се заровят и в задграничните офшорни сметки, в имотите и фирмите на политици чрез подставени лица\", настоя Румен Радев.По думите му компетентните институции няма да могат да мотивират своето бездействие, ако медиите продължават да ги изпреварват с разкрития за корупция.\"Според мен проблемът на министър-председателя не е в липсата на домашни визити у негови министри и партийци. Не е дори и във факта, че назначеният от управляващите антикорупционен орган не хваща необяснимото богатство на някои политици и дори да го правеше, той щеше да констатира само крайната фаза на корупционния акт и малка част от откраднатото. Истинският проблем на премиера е, че безконтролността на управлението генерира корупция в големи размери и това не може да се лекува с медийно осветяване на прегрешилите и оставки\", изтъкна Радев и призова за въвеждане на прозрачен и отговорен стил на управление с ясни механизми за контрол, които да пресекат корупционните потоци.Той обаче допълни, че има важни теми, по които съгласието е наложително, като посочи за пример привличането на стратегически инвеститор в областта на автомобилостроенето.\"Специално за завода на \"Фолксваген\" аз поканих германския президент, имах много ползотворни разговори с него и с водената от него делегация\", подчерта държавният глава по време на посещение в Асеновград.\"Изрично по мое настояване посетихме водещо немско предприятие в района на Пловдив, за да може чрез немските медии да стигне до широката немска общественост посланието, че нашият модел на икономическо сътрудничество е успешен, че България е надеждна и перспективна дестинация\", добави той.Междувременно държавният глава се обяви срещу външна намеса в българската образователна система, коментирайки вчерашното изказване на турския посланик у нас Хасан Улусой, който поиска повече възможности за изучаване на турски език в България като условие за повече турски инвестиции. \"Всеки опит за намеса отвън в българската образователна система, в българското семейство - за нашата история, за нашия език, за това как да възпитаваме децата си - трябва да бъде пресичан решително и безкомпромисно\", настоя той.Премиерът Бойко , че ще бъде търсено обяснение от турския посланик дали е имал предвид задължително изучаване на турски език. В понеделник дипломатът ще бъде , за да даде обяснение за думите си.Румен Радев беше в Асеновград по повод празника на града. Той прие строя на почетните роти на Четвърти артилерийски полк и поздрави асеновградчани.", "date": "2019.05.12", "title": "Радев има труден диалог с Борисов заради безконтролността и безнаказаната корупция "}
{"url": "https://news.bg/int-politics/zabraniha-na-kraynodyasnata-zlatna-zora-da-uchastva-v-mestnite-izbori-v-solun.html", "text": "Съдебните власти във втория по големина гръцки град Солун не допуснаха крайнодясната партия \"Златна зора\" да участва в местните избори, които ще се проведат следващата неделя (19 май), съобщава кореспондентът на БНР в Гърция.Уточнява се, че са били открити пропуски в листите и цялостната кандидатура на партията в района на Солун.Активистите на \"Златна зора\" са принудени да прекратят предизборната кампания само седмица преди вота.От централата на крайнодесните заявиха, че това е \"политическо решение с натиск върху правосъдието\" и посочиха като причина нарастването на влиянието на партията в Северна Гърция след споразумението за името на Северна Македония.За евроизборите социологическите агенции класират \"Златна зора\" като трета политическа сила - след управляващата \"Сириза\" и основната опозиционна партия \"Нова демокрация\".Симпатизантите на крайнодясната партия призовават в социалните мрежи да се гласува за кандидат, който публично ще заяви, че \"Македония е Гърция\".Политически наблюдатели се страхуват, че решението на съда ще активизира симпатизантите на \"Златна зора\" за евровота и е възможно в Северна Гърция партията да получи неочаквано високи резултати.Иначе рекорден брой кандидати са се регистрирали за кметския стол в Солун. ", "date": "2019.05.12", "title": "Забраниха на крайнодясната \"Златна зора\" да участва в местните избори в Солун"}
{"url": "https://news.bg/regions/tech-na-metan-zatvori-e-79-kray-blagoevgrad.html", "text": "Затвориха главен път Е-79 на входа на Благоевград заради теч на газ от товарен автомобил \"трейлер\", превозващ бутилки с компресиран природен газ метан, предаде БГНЕС.В 7.40 часа тази сутрин бил получен сигнал, че от автомобила, спрял на отбивка на бензиностанция, изтича газ.Движението към Благоевград е спряно заради опасност от експлозия, товарните автомобили изчакват на място, а леките коли се пренасочват при разклона за село Долно Церово по стария път през Струмско.", "date": "2019.05.12", "title": "Теч на метан затвори Е-79 край Благоевград"}
{"url": "https://news.bg/press/tsik-inspektira-sklada-s-mashinite-za-glasuvane-turskiyat-poslanik-obyavi-dumite-si-za-izopacheni.html", "text": "Вот.\"Дума\":БСП внесе жалба в ЦИК срещу Бойко Борисов\"Внесохме жалба в ЦИК срещу несъвместимост на функциите на Бойко Борисов като министър-председател, а от две седмици и като изпълняващ функциите и на председател на Председателския предизборен щаб на ГЕРБ и съпътстващите ги коалиции. Това е в категорично противоречие на Закона за администрацията\". Това заяви председателят на Националния предизборен щаб на \"БСП за България\" Георги Свиленски пред медиите при внасянето на жалбата в ЦИК. Той призова ЦИК да спазва закона и да загърби партийните си пристрастия. \"В закона ясно е записано- какви функции не може да изпълнява министър- председателят\", подчерта той.Народният представител от ПГ на \"БСП за България\" Явор Божанков обясни, че е видно от съобщение, публикувано на официалната страница на ГЕРБ, че Бойко Борисов оглавява Председателския предизборен щаб. \"Законът за администрацията, чл 19, ал 7, т. 5 е пределно ясен - министър-председателят не може да заема никакви ръководни длъжности в предизборен щаб. Борисов е в явна несъвместимост и нарушение на закона\", коментира той.Конфликт. \"Сега\":Турският посланик обяви думите си за изопачениТурският посланик Хасан Улусой обяви изказването си за необходимостта от изучаване на турски език на церемонията по откриване на завод в Кърджали за изопачени, съобщи агенция \"Фокус\", цитирайки позиция на турското посолство у нас. Думите на Улусой по-рано през деня доведоха до остра позиция на различни политически фигури и официално поискано обяснение от страна на българското министерство на външните работи. Според Улусой обаче изказванията, в които се твърди, че \"Турският посланик е поискал задължително изучаване на турски език в България\", са изопачени, а последвалата реакция - разочароваща.\"Очевидно е, че редом с българския, доброто научаване на устния и писмен турски език от страна на българските граждани е повод за предпочитание при наемането им в турски фирми. Това се отнася за всяка чужда инвестиция. В своето изказване посланик д-р Хасан Улусой е акцентирал именно върху това и декларирайки своето доверие в българските власти, е споделил готовността ни за сътрудничество\", изтъкват от посолството.Предложение. \"24 часа\":Гражданската отговорност за нарушители рецидивисти може да надхвърли 2000 леваГражданската отговорност за рецидивистите на пътя може да надхвърли и 2000 лева с въвеждането на системата Бонус - Малус. Новото ръководство на Комисията за финансов надзор преработва и скалата, и правилата за застраховката. Предвижда се да бъде по-скъпа за системните нарушители и по-евтина за изрядните шофьори, предаде bTV.От комисията са категорични, че новите правила ще влязат в сила от следващата година, макар че в края на миналата бяха оттеглени след сериозно обществено недоволство. Тогава се предвиждаше нарушенията да вървят с автомобила, шофьора и собственика на колата. Сега обаче автомобилът категорично няма да наследява греховете на старите собственици.Машинно гласуване. \"Сега\":ЦИК инспектира склада с машините за гласуванеПредставители на Централната избирателна комисия са инспектирали днес склада, в който са доставени устройствата за машинно гласуване на европейските избори, съобщи агенция \"Фокус\". ЦИК е проверила броя на доставените устройства, както и начина им на съхранение и охрана. Машинното гласуване на евровота ще става в 3000 секции, определени от ЦИК на случаен принцип. Доставени са 10% резервни машини при евентуални проблеми. Машините не се закупуват за постоянно, а ще се ползват под наем за този вот и за предстоящите през есента местни избори. Експерти от БАН и Софийския университет ще сертифицират и одитират машините и инсталирания софтуер.", "date": "2019.05.12", "title": "ЦИК инспектира склада с машините за гласуване; Турският посланик обяви думите си за изопачени"}
{"url": "https://news.bg/world/mey-obyavyava-ostavkata-si-sledvashtata-sedmitsa.html", "text": "Вероятно следващата седмица британският премиер и лидер на британските консерватори Тереза Мей ще обяви оставката си. Това заяви Греъм Брейди, председател на Комитет 1922, организация на депутати консерватори.Това ще се случи, след като тя проведе среща със съпартийците си в сряда.Преди време Мей обяви, че ще се оттегли, след като сделката за Брекзит бъде прокарана в парламента.По последни данни обаче, оставката ще бъде подадена следващата седмица.Припомняме, че по-рано председателят на Европейската комисия Жан-Клод Юнкер заяви, че е казал на Мей , защото се оттегля от Комисията, когато се предполага, че Обединеното кралство ще напусне Общността.На среща на върха през април лидерите на ЕС за  Сега ", "date": "2019.05.12", "title": "Мей обявява оставката си следващата седмица "}
{"url": "https://news.bg/regions/vzriviha-zabolekarski-kabinet-na-makedontsi-v-sandansko-selo.html", "text": "Взривиха зъболекарски кабинет на семейство от Северна Македония в санданското село Ново Делчево, съобщава Нова телевизия.Взривът е избухнал около 03.00 часа тази нощ, като ударната вълна е била изключително силна.Напълно разрушена е една от стените на кабинета, унищожени са и всички мебели и апаратура. При пожара няма пострадали хора.От близо 5 години в кабинета работят македонски стоматолози, които обслужват клиенти на доста добри за пазара цени. Въпреки инцидента те възнамеряват да възобновят бизнеса си.Според кмета на селото Валентин Апостолов става въпрос за умишлен палеж. Той изрази съмнение, че е дело на конкуренцията, защото македонското семейство работи на по-ниски цени.", "date": "2019.05.12", "title": "Взривиха зъболекарски кабинет на македонци в санданско село"}
{"url": "https://news.bg/society/400-chuvala-s-otpadatsi-sabraha-dobrovoltsi-ot-10-vodoema-u-nas.html", "text": "На 11 май се проведе инциативата \"Денят на реките\".Повече от 500 доброволци - членове на Организация на българските скаути и WWF, почистиха водоемите в районите на 9 български града - София, Варна, Свищов, Плевен, Смолян, Шумен, Елена, Шабла и Русе.Скаути и природозащитници успяха да напълнят над 400 чувала с отпадъци от 10 водоема на територията на страната.Варненските скаути от клубовете \"Морски вълк\", \"Хоменътмен\" и \"Владислав Варненчик\" се включиха в събирането на отпадъци от замърсените водоеми и труднодостъпните места покрай реките Камчия - в местността \"Пода\" и устието, и Батова - в района на село Долище.Още десет скаутски клуба у нас съвместно с доброволците от WWF почистиха крайбрежията на реките Искър, Дунав, Русенски Лом, Черна, Тученишка, Еленска и Шабленското езеро.", "date": "2019.05.12", "title": "400 чувала с отпадъци събраха доброволци от 10 водоема у нас"}
{"url": "https://news.bg/int-politics/hilyadi-v-uels-demonstrirat-s-nastoyavane-za-nezavisimost-ot-velikobritaniya.html", "text": "Хиляди демонстрираха в Кардиф с настояване за независимост на Уелс от Обединеното кралство, като според организаторите това е първата подобна демонстрация в историята на Уелс, съобщава \"Гардиън\".Част от протестиращите са изтъкнали, че през целия си живот са били поддръжници на независимостта, докато други са коментирали, че са стигнали до тази позиция заради Брекзит и строгите мерки за икономии. Скорошно социологическо допитване показа, че 12 на сто от хората в Уелс подкрепят автономията от Обединеното кралство.След като демонстрацията е приключила с изпълнение на националния химн на Уелс, Адам Прайс, който е лидер на националистическата партия Plaid Cymru, заяви, че проблемите на Уелс могат да бъдат по-лесно разрешени, ако решенията се взимат в рамките на страната.\"В продължение на много години желанието ни да видим независим Уелс изглеждаше далечно. Ала ходът на събитията се променя, демонстрациите се увеличават и гласовете стават по-силни\", изтъкна Адам Прайс.\"Пренебрежение в продължение на десетилетия от страна на Уестминстър (британския парламент) доведе до бедност и недостатъчни инвестиции. Една трета от децата ни живеят в относителна бедност и трябва само да погледнете хаоса около Брекзит, за да видите, че Уестминстър не е в състояние да управлява или да представлява Уелс\", настоя още той.Говорителят на организатора на демонстрацията за независимост на Уелс от своя страна коментира, че \"дебатът около конституционното бъдеще на Уелс се засили след референдума за излизането на Великобритания от ЕС\".\"Няколко групи смятат, че Уелс и неговият народ ще имат по-добро бъдеще като независима държава извън Обединеното кралство... Все повече се осъзнава, че независимостта е нещо нормално\", допълни говорителят.", "date": "2019.05.12", "title": "Хиляди в Уелс демонстрират с настояване за независимост от Великобритания"}
{"url": "https://news.bg/politics/ninova-razbrala-zashto-borisov-nyama-da-podava-ostavka-pri-zaguba-na-evrovota.html", "text": "\"Моралът\" на Борисов се сблъска със задкулисието и второто победи. Операция \"чисти ръце\" катастрофира. Това заяви председателят на БСП Корнелия Нинова в Асеновград.Според социалистката преди да бъде , трябва да се променят правомощията му.Нинова припомни думите на премиера, чеи къщите за гости и дори само при съмнения напускат постовете си.Не съмнения, а факти има за , но Борисов не смее да му поиска оставката, посочи тя. Според нея причината за това е, че не министър-председателят го е назначил начело на министерството с най-сериозен бюджет за \"усвояване\".\"А какво стана с министрите  и ? За едни - само при съмнения, за други - не, дори и при доказателства. Задкулисието управлява и Борисов е зависим от него\", отсече Нинова.По думите ѝ така никога няма да има справедливост.\"Ще продължават да крадат милиони от парите на народа, а на него да подхвърлят трохи. Затова  при загуба, докато не си гарантира следващ главен прокурор, който да не го закача\", заключи лидерът на БСП.Според Нинова решението е в три действия: промяна в правомощията на главния прокурор преди избора му, ограничавайки безконтролната му власт и  Втората мярка е , а третата - Европейска прокуратура, начело с Кьовеши.", "date": "2019.05.12", "title": "Нинова разбрала защо Борисов няма да подава оставка при загуба на евровота"}
{"url": "https://news.bg/int-politics/iran-mozhel-da-napadne-izrael-ako-konfliktat-sas-sasht-eskalira.html", "text": "Израелски министър предупреди за възможни преки или прокси нападения на Иран срещу Израел, ако конфликтът между Техеран и Вашингтон ескалира, съобщава \"Ройтерс\".САЩ засилиха икономическия и военния натиск върху Иран, като президентът Доналд Тръмп в четвъртък призова лидерите му да разговарят с него за отказване от ядрената си програма и заяви, че не би могъл да изключи въоръжена конфронтация.Правителството на израелския премиер Бенямин Нетаняху, което подкрепя твърдата позиция на Тръмп срещу своя най-голям враг, до голяма степен се въздържаше от коментари относно изострящото се напрежение между Иран и САЩ.Късайки с мълчанието, израелският енергиен министър Ювал Щайниц заяви, че в Персийският залив \"нещата се разгорещяват\".\"Ако се случи някакъв горещ конфликт между Иран и САЩ, между Иран и неговите съседи, не изключвам те да активират \"Хизбула\" и \"Ислямски джихад\" от Газа, или дори, че ще се опитат да изстрелят ракети от Иран към Държавата Израел\", коментира Щайниц, който е член на кабинета по сигурността на Нетаняху, пред местна телевизия.Израелските военни отказаха да коментират на въпрос, дали се подготвят за евентуални заплахи, свързани с конфликта между Иран и САЩ.Израел размени удари с иранските сили в Сирия, както и с \"Хизбула\" и палестински екстремисти. Ала той не е водил открита война с Иран, страна, която се намира в другия край на Близкия изток.", "date": "2019.05.12", "title": "Иран можел да нападне Израел, ако конфликтът със САЩ ескалира"}
{"url": "https://news.bg/int-economics/kitay-vinagi-bil-gotov-za-razgovori-sas-sasht.html", "text": "Вратата на Китай за разговори със САЩ , съобщиха китайски държавни медии в неделя. Те обаче отбелязват, че Пекин няма да се откаже от важни въпроси в търговския спор.Китай не пропусна да припомни, че няма победители в търговската война, но обеща да продължи борбата за своите интереси.По-рано беше съобщено, че Белият дом е предоставил на Пекин краен срок от един месец, за да постигне търговско споразумение, преди САЩ да продължат да налагат мита по целия китайски внос.Все пак Китай не е готов да се откаже от исканията си. \"Колкото по-скоро се наложат новите мита за $ 300 млрд. за китайски стоки, толкова по-добре. Това означава, че търговската война стига до първата повратна точка, прехвърляйки се  Тогава двете страни ще се конкурират с издръжливостта. Уверете се, че няма да загубим\", отбелязват .", "date": "2019.05.12", "title": "Китай винаги бил готов за разговори със САЩ"}
{"url": "https://news.bg/disasters/oae-chetiri-koraba-sa-bili-obekt-na-sabotazh-blizo-do-fudzhayra.html", "text": "Външното министерство на Обединените арабски емирства (ОАЕ) съобщи в неделя, че четири търговски кораба са били обект на \"саботажни операции\" близо до Фуджейра. Новината беше разпространена от държавната информационна агенция WAM.\"Подлагането на търговски кораби на саботажни операции и заплаха за живота на екипажа им се счита за опасно действие\", казаха от министерството. От ведомството добавиха, че в резултат на инцидента няма жертви, но не предоставиха допълнителна информация за корабите.По-рано днес бе съобщено, че няколко взрива разтърсиха града, когато петролните танкери се запалиха.", "date": "2019.05.12", "title": "ОАЕ: Четири кораба са били обект на саботаж близо до Фуджайра"}
{"url": "https://news.bg/int-economics/kudlou-tramp-i-si-shte-se-vidyat-v-yaponiya.html", "text": "Американският президент Доналд Тръмп и неговият китайски колега Си Дзинпин вероятно  на срещата на върха на Г-20 в Япония през юни, съобщи АП.Агенцията се позова на икономическия съветник на Белия дом Лари Кудлоу.Той посочи, че държавните глави на САЩ и Китай ще обсъдят ескалиращата търговска война между двете водещи световни икономики.\"Шансовете президентът Тръмп и президентът Си да се видят на тази среща \", каза Кудлоу пред \"Фокс нюз\".Той не пропусна да припомни, че досега преговорите са конструктивни и че те ще продължат, Кудлоу обясни, че очаква Пекин да отвърне на удара за повишените мита за китайските стоки.\"Един от проблемите е, че искаме да видим корекции, които са кодифицирани от закона в Китай и докато не го направят, трябва да продължим с митата\", добави Лари Кудлоу.", "date": "2019.05.12", "title": "Кудлоу: Тръмп и Си ще се видят в Япония"}
{"url": "https://news.bg/int-economics/dvama-bratya-indiytsi-sa-nay-bogati-vav-velikobritaniya.html", "text": "Двама братя индийци са най-богатите във Великобритания. Богатството на Сри и Гохи Хиндуджа възлиза на 22 млрд. британски лири ($28,6 млрд.), разкрива в. \"Сънди таймс\".Двамата братя индийци ръководят концерна \"Хиндуджа\".Миналата година Сри и Гохи бяха на второ място след британския милиардер Джим Ратклиф, основател и ръководител на нефтохимическата компания Ineos. Тази година той се срива на трето място, след като притежаваните от него активи се свиват с 2,8 млрд. паунда до 18,15 млрд. паунда.Второ място заемат основателите на Trans World Group братята Дейвид и Саймън Рубен. Състоянието им е оценено на 18,66 млрд. pаунда (24,258 млрд. долара).Семейната бизнес империя Hinduja Group е основана в Мумбай през 1914 г. В наши дни тя инвестира по целия свят, включително в петрол и газ, банковото дело, информационните технологии и недвижимите имоти.Сри и Гохи Хиндуджа са двама от общото четирима братя, които контролират компанията. През 2014 г. и 2017 г. те оглавиха класацията за най-богатите хора във Великобритания.", "date": "2019.05.12", "title": "Двама братя индийци са най-богати във Великобритания"}
