{"url": "https://news.bg/regions/vazstanoven-e-rabotata-na-gkpp-ot-turska-strana.html", "text": "Възстановен е нормалният режим на работа от турска страна на ГКПП \"Дерекьой-Малко Търново\" и ГКПП \"Хамзабейли-Лесово\" към входа за България като в момента турските власти се опитват да компенсират възникналото по-рано забавяне.По информация на Генералното ни консулство в Одрин вече са отстранени всички повреди и на двата гранични пункта от турска страна.По-рано срив в системата за обработка на документи, както и проблем с електрозахранването на ГКПП \"Дерекьой-Малко Търново\", затрудниха трафика към България и причиниха опашки от изчакващи автомобили и автобуси.Генералното консулство на България в Одрин е в непрекъсната връзка с турските гранични и митнически власти.", "date": "2019.09.29", "title": "Възстановен е работата на ГКПП от турска страна"}
{"url": "https://news.bg/world/puknatina-na-prednoto-staklo-varna-samoleta-na-prezidenta-na-kipar-v-nyu-jork.html", "text": "Самолетът с президента на Кипър Никос Анастасиадис и делегацията на страната беше принуден да се върне в Ню Йорк заради технически проблем, съобщава кипърската медия Sigma TV.Никос Анастасиадис участва на Общото събрание на ООН в Ню Йорк.По време на полета е възникнала пукнатина на предното стъкло в пилотската кабина и пилотът е бил принуден да върне самолета в Ню Йорк.Президентът и делегацията се очаква да отпътуват за Кипър днес следобед.Вчера беше съобщено, че ", "date": "2019.09.29", "title": "Пукнатина на предното стъкло върна самолета на президента на Кипър в Ню Йорк"}
{"url": "https://news.bg/world/v-shveytsariya-prodavat-na-targ-25-superkoli-izzeti-ot-sina-na-diktatora-na-ekvatorialna-gvineya.html", "text": "Колекция от луксозни коли, собственост на вицепрезидента на Екваториална Гвинея Теодорин Нгуема, ще бъде продадена на търг в Швейцария. Автомобилите са за около 18,7 милиона долара, информира АФП.\"Това е необичайна продажба\", коментира Филип Кантор от британската аукционна къща Bonhams. \"Частна колекция от суперколи, с много малък пробег\", подчерта той.В колекцията, в която влизат 25 коли, има седем автомобила \"Ферари\", три коли \"Ламбургини\", пет коли \"Бентли\", \"Мазерати\", \"Макларън\" и други.Най-скъпата е Lamborghini Veneno Roadster, която е на стойност между 4,8 и 5,7 милиона евро и жълто \"Ферари\" хибрид за 2,4-2,6 милиона евро.Автомобилите са конфискувани от швейцарското правосъдие след стартиране на разследване срещу Теодорин Нгуема, който е син и вероятният наследник на авторитарния президент на Екваториална Гвинея Теодоро Нгуема, който властва 40 г. Всичките автомобили ще бъдат продадени на търга.През февруари прокуратурата обяви, че сваля обвиненията във финансови измами срещу Теодорин Нгуема, но луксозните автомобили няма да бъдат върнати, тъй като са част от случая.Според законите на Швейцария прокуратурата може да свали обвиненията в тази категория, ако обвиненият предложи компенсация \"и възстанови ситуация, която е в съответствие със закона\".Екваториална Гвинея също се съгласи да плати 1,3 милиона швейцарски франка на Женева за покриване на разходите по случая.", "date": "2019.09.29", "title": "В Швейцария продават на търг 25 суперколи, иззети от сина на диктатора на Екваториална Гвинея"}
{"url": "https://news.bg/bulgaria/vremenni-promeni-v-dvizhenieto-na-14-vlaka-do-20-oktomvri.html", "text": "Временни промени в движението на 14 влака по различни направления в страната, съобщават от БДЖ.Промените влизат в сила от утре до 20-и октомври. Те са свързани с необходимостта от осигуряване на достатъчен брой локомотиви за обслужване на влаковете поради съществуващия в момента постоянен недостиг на тягов подвижен състав.С цел да се освободи достатъчен ресурс за обслужване на основните бързи влакове, които пътуват по дългите дестинации, БДЖ въвежда промени в движението на пътнически влакове, които се ползват от малко пътници.Пътническите влакове, които няма да се движат през периода от 30-и септември до 19-и октомври, са следните:Пътническите влакове, които няма да се движат през периода от 30-и септември до 20-и октомври, са следните:Пътническите влакове, които няма да се движат през периода от 1-ви до 19-и октомври, са следните:Пътническите влакове, които няма да се движат през периода от 1-ви до 20-и октомври, са следните:За осигуряване на транспортно обслужване за пътниците от тези влакове, ще бъде осигурен превоз с автобуси, които ще обслужват гарите и спирките по маршрута на влаковете. Разписанието на автобусите е разпространено в тези гари и спирки.За влаковете по направленията Варна-Шумен, Каспичан-Шумен и Шумен-Каспичан няма да има осигурен алтернативен превоз с автобуси поради отдалеченост на гарите по маршрута на влакoвете от републиканската пътна мрежа.За пътниците, които ползват пътническият влак от Варна за Шумен е създадена организация за осигуряване на алтернативен превоз с бързия влак № 2654 от Варна за Плевен, който ще пътува с увеличен състав, ще заминава от гара Варна с 5 минути по-рано от обичайното му разписание, т.е. в 17:25 ч. и ще спира допълнително на гарите и спирките в крайградския регион на Варна до гара Синдел разпределителна по маршрута на пътническия влак.От БДЖ се извиняват на клиентите си за причиненото им неудобство.", "date": "2019.09.29", "title": "Временни промени в движението на 14 влака до 20 октомври"}
{"url": "https://news.bg/world/frantsuzite-izprashtat-zhak-shirak.html", "text": "Франция изпраща бившия президент Жак Ширак (1932-2019 г.) с градска панихида в парижкия комплекс \"Дом на инвалидите\", съобщава France 24.Панихидата е с начален час 14,00 часа местно време. Стотици французи вече отдадоха почит на Ширак в Елисейския дворец и кметството. Хиляди французи се подписаха в книга за съболезнования в Елисейския дворец в събота.В понеделник, ще бъде обявен национален траур, френският лидер Еманюел Макрон ще води траурна церемония, на която Ширак ще бъде изпратен с военни почести. Очаква се около 30 правителствени ръководили да присъстват. След това бившият президент ще бъде погребан до дъщеря си Лоранс на частна церемония в Монпарнас.Бившият президент на Франция Жак Ширак почина на 86-годишна възраст. Ширак беше държавен глава на Франция между 1995 и 2007 година, а след това беше пожизнен член на Конституционния съвет. Той беше и премиер на два пъти (между 1974 и 1976 г. и между 1986 и 1988 г.), а в периода между 1977 и 1995 г. беше кмет на Париж.Ширак е роден през 1932 г. в семейството на изпълнителен директор на самолетна компания. Той започва кариерата си на държавен служител през 1950-те години и дори се присъединява към комунистите, но през 1967 г. се състезава за депутатско място в Националното събрание (френския парламент) като голист (от тогавашния френски президент Шарл дьо Гол).Като президент беше известен с икономическите си политики, основани на дирижизма, който е икономическа доктрина, в която държавата играе голяма роля, включително по отношение на инвестициите.Ширак също така се противопостави на инвазията на САЩ и оглавяваната от тях международна коалиция в Ирак през 2003 г.По негова инициатива президентският мандат във Франция беше скъсен от седем на пет години след референдум през 2000 г.Той беше избран за президент през 1995 г., като си осигури втори мандат през 2002 г., подкрепен от 82 процента от избирателите, след като се състезаваше срещу лидера на крайната десница Жан-Мари льо Пен.Като президент той получи инсулт през 2005 г., а през 2007 г. обяви, че няма да участва в следващите избори. След пенсионирането си, той създаде Фондация \"Ширак\", хуманитарна организация, която се стреми към мир и предотвратяване на конфликти по целия свят. Влошаването на здравето му обаче го принуди да прекрати политическата си дейност.", "date": "2019.09.29", "title": "Французите изпращат Жак Ширак"}
{"url": "https://news.bg/world/kmetat-na-istanbul-ne-bil-pokanen-na-sreshta-sled-zemetresenieto.html", "text": "Кметът на Истанбул Екрем Имамоглу съобщи, че не е бил поканен на среща относно предприетите мерки след  в най-големия турски град, информира АФП.Земетресението предизвика паника и принуди жителите на Истанбул да напуснат сградите. Властите обявиха, че осем души са с леки наранявания.Турските власти са провели среща за изготвяне на план за града след земетресението. Срещата е била ръководена от вицепрезидента Фуат Октай.Екрем Имамоглу, който беше  по-рано тази година, разкри, че не е присъствал на срещата, защото не е бил поканен.\"Искам да се обърна към държавните служители. Изборите свършиха, зад нас са\", коментира той пред журналисти в Истанбул.\"Приоритетът ми е земетресението. Нека заедно да вземем решения\", призова той.", "date": "2019.09.29", "title": "Кметът на Истанбул не бил поканен на среща след земетресението"}
{"url": "https://news.bg/bulgaria/protestirashti-blokiraha-kragovoto-mezhdu-e-79-i-am-struma.html", "text": "Около 50 протестиращи срещу \"Стратегията за защита на детето\" от Благоевград блокираха за кратко кръговото между Е-79 и АМ \"Струма\", съобщават БГНЕС и Нова телевизия.Те се събраха в 14.00 ч. на Полигона край Благоевград, в 14.30 ч. направиха опит да блокират пеш Е-79. След като полицията ги спря в 15.00 ч., няколко автомобила отидоха до Благоевград, върнаха се и навлязоха в кръговото и въртяха в кръг с надути клаксони и трибагреници на страничните стъкла.Така движението в района на кръговото се задръсти. На протестиращите ще бъдат съставени актове на базата на взетите им лични данни.След суматохата и пристигналите допълнителни полицейски сили, трафикът бе възстановен.", "date": "2019.09.29", "title": "Протестиращи блокираха кръговото между Е-79 и АМ \"Струма\""}
{"url": "https://news.bg/world/hilyadi-demonstrirat-v-moskva-s-priziv-za-osvobozhdavane-na-aktivisti.html", "text": "Хиляди руснаци участват в демонстрация в Москва с искане за освобождаване на задържани активисти. Опонентите на Кремъл смятат, че правителството води кампания за потискане на дисидентите, информира \"Ройтерс\".Властите задържаха протестиращи по време на демонстрации през юли срещу решението на избирателната комисия да не се допуснат кандидати на опозицията на . Отделно те протестираха срещу прилаганата от полицията сила и тежките присъди срещу активисти. Няколко души получиха присъди до 4 г. затвор, а други са съдени за престъпления като насилие над полицейски служител.На фона на недоволството властите предприеха рядък ход - освободиха един активист под гаранция, а срещу друг бяха свалени обвиненията. Но опоненти на руския лидер Владимир Путин смятат, че тези ходове вероятно са тактика, за да се избегнат по-големи отстъпки.Опозиционният политик Леонид Волков коментира, че голямо участие на демонстрацията днес ще принуди правителството да освободи още активисти.\"Ако има 50 000 души, те ще освободят всички\", написа той в \"Туитър\" преди протеста.Около 18 000 души се събраха 30 минути след началото на протеста, според групата White Counter, която следи политическите протести.Московските власти разрешиха демонстрацията, което означава, че най-вероятно няма да има масово струпване на служители на реда.", "date": "2019.09.29", "title": "Хиляди демонстрират в Москва с призив за освобождаване на активисти"}
{"url": "https://news.bg/bulgaria/otkriha-zlatni-moneti-ot-v-vek-v-devnya.html", "text": "Археолози откриха златно монетно съкровище при проучване на древния град Марцианопол в землището на квартал \"Река Девня\" в Девня, съобщава bTV.Открити са 14 златни монети, които датират от времето на император Теодосий II (408-450) и съпругата му Елия Евдокия.Д-р Христо Кузов от Регионалния исторически музей във Варна, ръководител на експедицията, разкри, че монетите са били укрити при унищожаването на Марцианопол от хуните.За втори път откриват монетно съкровище в землището на квартал \"Река Девня\". През 1929 г. случайно е открито едно от най-големите съкровища в историята на света, което е от 100 000 сребърни римски монети (около 350 килограма) от времето на Марк Антоний. Предполага се, че е било градската хазна на Марцианопол, укрито при разграбването и опожаряването на града от готите и карпите.", "date": "2019.09.29", "title": "Откриха златни монети от V век в Девня"}
{"url": "https://news.bg/world/iran-obyavi-trevoga-v-petrolniya-sektor.html", "text": "Министърът на петрола на Иран нареди да бъде обявена максимална степен на тревога в петролния сектор заради заплаха от \"физически и кибератаки\", информира АФП.Биджан Намдар Зангане коментира, че \"е необходимо да бъде обявена максимална степен на тревога във всички компании и инсталации в петролната индустрия срещу физически и киберзаплахи\".По думите му предохранителните мерки са необходими заради американските санкции и \"пълномащабната икономическа война\" на Вашингтон срещу Техеран.Вашингтон, Рияд, Берлин, Лондон и Париж обвиняват Иран за , което принуди Рияд сериозно да намали производството на петрол. Техеран отрича да е свързан с атаките.", "date": "2019.09.29", "title": "Иран обяви тревога в петролния сектор "}
{"url": "https://news.bg/world/rumaniya-i-ungariya-zastanaha-zad-kandidatite-si-za-evrokomisari.html", "text": "Правителствата на Румъния и Унгария повториха подкрепата си за кандидатите за европейски комисари, след като в четвъртък евродепутати гласуваха против номинациите на Рована Плумб от Румъния и Ласло Трочани от Унгария заради конфликт на интереси, информира \"Политико\".Румънският премиер Виорика Дънчила предложи \"безусловна подкрепа\" за Плумб, която е номинирана за еврокомисар по транспорта. Дънчила написа във \"Фейсбук\", че гласуването в европарламента не поставя под съмнение доверието й към Рована Плумб, а точно обратното.\"Рована все още има безусловната ми подкрепа\", подчерта тя и добави, че за разлика от други приоритет на Рована ще са европейските интереси и политики, които допринасят за консолидирането на европейския проект.Днес говорителят на унгарския премиер Виктор Орбан определи гласуването срещу Трочани като \"лов на вещици\" и обвини \"интернационалистки\" промигрантски сили. Той потвърди кандидатурата на Трочани и подкрепата на правителството.Безпрецедентният ход на правната комисия означава, че двамата кандидати няма да участват в другите изслушвания, които започват следващата седмица. Комисията на Урсула фон дер Лайен трябва да встъпи в длъжност на 1 ноември.Отхвърлянето им не означава, че автоматично трябва да бъдат номинирани нови кандидати. Комисията може да посочи начини Рована и Трочани да не са в конфликт на интереси.", "date": "2019.09.29", "title": "Румъния и Унгария застанаха зад кандидатите си за еврокомисари "}
{"url": "https://news.bg/world/avstriyskite-konservatori-pechelyat-izborite.html", "text": "Австрийските консерватори печелят предсрочните парламентарни избори, показват екзитпол резултати, цитирани от медии.Австрийската народна партия на Себастиан Курц е подкрепена от 37% (71 места в парламента).Втора сила е Социалдемократическата партия на Австрия с 22,6 на сто (41 места), а на трета позиция е крайнодясната Австрийска партия на свободата с 16,7 на сто (30 места) подкрепа. Зелените са подкрепени от 13% (27 места). NEOS - Нова Австрия и Либерален форум e пета със 7,8 на сто (14 места).От крайнодясната партия бързо реагираха и обявиха, че отиват в опозиция и няма да формират правителство с дясноцентристите на Курц. Австрийската партия на свободата губи 10% спрямо изборите през 2017 г., когато беше подкрепена от 26 на сто от избирателите.Австрийците гласуваха за нов парламент, след като преди четири месеца корупционен скандал свали коалиционното правителство на бившия канцлер Курц и Австрийската партия на свободата.Страната се насочи към избори заради скандала \"Ибисагейт\", свързан с бившия лидер на Австрийската партия на свободата Хайнц-Кристиан Щрахе.Щрахе подаде оставка като . Ден по-рано германски медии публикуваха кадри от скрита камера, направени на вечеря в Ибиса през 2017 г. Тогава Щрахе е провел среща с жена, която се е представила за племенница на руски олигарх. На кадрите се вижда Щрахе да предлага обществени поръчки, макар че самият той твърде, че няма нищо незаконно в изказванията му.", "date": "2019.09.29", "title": "Австрийските консерватори печелят изборите"}
{"url": "https://news.bg/bulgaria/karakachanov-vmro-napuska-upravlenieto-ako-podkrepim-severna-makedoniya-za-es.html", "text": "ВМРО напуска управлението, ако правителството подкрепи Северна Македония за ЕС.Това заяви вицепремиерът и министър на отбраната Карасимир Каракачанов в ефира на \"Неделята на NOVA\".Единственото правилно решение, е да излезем с решение на МС. Оценяваме, че Македония не е направила достатъчно по изпълнение на договора между двете държави, следователно няма да я подкрепим\", каза той.Причината не е само изказването на Пендаровски, а заради цялата политика, която Македония води. Тя не изпълнява договора за добросъседство, уточни той позицията си.Припомняме, че Каракачанов заяви, че България не трябва да бърза да дава зелена светлина за започване на преговори с Македония да еврочленство, докато не бъдат изчистени всички фалшификации от историята на българския народ в Македония.На 17 октомври предстои Европейски съвет, на който се очаква лидерите на страните от ЕС да вземат решение за начало на преговори за членство на Македония и Албания в ЕС.България трябва да реши дали да подкрепи Македония, за да бъде дадена дата за начало на преговори за членство в Съюза. Това решение зависи както от всички държави членки, така и от всяка от тях поотделно. Решението ще се вземе само с абсолютно мнозинство.Дори и само една държава да бъде против, решение не може да бъде взето. Дни преди това - на 14 и 15 октомври, предстои и поредно заседание на съвместната Комисия между България и Македония по историческите въпроси, която е създадена съгласно подписания Договор за добросъседство между двете държави.", "date": "2019.09.29", "title": "Каракачанов: ВМРО напуска управлението, ако подкрепим Северна Македония за ЕС"}
{"url": "https://news.bg/world/netanyahu-s-posledni-opiti-za-formirane-na-pravitelstvo.html", "text": "Последни опити за формиране на правителство се правят в Израел, предаде \"Ройтерс\".На този етап опитите на получилия мандат лидер на \"Ликуд\" и настоящ премиер Бенямин Нетаняху да стигне до споразумение с лидера на \"Синьо и бяло\" Бени Ганц нямат успех.Предстои среща през следващата седмица. Ако Нятаняху, който има 28 дни за сформиране на правителство, не успее да направи това, президентът Реувен Ривлин ще даде мандат на Ганц. Ганц обаче също ще бъде изправен пред трудности. Той настоява за светско управление и няма да се коалира с крайните религиозни партии в Кнесета. Припомняме, че резултатите от проведените през септември предсрочни парламентарни избори не дадоха на нито една партия достатъчно гласове за пълно мнозинство.Ганц и Нетаняху са с почти равни места в парламента - 33 и 32 места в 120-местния Кнесет. Ганц вече отказа да се коалира с Нетаняху заради обвинението срещу него в корупция.Лидерът на израелската партия \"Нашият дом Израел\" Авигдорнито Бенямин Нетаняху, нито Бени Ганц за министър-председател.Самият той коментира актуалната ситуация.По думите му, идеологическите различия между двамата не са големи и те трябва да оставят егото си на второ място.Израелците няма да ви простят, ако се провалите и се стигне до трети вот, предупреди той.", "date": "2019.09.29", "title": "Нетаняху с последни опити за формиране на правителство "}
{"url": "https://news.bg/regions/vazstanoveno-e-dvizhenieto-po-patya-blagoevgrad-zheleznitsa.html", "text": "Възстановено е движението по път I-1 Благоевград - Железница.Трафикът се извършваше временно в една лента след катастрофа.Това съобщиха от АПИ.Всички граждани и транспортни фирми могат да получават информация за актуалната пътна обстановка.Те могат да направят справки на интернет страницата на АПИ - www.api.bg, както и по всяко време от денонощието на тел. 0700 130 20 в АПИ.", "date": "2019.09.29", "title": "Възстановено е движението по пътя Благоевград - Железница"}
{"url": "https://news.bg/world/turtsiya-svali-dron-kray-siriyskata-granitsa.html", "text": "Турция съобщи, че нейни изтребители са свалили дрон край сирийската граница.Безпилотникът шест пъти е нарушили турското въздушно пространство. Това са съобщили от министерството на отбраната, цитирани от АФП.Безпилотен летателен апарат, който наруши въздушното ни пространство шест пъти беше свален от два от нашите F-16, които излетяха от авиобазата \"Инджирлик\" в Южна Турция, са заявили министерството на отбраната.Публикувани са и снимки на сваления дрон.Все още не е ясно чий е дронът.", "date": "2019.09.29", "title": "Турция свали дрон край сирийската граница "}
{"url": "https://news.bg/crime/21-godishna-zagina-sled-udar-na-kola-v-darvo-do-ignatievo.html", "text": "21-годишна загина след удар на кола в дърво на пътя Аксаково - Игнатиево, 20-годишната шофьорка е с травма в болница.Снощи, около 21 и 20 часа, на пътя Аксаково - Игнатиево, на около 2 км преди Игнатиево, е възникнало ПТП. 20-годишната водачка на л.а. \"Ауди\", по време на движението си, губи контрол над МПС и се блъска в крайпътно дърво.Вследствие на инцидента жената и нейната 21-годишна спътничка са отведени и настанени в болнично заведение, където по-късно 21-годишната жена е починала.Водачката остава за наблюдение в реанимацията на МБАЛ \"Св. Анна\" със съчетана травма. Изясняват се причините и обстоятелствата около случая. Образувано е досъдебно производство.", "date": "2019.09.29", "title": "21-годишна загина след удар на кола в дърво до Игнатиево"}
{"url": "https://news.bg/crime/filchev-mnogo-kandidaturi-za-glaven-prokuror-ne-bili-garantsiya-za-uspeh.html", "text": "Голям брой кандидатите не е гаранция, че изборът на главен прокурор може да бъде успешен. Така бившият главен прокурор Никола Филчев пред БНТ по повод процедурата за избор на нов главен прокурор.Според него, младите съдии не знаят кой ги ръководи. По думите на бившия главен прокурор хората трябва да могат да изразят мнението си, но има един безпрецедентен факт - Гешев е предложен от всички прокурори и членове на ВСС. Той е предложен от повечето прокуратури в страната и те са се подписали, защото познават неговите качества, работили са с него и смятат, че може да бъде успешен главен прокурор.Филчев припомни, че когато ВСС определил него за главен прокурор, имало 7 кандидати. Много обаче били недоволните от избора на Филчев за главен прокурор.По отношение на работата на сегашния главен прокурор Сотир Цацаров, Никола Филичев даде положителна оценка, че той работи успешно през целия си мандат, отличен юрист, познава законодателството и ще остави едно сериозно име в историята на прокуратурата.Филчев е критичен в оценката си към бившия втори човек в ГЕРБ Цветан Цветанов. \"Ако не бе Борисов, Цветанов още щеше да мести гирички в някой физкултурен салон. Докато беше министър на вътрешните работи, ставаше всяка сутрин по телевизията и сочеше с пръст хората, които са \"престъпници\". Това съсипа здравето и имуществото на много хора. Тези неща не се забравят\".За премиера Бойко Борисов, Филчев заяви, че той е \"човек на честта и закона\".", "date": "2019.09.29", "title": "Филчев: Много кандидатури за главен прокурор не били гаранция за успех"}
{"url": "https://news.bg/society/do-2050-g-10-ot-balgarite-shte-sa-80-godishni.html", "text": "След 10 години хората на възраст на 80 г. ще съставляват близо 7% от населението. През 2050 г. те ще бъдат една десета от всички българи. Това показва проучване на учените от Българските академия на науките, според което България отново бележи демографски минус. Най-големият проблем е застаряването на нацията. Проф. Антоанета Христова от Института за изследване на населението и човека към БАН коментира в сутрешния блок на Нова телевизия, че тезата, че България ще изчезне не може да бъде актуална.Според нея не може да бъде и адекватна по някакъв начин, защото има много тенденции, много процеси, които взаимно се допълват и има начин да се преодолеят. За това обаче трябва политическа воля и политики за това, посочи проф. Христова.От своя страна доц. Стоянка Черкезова от БАН също се съгласи с мнението на проф. Христова. Според нея трябва да има коплексност в услугите, които трябва да се предоставят на хората в отдалечените райони. Доц. Черкезова отчете, че цената за осигуряване на услугите е много ниска.", "date": "2019.09.29", "title": "До 2050 г. 10% от българите ще са 80-годишни "}
{"url": "https://news.bg/crime/19-godishen-zagina-pri-udar-na-kola-v-stalb-v-plovdiv.html", "text": "19-годишен загина при удар на кола в стълб в Пловдив. Шофьорът, който не притежава книжка е в болница, съобщава НоваТВ.Инцидентът е станал край кръстовище между бул. \"Марица\" и \"Източен\" в Пловдив, към 2 часа след полунощ.В колата са пътували три 19-годишни момчета, като на място е загинал единият пътник. На другия пътник и шофьора е оказана спешна медицинска помощ.Извършен е оглед, на водача е взета кръвна проба, образувано е досъдебно производство.", "date": "2019.09.29", "title": "19-годишен загина при удар на кола в стълб в Пловдив "}
{"url": "https://news.bg/regions/do-19-ch-dvizhenieto-ot-km-1-do-km-2-na-am-trakiya-v-posoka-plovdiv-e-v-edna-lenta.html", "text": "Днес до 19 ч. движението от км 1 до км 2 на АМ \"Тракия\", в посока Пловдив ще се осъществява в една лента поради ремонтни дейности.Ще бъде ограничено движението в изпреварващата и втора активна лента. Трафикът ще се пренасочва в първа активна лента.Необходимо е шофьорите да се движат с повишено внимание и съобразена скорост, като спазват стриктно поставената сигнализация.", "date": "2019.09.29", "title": "До 19 ч. движението от км 1 до км 2 на АМ \"Тракия\", в посока Пловдив е в една лента"}
{"url": "https://news.bg/int-politics/avstriya-provezhda-predsrochen-vot-sled-koruptsionen-skandal.html", "text": "Австрийците избират нов парламент, четири месеца след корупционен скандал свалят коалиционното правителство на бившия канцлер Себастиан Курц и крайно дясната партия на свободата, съобщава АП.Около 6,4 милиона избиратели на възраст 16 и повече години имат право да подават бюлетини за изборите в неделя.Страната с 8,8 милиона население е управлявана от безпартийна временна администрация, назначена през юни, след публикуването на видеоклип, показващ лидерът на партията на свободата Хайнц-Кристиан Щрахе, който изглежда, че предлага услуга на предполагаем руски инвеститор, предизвика срива на правителството на Курц.Курц и неговата дясноцентристка народна партия водеше последните проучвания на общественото мнение, вероятно ще трябва да избере дали да сформира нова коалиция с Партия на свободата или да се обедини с левите центристки социалдемократи.Първите резултати ще бъдат налични след приключване на гласуването в 17 часа.", "date": "2019.09.29", "title": "Австрия провежда предсрочен вот след корупционен скандал"}
{"url": "https://news.bg/crime/zadarzhaha-41-godishen-namushkal-zhena-v-septemvri.html", "text": "Задържаха 41-годишен, намушкал жена в Септември, сигналът за престъплението е подаден в петък следобед в полицейското управление в Септември.Пристигналите на мястото екипи установили, че пострадалата е 36-годишна пловдивчанка. Тя била транспортирана с линейка в МБАЛ-Пазарджик с прободни рани в областта на корема и краката.В хода на разследването е установено, че жената е била при роднини в Септември. Пристигналият впоследствие на адреса 41-годишен мъж, с когото живеела на семейни начала, в изблик на ревност нанесъл няколко удара с нож по тялото й, след което се качил в автомобил и избягал.На местопроизшествието е извършен оглед от дежурна група при РУ-Септември, като са иззети веществени доказателства, в това число и оръжието на престъплението.Със съдействието на полицейски служители от ОДМВР-Пловдив нападателят е установен и задържан на територията на пловдивския квартал \"Столипиново\".Повдигнато му е обвинение и наложена 72- часова мярка за неотклонение \"задържане под стража\". Действията по разследването продължават под наблюдението на Окръжна прокуратура-Пазарджик.", "date": "2019.09.29", "title": "Задържаха 41-годишен, намушкал жена в Септември"}
{"url": "https://news.bg/world/zemetresenie-ot-6-4-udari-filipini.html", "text": "Земетресение с магнитуд 6,4 удари провинция Давао в южната част на Филипините в неделя сутринта, съобщи Филипинският институт по вулканология и сеизмология.Няма незабавни съобщения за жертви или щети. Епицентърът е на 126 км югоизточно от град Жосе Абад Сантос.Земетресението е близо до границата на двете страни, коментира Уидиатмоко, служител на индонезийската агенция по метеорология и геофизика пред \"Синхуа\".\"Земетресението е на филипинската територия, но се намира близо до границата на Индонезия и Филипините\", обяснява той. Няма опасност от цунами, съобщи агенцията по метеорология и геофизика на Индонезия след земетресението.Първоначално агенцията е определила магнитуда на труса като 6,7. Индонезия е уязвима от земетресения, тъй като се намира в зона, засегната от земетресение, наречена \"Тихоокеанският огнен пръстен\".Миналият четвъртък източната провинция Амбон в Индонезия бе засегната от трус с магнитуд 6,5, загинаха най-малко 30 души, 156 бяха ранени и бяха нанесени големи щети на инфраструктурата, според националната агенция за управление на бедствия.Според Филипинския институт по вулканология и сеизмология, крайбрежното земетресение е ударило в 10 и 02 часа днес и е на дълбочина 60 кмОчакват афтършокове, допълват от института.Земетресението, което е тектонично по произход, е усетени и във филипинските градове Кидапаван, Давао, Сарангани, Генерал Сантос, Кагаян де Оро, Гингог и Бислиг на остров Минданао, допълва институтът.", "date": "2019.09.29", "title": "Земетресение от 6,4 удари Филипини"}
{"url": "https://news.bg/world/dalgogodishen-bodigard-na-sauditskiya-kral-e-zastrelyan-pri-spor-s-priyatel-v-dzheda.html", "text": "Дългогодишният личен телохранител на краля на Саудитска Арабия Салман е застрелян от приятел, докато е в частна резиденция в западния град Джеда, инцидентът е определен като \"личен спор\", съобщава \"Ройтерс\".Държавните медии не предоставят подробности за спора, който предизвика стрелбата в събота вечерта срещу генерал-майор Абдул Азиз ал-Фам, който по това време е в дома на друг приятел, на няколко километра северно от двореца където царят обикновено прекарва голяма част от лятото.В изявление на полицията, публикувано от държавната информационна агенция в неделя, се казва, че Фам е имал словесен спор с Мамду бин Мешаал Ал Али, мъж, описан като негов приятел, който след това изважда огнестрелно оръжие и стреля.\"Стрелецът отказа да се предаде на полицията, която беше обградила обекта и която го застреля\", се казва в изявлението.Друг саудитец, филипинец и петима членове на силите за сигурност също са ранени при стрелбата, се казва в съобщението.Фам е закаран в болница, но е починал от раните си е служил като личен бодигард на покойния крал Абдула, според местните медии. Смъртта му предизвика изблик на съчувствие от саудитците в социалните медии. \"Нека почивате в мир, герой ...\", пише в Туитър старши съветникът в кралския двор Турки ал-Шейх.", "date": "2019.09.29", "title": "Дългогодишен бодигард на саудитския крал е застрелян при спор с приятел в Джеда"}
{"url": "https://news.bg/int-politics/slovashkite-vvs-spryaha-poletite-s-mig-29.html", "text": "Командването на ВВС на Словакия реши временно да спре тренировъчните полети на свръхзвуковите изтребители МиГ-29. Това съобщи в неделя представителят на Министерството на отбраната на републиката Данка Цапакова.\"Учебните полети на МиГ-29 бяха временно спрени поради катастрофата на един от тях в събота вечер в близост до град Злате Моравец в Нитрийския край (в Западна Словакия). Това решение няма да повлияе негативно върху сигурността на (националната) въздушно пространство.\"Пилотът, пилотиращ катастрофиралия МиГ-29 е катапултирал и е в болница. Неговото състояние е стабилно.\"Установил неизбежността на катастрофа, пилотът показа високи професионални качества и самообладание, насочвайки падащия изтребител в район, където няма жилищни и промишлени съоръжения\", обяснява Цапакова.По предварителна информация причината за катастрофата може да е липсата на гориво в резервоарите на МиГ-29. Министерството на отбраната все още не е потвърдило тази версия. Създадена е специална комисия за разследване на извънредното състояние. Само въз основа на нейните открития ще бъде установена точната причина за катастрофата на изтребителя, допълва Цапакова.", "date": "2019.09.29", "title": "Словашките ВВС спряха полетите с МиГ-29"}
{"url": "https://news.bg/politics/fandakova-obeshta-da-ne-e-chast-ot-podmenenata-igra-v-bitkata-za-sofiya.html", "text": "\"Много политически инженери се опитват да подменят играта, само че аз не съм и никога няма да бъдат част от това\". Това заяви настоящият столичен кмет и кандидат за четвърти мандат на ГЕРБ и СДС Йорданка Фандъкова на официалното откриване пред журналисти и граждани на предизборната си кампания за местните избори на 27 октомври.Мотото на кампанията е \"Променяме града не с думи, а с работа\". За Фандъкова подкрепата, която получава за местните избори означава много. По-важно е обаче, че означава много за любимия град. Всички казват, че местните избори са различни, защото са голяма битка за власт. Това не е залогът, подчерта тя.Фандъкова застава пред всички със \"скучната й биография\", но си е такава. Не дава неизпълними обещания, тъй като за нея от днес започва открито и честно състезания на идеи, решения и проекти за София. По думите й местните избори са важни, защото се решават две важни неща - как София продължава да се променя от една страна, а от друга за повече здравословна среда.В следващите година-две пред града ни предстои възможност да привлечем стратегически инвеститор за технологичното ни производство.Фандъкова посочи, че София е различна, защото в управлението на един град зависи къде си от това откъде си тръгнал. Първата голяма цел пред Фандъкова, ако спечели местните избори е да работи за по-високо качество на живот с работа в кварталите, системата за довеждащ транспорт, програма за изграждане на буферни паркинги, намаляване на интензивния трафик на града, разширяване на метрото към \"Слатина\", \"Левски\", \"Люлин\", нов механизъм за сигнали и контрол за изгаряне , нови 8 парка.Пред личните приоритети на Фандъкова стоят още подобряване на транспорта до природен парк \"Витоша\", нови възможности за спорт на панчаревското езеро, подобряване парка на Борисовата градина, възстановяване на къпалнята \"Мария Луиза\" и летния театър.Другата голяма цел пред столичният кмет е просперираща София чрез привличане на стратегически инвеститори. Фандъкова вярва, че бъдещето на София е във високите технологии. Тя обеща да бъдат подпомагани творците и да се разкрива историята на града, да се разкрива на археологическото наследство, реставриране на паметниците на културата.Тя си поставя за цел реформа в административните услуги, бързина и удобство за бизнеса. Опитът показал, че трябва ефективен и строг контрол при строителството. Фандъкова предлага София да има ясни стандарти за всички елементи, които се поставят в града.\"Цели се постигат с ясна посока, решителност, постоянство и съмишленици\", акцентира Фандъкова. Тя си поставя развитието на София като модерен и европейски град. \"Хората правят София, а София трябва да продължава да се развива, което не става с думи и приказки, а с работа\", завърши столичният кмет.Вицепремиерът Томислав Дончев заяви, че днес трябва да бъдем луди, а утре още по-луди, защото от всичко направено за столицата, трябва още. Трябва да бъдем не само добри, трябва да бъдем дръзки в усилията, да развиваме образованието, високите технологии, модерното производство, призова Дончев. \"На София й отива и това е възможност\", подчерта вицепремиерът.Той посочи, че оттук нататък различни кандидати за кмет на София, ще се усмихват от плакати, билбордове и телевизионни канали, на които да обещават неща на хора, за които не са си мечтали. Според Дончев по-важно е това, което човек може не когато е лесно, а когато е трудно.Вицепремиерът изтъкна, че едва ли точно управляващите могат да се притесняват от липса на опит и експертиза. \"Най-важен е човекът колко е добър, силен и истински. Човекът - госпожа Фандъкова\", заключи Дончев.Днес е модерно да се крием зад гражданите, но те имат своите лица, имена, професии, успехи, критики и идеи, включи се отново Фандъкова и представи кандидати за общински съветници, кандидатите за кметове на кметствата и на райони. Според нея те са хората на място, които да подреждат приоритетите, да следят работата с хората от конкретния район.Новите приоритети се нуждаят от нова енергия и нови компетентности, каза Фандъкова и увери, че ще разчита на хора, чиято дума се чува и тежи.", "date": "2019.09.29", "title": "Фандъкова обеща да не е част от подменената игра в битката за София"}
{"url": "https://news.bg/world/darzhavniyat-departament-pogna-hilari-klintan-za-imeylite.html", "text": "Администрацията на президента на САЩ Доналд Тръмп засили разследването на имейлите на бившия държавен секретар Хилари Клинтън, пише вестник \"Вашингтон пост\", цитиран от АФП.Въпросът дали Клинтън неправомерно е използвала личен имейл и сървър, докато заемаше поста държавен секретар на САЩ даде повод на Тръмп многократно да заявява, че тя заслужава да бъде хвърлена в затвора, а на предизборни митинги често привържениците на държавния глава скандират \"заключете я\".След като ФБР проведе разследване по въпроса, бившият директор на бюрото Джеймс Коми препоръча да не се повдигат обвинения срещу Клинтън, но описа нейното поведение като \"изключително небрежно\".През последните седмици, пише вестникът, 130 служители са се свързали с разследващи от Държавния департамент във връзка с имейли, които са изпратили преди няколко години и сега са класифицирани със задна дата. Почти всички са изпратени или по някакъв начин са достигнали до незащитения имейл на Клинтън.Вестникът допълва, позовавайки се на настоящи и бивши служители, че следователите от Държавния департамент са започнали да се свързват със служители преди година и половина. Проверката е възобновена през август.\"Това няма нищо общо с това кой е в Белия дом\", коментира представител на Държавния департамент пред \"Вашингтон пост\". Той добави, че става въпрос за милиони имейли от преди три години и половина.Представители на Държавния департамент отричат подновеното разследване да е политически мотивирано.Но бивш високопоставен американски служител смята, че републиканците искат да продължат да \"поддържат жив казуса с имейлите на Клинтън\" и това представлява \"начин да опетнят демократите, занимаващи се с външна политика\".", "date": "2019.09.29", "title": "Държавният департамент погна Хилари Клинтън за имейлите"}
{"url": "https://news.bg/crime/podpalena-e-kola-na-razsledvasht-politsay-v-sofiya.html", "text": "Подпалена е кола на разследващ полицай в София, съобщава НоваТВ. Щетите са материални, подпалването е станало около 5 часа тази сутрин, докато колата е паркирана пред входа на блока на собствениците - мъж и жена, служители в системата на МВР.\"Беше към 5 часа сутринта. Първо чух свистене. После видях в тавана ми отблясъци от огъня. Погледнах през прозореца и видях, че колата ни гори. Това е втора кола в рамките на година и половина. Веднага изтичах и започнахме да гасим с малки пожарогасители, но това е нищо, не можеш да го локализираш\", коментира Кристиян Попов, който е репортер в медията и син служителите в МВР.По думите му, \"единствено може да го спреш за момент и той лумва отново. Бяхме се обадили на пожарната. Много бързо дойдоха. Може би 5 минути им трябваше. И още 5 да го загасят, но щетите са доста сериозни\". Попов се надява деянието да не е свързано с неговата работа и тази на родителите му.Камера пред блока е заснела извършителя на палежа, предишният палеж също е заснет, но извършителят не е разкрит. МВР коментира, че тече разследване.", "date": "2019.09.29", "title": "Подпалена е кола на разследващ полицай в София"}
{"url": "https://news.bg/world/boris-dzhonsan-se-izvinil-na-kralitsata.html", "text": "Премиерът на Великобритания Борис Джонсън отхвърли обвинения, че с езика си подклажда насилие, като подчерта, че е \"модел на въздържание\", пише \"Гардиън\".В интервю за Би Би Си той отхвърли обвинения, че езикът, който използва срещу Брекзит опонентите си, подклажда насилие.Според него всички трябва да се успокоят.Той отхвърли предположения, че може да подаде оставка като алтернатива на отлагането на Брекзит. Джонсън отказа да разкрие дали e поискал от лидер на ЕС да наложи вето на ново отлагане на Брекзит. По думите му има добър шанс да бъде постигнато споразумение за Брекзит. Той изключи предизборно споразумение с партията на Фараж.Днес започва няколкодневна конференция на Консервативната партия в Манчестър.Междувременно \"Сънди таймс\" пише, че Джонсън лично се е извинил на кралица Елизабет II относно . Той поднесъл извиненията си във вторник, след като Върховният съд постанови, че ", "date": "2019.09.29", "title": "Борис Джонсън се извинил на кралицата"}
{"url": "https://news.bg/regions/blokiran-e-trafikat-prez-gkpp-derekyoy-malko-tarnovo-i-hamzabeyli-lesovo.html", "text": "По информация на турските гранични власти, потвърдена и от посещение на дипломатически служител от Генералното ни консулство в Одрин, на 29 септември 2019 г. ситуацията с трафика на ГКПП ,,Дерекьой-Малко Търново\"\" и \"Хамзабейли-Лесово\" към входа за България е усложнен поради срив в системата за обработка на документи на турските гранични пунктове.Образували са се опашки от изчакващи автомобили и автобуси като са блокирани на входа към България. Понастоящем трафикът се обслужва ръчно като турските гранични власти ще заработят на максимален капацитет след отстраняване на техническия проблем.Ситуацията с трафика на третия изход от Турция към България - ГКПП \"Капъкуле- Капитан Андреево\", към входа за България към момента е спокойна.Генералното консулство на България в Одрин е в непрекъсната връзка с турските гранични и митнически власти и при необходимост има готовност да реагира. При необходимост от съдействие българските граждани могат да се обадят на:Телефон: , дежурен телефон в извънработно време в работни дни: , дежурен телефон в почивни и празнични дни: .", "date": "2019.09.29", "title": "Блокиран е трафикът през ГКПП ,,Дерекьой-Малко Търново\" и \"Хамзабейли-Лесово\""}
{"url": "https://news.bg/world/voenniyat-ministar-na-germaniya-nyama-razriv-mezhdu-men-i-merkel.html", "text": "Министърът на отбраната на Германия Анегрет Крамп-Каренбауер отхвърли медийна информация, че има разрив между нея и канцлера Ангела Меркел, информира ДПА.Меркел и Крамп-Каренбауер летяха отделно до САЩ почти по едно и също време преди седмица, което предизвика спекулации, че има разрив в работните им отношения.\"Всички да си запишат: Няма разрив между Ангела Меркел и мен\", подчерта Каренбауер пред \"Билд ам зонтаг\". Тя определи публичния дебат по въпроса като \"абсолютно неразбираем\".Първоначалният план е бил Каренбауер да лети заедно с Меркел и нейната делегация. Самолетът на канцлера Airbus A340 е трябвало да кацне първо в Ню Йорк, където Меркел участва на Общото събрание на ООН преди да се насочи към Вашингтон, където военният министър на Германия имаше среща с американския си колега Марк Еспър.\"Това беше моята първа среща с американския ми колега там и беше важно за мен да съм навреме. Планираното общо пътуване, предложено от военното министерство, не се материализира. За щастие ние намерихме друго решение, това е\", обясни министърът.\"Билд ам зонтаг\" пише, позовавайки се на правителствени източници, че представители на канцлерството са заявили пред свои колеги от военното министерство, че Каренбауер не трябва да пътува заедно с Меркел, а да изготви свой план.Военният министър подчерта, че не е обиден от решението на канцлерството.", "date": "2019.09.29", "title": "Военният министър на Германия: Няма разрив между мен и Меркел"}
{"url": "https://news.bg/int-politics/sloveniya-prizova-kam-vazdarzhane-ot-veto-v-saveta-za-sigurnost-pri-masovi-prestapleniya.html", "text": "Словения призова членовете на  да не използват правото на вето при масови престъпления, предаде агенция \"Укринформ\".\"Сериозните нарушения на правата на човека обикновено са ранни индикатори за зараждането на конфликти. Затова бързата и категорична реакция срещу масовите нарушения на правата на човека е необходима, за да се предотврати прерастването на дадена криза в пълномащабен конфликт. С оглед на това призовавам членовете на Съвета за сигурност да се въздържат от прилагането на вето при масови престъпления.\" - заяви словенският премиер Миро Цезар пред Генералната асамблея на ООН.Той добави, че Словения категорично подкрепя европейската интеграция на страните от Западните Балкани. на ООН се състои от 15 страни-членки, като 5 от тях са постоянни. Това са Русия (преди СССР), САЩ, Франция, Обединеното Кралство и Китай. Постоянните членки могат да наложат вето върху всяка резолюция на Съвета за сигурност, включително за приемането на нови държави или кандидатури за генерален секретар. Съветът включва също 10 непостоянни страни-членки с двугодишен мандат на квотен принцип, гарантиращ представянето на отделните региони.", "date": "2019.09.29", "title": "Словения призова към въздържане от вето в Съвета за сигурност при масови престъпления"}
{"url": "https://news.bg/int-politics/boris-dzhonsan-e-zapodozryan-v-zloupotreba-s-vlast.html", "text": "Администрацията на Лондон предаде на правоохранителните органи информация за вероятна злоупотреба с власт от страна на премиера на Великобритания Борис Джонсън докато е бил кмет на британската столица.Властите се интересуват от контактите на Джонсън с бизнес дамата от САЩ Дженифър Аркури. Смята се, че свързани с нея фирми са получили субсидии в размер на повече от 125 хиляди британски лири (около 140 хиляди евро) от бюджета на Лондон, съобщи изданието \"The Sunday Times\". Аркури е била включена в няколко британски търговски делегации.Като кмет Джонсън нееднократно е посещавал лондонския апартамент на Дженифър Аркури, която го е определяла като \"един от най-близките си приятели\".Независимото бюро по надзора върху дейността на полицията е ангажирано със случая, тъй като в ролята си на кмет Джонсън е бил и шеф на службата за контрол на лондонската полиция. Бюрото трябва да изясни дали има основания за пълномащабно разследване.", "date": "2019.09.29", "title": "Борис Джонсън е заподозрян в злоупотреба с власт"}
{"url": "https://news.bg/weather/slanchevo-i-toplo-vreme-vse-oshte-podhodyashto-za-plazh.html", "text": "Лятото не бърза да отстъпва място на есента - неделният ден ще бъде предимно слънчев и топъл, без валежи. На места температурите ще доближават 30 градуса.Най-много слънце ще има в южните и северозападните райони. Вятърът ще бъде ориентиран от северозапад, предимно слаб, в северните райони до умерен.Максималните температури ще варират между 26 и 30 градуса. Нощните са в интервала 10-14 градуса.По крайбрежието почитателите на септемврийското море ще се радват на подходящите за плаж температури от 25-28 градуса. Дори морската вода е все още със сравнително комфортни стойности - между 21 и 23 градуса. Вълнението е 1-2 бала.", "date": "2019.09.29", "title": "Слънчево и топло време, все още подходящо за плаж "}
{"url": "https://news.bg/press/polfriyman-s-pasavan-i-zabrana-da-napuska-stranata-novo-ognishte-na-svinska-chuma-nerazborii-s-makedoniya.html", "text": "Неделните вестници проследяват развитието по случая \"Полфрийман\".\"Джок Полфрийман вече има самолетен билет за Австралия, а пасаванът му е готов от понеделник. Осъденият за убийството на българина Андрей Монов чужденец не прави планове за бъдещето си. Той даде първото си интервю за NOVA след условното му предсрочно освобождаване от затвора. Джок Полфрийман не може да си обясни, защо след като бе пуснат предсрочно от затвора, се намира в Бусманци. \"Билетът е купен, паспорт имам от понеделник. И някакви полицаи, не знам откъде, от \"Миграция\" май, те са казали на служители от Австралия, че са загубени парите за билета, че те няма да ме пуснат да се прибера в Австралия\", разказа Полфрийман. Той има издадена забрана да напуска България. В същото време твърди, че има забрана и да влиза в страната. \"Аз съм длъжен да напусна страната. Също е била наложена 5-годишна забрана да влизам в страната. Това в момента е малко абсурдно, защото съм държан в затвора в Бусманци с единствената причина, че съм тук да чакам за депортация\", обясни австралиецът. Полфрийман коментира мотивите на Софийския апелативен съд за предсрочното му освобождаване. \"От 2015 година досега съм работил в затвора, също съм бил учител по английски, давал съм уроци по английски език на българи в затвора в Казичене. Също съм бил в администрацията като секретар. Най-вече съдът споменава, че нямам един лош доклад, всеки годишен доклад е бил положителен 11 и половина години\", заяви Полфрийман. Заместник-министърът на правосъдието Николай Проданов обяви преди дни, че през годините има данни, че Полфийман е правил опит за бягство. \"Според мен това трябва да е повод за дело за клевета. Аз нямам наказания за нещо подобно. Между другото опит за бягство е престъпление, аз защо нямам обвинителен акт? Защо нямам присъда за опит за бягство?\", попита Полфрийман. И допълни, че е получавал заплахи за живота си, но не се страхува...\" - в. \"Стандарт\".\"Освободеният условно предсрочно от затвора австралиец Джок Полфрийман няма никакво правно основание да бъде задържан в страната и би трябвало да може веднага да я напусне. Това обяви в ефира на БНТ адвокатът му Калин Ангелов. Посочи, че Полфрийман има издаден паспорт (а не пасаван, както каза вчера в интервю самия Полфрийман - бел. а.), който се намира в консулската служба. Българските власти разполагат с копие на паспорта. Според мен той трябва да напусне България веднага, но нашата държава го държи отвлечен. И Сталин така държеше хора, формално, обаче ги държеше, обясни адвокатът. Няма правна пречка Полфрийман да напусне България, обяви и другият участник в предаването - юристът Петър Николов. По-късно пред журналисти в Плевен вътрешният министър Младен Маринов обяви, че забраните на прокуратурата на австралийския гражданин Полфрийман за напускане на страната са две - във връзка с досъдебното производство и във връзка с изтърпяване на наказанието \"Лишаване от свобода\". Той уточни, че това, което се случва по отношение на съдебния процес не е от компетентността на МВР, съобщи БТА. \"В момента австралийският гражданин Полфрийман се намира в дома на дирекция \"Миграция\" в Бусманци, тъй като по отношение на него директорът на Дирекция \"Миграция\" е издал заповед за принудителна мярка \"експулсиране от страната\", която е в процес. Допълнително по отношение на въпросния гражданин на Австралия има две забрани, наложени от прокуратурата, за напускане на Република България, така че когато всичките условия бъдат изпълнени, ние ще приключим и с тази мярка за експулсиране на лицето\", подчерта министърът... До момента до който има такива забрани няма как да довършим процедурата за експулсиране, каза министър Младен Маринов. Адвокат Ангелов, който в разговора се разбра, че не получава хонорар по този казус, обясни, че Полфрийман сам си е търсел занимание в затвора, което би трябвало затворът да осигури, за да дава възможност на осъдените да се поправят - отглеждал е кокошки и пчели. По адрес на съдебния състав, определил предсрочното условно пускане на Полфрийман, адвокат Ангелов коментира, че има два вида съдии - смели и страхливи. \"Страхливите съдии няма да изпълнят закона, защото знаят и виждат какво ще им се случи. Смелите съдии ще кажат: На мен не ми пука, важното е да изпълня закона, защото аз имам съвест.\" Посочи, че има други случаи на много по-ранен етап предсрочно освободени от затвора, но посочи, че това няма отношение към постановките в закона, които са спазени...\" - в. \"Дневник\".\"Маринов: Полфрийман има 2 забрани да напуска България Забраните на прокуратурата на австралийския гражданин Полфрийман за напускане на страната са две - във връзка с досъдебното производство и във връзка с изтърпяване на наказанието \"Лишаване от свобода\". Това обясни в Плевен в отговор на журналистически въпрос вътрешният министър Младен Маринов днес. Той уточни, че това, което се случва по отношение на съдебния процес, не е от компетентността на МВР, предаде БТА. \"В момента австралийският гражданин Полфрийман се намира в дома на дирекция \"Миграция\" в Бусманци, тъй като по отношение на него директорът на Дирекция \"Миграция\" е издал заповед за принудителна мярка експулсиране от страната, която е в процес. Допълнително по отношение на въпросния гражданин на Австралия има две забрани, наложени от прокуратурата, за напускане на Република България, така че когато всичките условия бъдат изпълнени ние ще приключим и с тази мярка за експулсиране на лицето\", подчерта министърът. Той добави, че са получили призовка от Върховния касационен съд, която трябва да бъде връчена на австралийския гражданин Полфрийман за явяването му на заседанието, което е насрочено на 23 октомври...\" - в. \"24 часа\".Проблемите на горския фонд и развитието на огнища на африканска чума също са сред тематичните акценти.\"От 1 октомври започва прием на документи за купуване на поземлени имоти в горски територии, собственост на физически лица, съобщи Министерството на земеделието. През 2016 г. процедурата беше обявена за първи път и предизвика изключително голям интерес, посочва ведомството. Изкупуването ще се извършва от 6-те държавни горски предприятия. Целта е към държавните гори да бъдат присъединени малки горски имоти, които не могат да бъдат обслужвани и поддържани в добро състояние от настоящите им собственици.Заявления ще могат да се подават до 15 януари 2020 г., след което ще бъде извършено оценяване. Одобрените предложения ще бъдат придвижени за закупуване на следващ етап. Държавните горски предприятия няма да купуват поземлени имоти в горски територии, които са собственост на общини, юридически организации и сдружения. Въвежда се нов праг на изискването за максимална обща площ на поземлените имоти, предлагани от един и същ собственик за покупка. Тя не трябва да надхвърля 50 дка в рамките на една процедура. Предвидено е да отпадне изискването за представяне на таксационни описания на подотделите, включени в предлаганите от заявителите имоти. С цел намаляване на административната тежест, тази информация ще се изисква по служебен път от съответното държавното горско или държавното ловно стопанство, в чийто обхват попада предлагания за продажба имот. За улеснение на заявителите, ценовото предложение се предлага да бъде по образец. При проведената през 2016 г. процедура са приключени сделки за покупката на 126 имота с обща площ 1029 дка, на стойност от близо 600 хил. лева.\" - в. \"Дневник\"\"Случай на африканска чума при дива свиня (АЧС) е регистриран в община Царево, предава БНР. Забранява се движението на хора и превозни средства в горските стопанства на Кости и Царево. Заповедта е в сила до 24 ноември, като за целта трябва да бъдат поставени указателни табели и да бъде съобщено на живеещите в района.\" - в. \"Труд\".Колизиите в отношенията със западната ни съседка Македония също са сред актуалните теми.\"Красимир Каракачанов: България не трябва да казва \"да\" за започване на преговори на Македония за ЕС на този етап реакцията му идва в отговор на интервю, дадено от македонския премиер Стево Пендаровски за тамошна медия, в което той си позволява да злоупотребява с историческата истина относно произхода на Гоце Делчев и да дава нееднозначни сигнали към Комисията по исторически и образователни въпроси, че трябва услужливо да тупа топката, а не да води разговори по същество. Така разкрива замисъла на Скопие всъщност да саботира процеса, смята Каракачанов. Това съобщиха от пресцентъра на ВМРО. Аз пък казвам, че на 17 октомври България също не трябва да бърза да дава зелена светлина за започване на преговори с Македония да еврочленство, докато не бъдат изчистени всички фалшификации от историята на българския народ в Македония, категоричен е Красимир Каракачанов. Действията на македонския президент противоречат на духа на добросъседство, както и на категоричната позиция от наша страна, че напредъкът в разговорите относно общата история и нейното представяне в образователната система на съседна Македония трябва да бъде ускорен. На 17 октомври предстои Европейски съвет, на който се очаква лидерите на страните от ЕС да вземат решение за начало на преговори за членство на Македония и Албания в ЕС. България трябва да реши дали да подкрепи Македония, за да бъде дадена дата за начало на преговори за членство в Съюза. Това решение зависи както от всички държави членки, така и от всяка от тях поотделно. Решението ще се вземе само с абсолютно мнозинство. Дори и само една държава да бъде против, решение не може да бъде взето. Дни преди това - на 14 и 15 октомври, предстои и поредното заседание на съвместната Комисия между България и Македония по историческите въпроси, която бе създадена съгласно подписания Договор за добросъседство между двете държави...\" - в. \"Труд\".\"ЕС не може да бъде легитимация за неправди, а България да бъде използвана по този груб начин като трамплин от страна на управляващите в Скопие\", гласи позицията на министъра на отбраната и лидер на ВМРО Красимир Каракачанов, обявена от партията... В позицията си Каракачанов пояснява, че става дума за \"странните изказвания на Пендаровски, че Гоце Делчев се е определял като българин, но както днешните граждани на Северна Македония се определяли като българи - само за да получат български паспорт\". \"Ако Македония бъде допусната в ЕС без истината за историята и идентичността, това ще отвори утре потенциални искания към страната ни, претенции и нови спекулации, какви то наблюдавахме в продължение на последните 30 г. А истината е проста - поне до 1944 г. между понятията българин и македонец няма никаква разлика. Личното ми убеждение е, че и днес разликата между двете е единствено политическа, а не етническа, национална или историческа\", допълва лидерът на ВМРО.\" - в. \"Сега\".\"Премиерът Бойко Борисов е приел поканата на Радев за консултативна среща в понеделник сутринта. Темата, обявена от държавния глава, е \"Преглед на двустранните отношения между Република България и Република Северна Македония в контекста на постигнатите резултати от работата на Съвместната мултидисциплинарна експертна комисия по исторически и образователни въпроси и очакваната покана към Република Северна Македония за присъединяване към ЕС\". Форматът наподобява на КСНС, но сега са поканени институциите, които имат отношение по въпроса с еврочленството на съседите и изпълнението на договора за приятелство. На 17 октомври предстои Европейски съвет, на който се очаква лидерите на ЕС да вземат решение за старт на преговори за членство на Македония и Албания. То се взема само с абсолютно мнозинство... А непосредствено преди съвета - на 14 и 15 октомври, е поредното заседание на съвместната българо-македонска комисия по историческите въпроси. Предишното заседание в София преди две седмици не оправда очакванията да започне изчистване на големия препъникамък - въпроса за делото на Гоце Делчев, а Радев втвърди тона си след среща с българските историци по повод на забуксувалата работа на комисията. Логиката им е да отричат всичко наше, призна шефът проф. Ангел Димитров. Той също е поканен на \"Дондуков\" 2 утре...\" - в. \"24 часа\".В. \"Дневник\" помества коментар по темата от Петар Богойевски: \"Два остри камъка брашно не мелят! Казва го народната мъдрост. Буквално в рамките на тази мъдрост е и последното изпитание, което ни пристигна от съседна и приятелска България. Кои са тези два остри камъка? Това са \"югославизмът\" у нас и \"живковизмът\" при тях. Това е така добре управляван и съвършен сблъсък, че няма шанс да получим брашно от тази мелница. Дори и ръжено. За пшенично - абе изобщо да не приказваме. Това са на пръв поглед толкова люти противници, а всъщност са двама братя. Но най-важно е в Македония същите да се покажат като първи врагове! Тези двама братя са управлявани от един и същи център, там горе към северните степи. Там е шефът им. Той е фино момче, обича водка и да си играе с мелницата. Балканската мелница, разбира се. Защо са толкова остри камъните? Защото нарочно са такива избрани. Нарочно така са създадени. Гледаш - мелят, въртят, а брашно няма. Пшеницата отива във водата. Но има една дълбока истина. Това е емоцията на македонците към югославизма и на българите към живковизма. Причината за това е бедата, духовна и материална, в която днес живеем гражданите и на двете държави. В Македония историята е по-проста. Тук преходът никак не ни оставя. Трае и трае, проклетият. Факт е, че голяма част от гражданите живееха по-добре по времето на югославизма, отколкото днес. Това е прагматично чувство. Мотивира го романтизъм, както по младостта, така и по стандарта. Това го разбирам. Започнах да имам разбиране, сега на по-възрастни години. Като по-млад не го разбирах. Имам само лични лоши спомени от тази Югославия. Но чувствата на македонците, които уважават този югославизъм, ги разбирам. От другата страна емоциите на българите към живковизма лягат на тази основа. Днес България е членка на ЕС, с изключително по-висок стандарт от онази съветска България. Тогава откъде тази мания на българите по живковизма? Би трябвало да са го потиснали у себе си. Да са забравили. Но там не е толкова просто. Там шефства големият брат. Там работите са много, много сложни. До такава степен, че нямат възможност да прогледнат. Живковизмът им е наложен като философия на живот. Просто като историческа истина, която така е приета и не трябва да се променя. В този смисъл и голяма част от тезите за българския национален интерес, които идват от София, са погрешни, основават се на гол живковизъм. Разбира се, и нашата историческа истина е голо югославянство. Но българите подредиха работата за ЕС, подредиха стандарт, колкото - толкова, а после се върнаха на Живковата философия. При нас, обратно, крачка не мърдаме от югославизма и упорито си защитаваме \"югославянския стандарт\". Проблемът не е в стандарта. Проблемът е в призмата за гледане на реалността на двата остри камъка. Единият има една истина за македонците, другият - друга истина. Когато започнат да мелят, това е лудница, не е мелница. В това полека се превръща работата на \"междудържавната комисия\" за \"избистряне на истината\". Тотална лудница. Твърди югослависти и каменни живковисти брашно не мелят! Простете, не искам да ме замеряте и едните, и другите, знам колко ви е тежко, но истината, драги приятели, от \"двете страни\" на комисията. Опитвате се да направите невъзможното, да направите обратното да народната мъдрост. Два остри камъка да мелят брашно? Чудо да видиш! Ясно е сега, че не нападам югославянизма на едните и живковизма на другите. Моля ви да ме пощадите от тази дискусия. Живейте в своята философия на \"изми\". Имам опит и двете страни да ви известя, че ако погледнем македонския въпрос, тук няма \"или, или\", а \"и, и\"! Няма или решение за \"истината\", или влизане в ЕС, а ще има и решение за \"истината\", и влизане в ЕС! Впрочем това не зависи от Вас. Този процес на стабилизиране на Балканите има достатъчно добри приятели, които без значение от онова, което вие ще замърсите, те пак ще го оправят и пак ще се разширят НАТО и ЕС! Препоръчвам ви да приемете този съвет и да се откажете от юго-живковите манджи! Историята не е щайга с ябълки, пък хайде сега ще делим - половин за мен, половин за теб. Историята е процес, емоция, съдбини... може да говорим само за обективизация на историята, а не за някакъв компромис! Какъв е този компромис с историята? Даме е наш, а Гоце е ваш?! И какви са тези глупости? Няма компромис с историята. И Даме, и Гоце са си свои на своето. Обективизацията може да бъде само вътрешен процес в македонското общество. Историята не е стока за търговия между държавите. Това не е държавен проблем. България е членка на ЕС, а в рамките на процеса на преговори между Македония и ЕС, до затваряне на главата за образованието, в една нормална, цивилизована атмосфера ще се затворят всички въпроси, които днес изглеждат като \"планини\". Така оставяме югославянствто и живковизма на мира, те нека продължат с Коминтерна, а ние ще си действаме с европеизацията и с обединена Европа! Всеки във филма си. Накрая нашият, европейският, ще бъде най-гледан! И най-хубав!...\"", "date": "2019.09.29", "title": "Полфрийман с пасаван и забрана да напуска страната, ново огнище на свинска чума,  неразбории с Македония…   "}
{"url": "https://news.bg/world/otivate-na-oktoberfest-chudesno-a-znaete-li-pravilata.html", "text": "Танци? Да, но не върху масите!Стигнете ли до бирените шатри, музиката и веселието ви завладяват изцяло: всички танцуват или се поклащат в такт с музиката. Спазва се обаче едно строго правило: танци върху пейките са разрешени, но не и върху масите. Нарушителите биват връщани обратно. А е жалко първото посещение на бирения празник да завърши така безславно.Храна отвън? - Категорично забраненоВ баварските бирарии по принцип е позволено човек да си носи собствено мезе към бирата, но на Октоберфест това е напълно забранено. Който не се съобрази с това правило, рискува да бъде изгонен незабавно.Печеното пиле е просто задължителноЛитър наливна бира на Октоберфест е част от задължителната програма. За подложка се препоръчва печено пиле - хрупкаво, но и мазничко. С мазни ръце обаче е опасно да се хваща тежката чаша с бира, която може да се изплъзне от пръстите и да се строши. Затова към пилето върви задължително и мокра кърпичка за почистване на ръцете.С главата надолуНа Октоберфест ги има в изобилие - атракциите за любителите на силни усещания. Но е важно да не обърквате последователността на забавленията. Препоръчително е първо да се качите на влакче на ужасите, после да си подложите с порция печено пиле, и накрая - бира на корем. В обратната последователност има опасност стомахът ви да започне да протестира.Флиртът - позволен, но с мярка!Баварските традиционни носии са \"интелигентно\" облекло - те излъчват послания към околните: панделка, вързана отдясно на престилката, означава: \"вече си имам приятел\", а панделка отляво символизира търсенето на ново запознанство.Бира на корем!Пиенето на бира на Октоберфест е и тежко физическо изпитание - особено за ръцете и раменете. Кехлибарената течност се сервира в огромни стъклени чаши с вместимост от 1 литър. Вдигането на такава чаша не е за хора със слаби китки. Понякога са нужни и малко тренировки!Знайте си мярката!Весел и подпийнал може - това е част от веселието, наречено Октоберфест. Но да се напиеш до безсъзнание е направо отвратително. Затова простото правило гласи: не се наливай, ако знаеш, че не ти понася!Внимание, има тоалетни!Все някога се налага да се отиде и до тоалетна. Някои обаче решават да си спестят дългите опашки пред походните тоалетни и уринират зад шатрите. Който бъде хванат \"на местопрестъплението\", трябва да си приготви 100 евро. А ползването на тоалетните е безплатно.Не кради!Бирените чаши от Октоберфест са желан сувенир. И мнозина хитруват: всяка година изчезват хиляди чаши. Което обаче си е чиста кражба, за която се полага глоба. Ако толкова желаете да се приберете с чаша-сувенир, можете да си закупите такава. Специален пъстър знак върху нея показва, че чашата наистина е била закупена, а не открадната.Запазването на място - не е добра идея!Свободните места в шатрите са дефицитна \"стока\". Особено в събота и неделя на много места са принудени да връщат посетители - поради липса на свободни места. И въпреки това не е добра идея да \"окупирате\" цели пейки, които да пазите за приятели. Разпоредителите се грижат за това незаетите места бързо да бъдат раздадени на чакащите.", "date": "2019.09.29", "title": "Отивате на Октоберфест? Чудесно! А знаете ли правилата?"}
{"url": "https://news.bg/world/faliraliyat-turoperator-thomas-cook-preduprezhdava-za-izmami.html", "text": "Фалиралата туристическа компания Thomas Cook предупреди за опити за измами на туристи чрез имейли за обезщетения. Информацията беше разпространена в събота от германския офис на Thomas Cook в официалния акаунт на компанията в Twitter.Злосторниците се обръщат към засегнатите клиенти, поставяйки като тема на имейла \"Внимание, връщане на средства от пътуването ви с Thomas Cook\". Така те се опитват да получат лични данни от паспортите и кредитните карти на туристите.\"Thomas Cook никога не изпраща на клиентите подобни писма. Моля, не отваряйте и ги изтривайте.\" - призовават от туроператорската фирма.Германският клон на компанията , след като по-рано британската компания-майка  Тя отмени продадените пътешествия. Дъщерната авиокомпания Condor продължава да работи. Тя ще получи кредит от германските власти, напомня Дойче веле.Фалитът на Thomas Cook засегна над 600 хиляди туристи. Има риск той да доведе до негативни ефекти в туристическия отрасъл навсякъде по света и да предизвика фалити на други компании. Туроператорът е създаден през 1841 г.", "date": "2019.09.29", "title": "Фалиралият туроператор Thomas Cook предупреждава за измами"}
{"url": "https://news.bg/disasters/iztrebitel-mig-29-se-razbi-v-slovakiya.html", "text": "Изтребител МиГ-29 се разби край западния словашки град Злате Моравце, предаде ТАСС с позоваване на словашката полиция. Посочва се, че е възможно до инцидента да се е стигнало поради изчерпване на горивото.Районът е отцепен. Към мястото на катастрофата са се насочили министърът на отбраната Петер Гайдош и командването на словашките ВВС.Точната причина за падането на изтребителя трябва да бъде установена от експертна комисия.Припомняме, през юни тази година Словакия сключиза 100 млн. евроПрез 2022 г. словашките ВВС ще заменят руските МиГ-29 с американски свръхзвукови изтребители F-16.", "date": "2019.09.29", "title": "Изтребител МиГ-29 се разби в Словакия"}
{"url": "https://news.bg/int-politics/germaniya-e-gotova-za-novo-otlagane-na-brekzit.html", "text": "Германия е готова да даде поредна отсрочка на Великобритания за Брекзит при определени условия, предаде Дойче веле.\"Ако Великобритания се обърне с искане за удължаване на срока, ще го разгледаме в конструктивен тон\", заяви министърът на външните работи на Германия Хайко Маас.\"Имаме ясна цел - да постигнем съгласие с Великобритания\", коментира Маас в интервю за Welt am Sonntag.Същевременно, по думите му, искането за отлагане на Брекзит след 31 октомври трябва да е съпроводено с \"перспектива за следващи действия\".По-рано този месец. Предлага се отлагане до 31 януари.", "date": "2019.09.29", "title": "Германия е готова за ново отлагане на Брекзит"}
{"url": "https://news.bg/disasters/uraganat-lorentso-dostigna-maksimalnata-peta-kategoriya.html", "text": "Ураганът \"Лоренцо\", който бушува над Атлантическия океан, се усили до максималната пета категория, показват данните на американскияМаксималните пориви на вятъра достигат до 72 метра в секунда.Стихията се придвижва на север и се намира на малко повече от 2200 километра от Азорските острови. Очаква се \"Лоренцо\" да достигне архипелага във вторник, 1 октомври.", "date": "2019.09.29", "title": "Ураганът \"Лоренцо\" достигна максималната пета категория"}
{"url": "https://news.bg/health/edin-chas-trenirovka-za-zdravo-sartse-savetva-kardiolog.html", "text": "Половин до един час на ден не е висока и интензивна тренировка, а нормата, която се препоръчва, за да може сърцето ни да бъде здраво. Такъв съвет препоръча началникът на кардиологичното отделение в болница \"Токуда\" доц. Яна Симова пред Нова телевизия по повод Световния ден на сърцето.Затлъстяването е един от рисковите фактори, чрез което се променя метаболитния статус, натоварва се сърцето, да спортуваме, предупреди доц. Симова. Всички рискови фактори действат и скъсяват нашата продължителност на живот.В момента най-силни данни има за така наречената средиземноморска диета - пълнозърнести храни, ядки, риба, зеленчуци. Това е диетата, която в последните 20-30 години категорично доказва, че се отразява благоприятно на сърдечно-съдовото здраве, подчерта доц. Симова.Стресът също се явява голям фактор за затлъстяването и масово хората, които спортуват, са със здраво сърце.Ако поне два пъти на седмица българинът отделя време да спортува във фитнес залата, да се храни поне по 4 пъти на ден правилно и същевременно да пие по два литра вода, със сигурност ще има здраво сърце, съветват фитнес инструкторите", "date": "2019.09.29", "title": "Един час тренировка за здраво сърце, съветва кардиолог"}
{"url": "https://news.bg/crime/filchev-osvobozhdavaneto-na-polfriyman-e-ot-nezakonen-sastav-i-neobosnovano.html", "text": "Изводът на съдия Калин Калпакчиев, че осъденият Джок Полфрийман се е поправил е необосновано и не почива на представените доказателства. Така бившият главен прокурор Никола Филчев коментира пред БНТ предсрочното освобождаване от затвора на австралиеца Джок Полфрийман.Всички въпроси не можем да ги обсъдим, но хората негодуват от решението на съда, защото е постановено от незаконен състав и защото решението противоречи на закона. Подробни юридически аргументи във връзка с освобождаването на Полфрийман бившият главен прокурор не се наема да каже.\"Вижте каква сценка разиграват пред нас. Един от участниците е лауреат на Българския хелзинкски комитет (БХК), а другият участник в сценката, осъденият, е също номиниран за лауреат. Единият гледа делото на другия и го освобождава\", недоумява Филчев.По думите на бившия главен прокурор в тази грозна сцена искат да ни убедят, че решението на съда е справедливо. Филчев призна, че той е сбъркал със съдия Калин Калпакчиев. Той припомни, че през 2005 г. тогавашния председател на Апелативния съд Евгени Стайков направил предложение в повишаване на Калпакчиев от районен съдия в апелативен съдя. Филчев тогава възразил, но неговия заместник го помолил да прескочи едно стъпало и все пак Калпакчиев да бъде повишен.Според бившия главен прокурор адвокатите могат да си говорят каквото поискат в защита на Полфрийман. Той обаче знае какво е да бъдеш съдия, какво уважение трябва да има към магистратите, които трябва да спазват закона.\"Решението за освобождаването на Джок Полфрийман е дълбоко необосновано и постановено от незаконен състав\", повтори бившият главен прокурор.Припомняме, австралиецът Джок Полфрийман, който излежаваше 20-годишна присъда за , излезе Няколко дни по-късно главният прокурор  да се възобнови производството по условно предсрочно освобождаване на Джок Полфрийман и да се Искането е следствие от подадена от. искането за доокомплектоване на документите.Говорителят на главния прокурор , че докато делото не влезе отново във ВКС, макар и по специална процедура, Джок Полфрийман е свободен гражданин и може да напусне страната. австралийските власти да побързат с процедурата по издаване на документите на Полфрийман и да го изведат бързо от страната, тъй като подзащитният му е застрашен от държавните власти.Решението на съда за  предизвика редица негативни реакции. Младежката организация на   съмненията си около безпристрастността на постановлението на съдията.  към ", "date": "2019.09.29", "title": "Филчев: Освобождаването на Полфрийман е от незаконен състав и необосновано"}
{"url": "https://news.bg/comments/bolnite-balgari-zlatni-kokoshki.html", "text": "Тази седмица шефът на НЗОК д-р Дечо Дечев се яви пред парламентарната комисия по здравеопазване, за да напомни, че задълженията на касата ни към чуждите каси, само до юни месец, са 271 млн. лв, спрямо 264 млн. през миналата година. Нарече тенденцията \"тревожна\" и я обясни с това, че все повече българи искат да се лекуват в чужбина.\"Българският пациент се превръща в златна кокошка, защото когато един българин се лекува в Германия, той се лекува на по-високи цени в сравнение с германците\" , каза д-р Дечев пред депутатите и посочи, че въпросът е от особена важност.Доколкото задлъжнялостта на НЗОК към чуждите болници не е новина, народните представители не би трябвало да са изненадани. Страната ни е добре известна с неспособността си да плаща навреме, в установения 18-месечен срок, сумите за извършено лечение на гражданите й в чужди клиники.Затова и някои от тях дори спряха да приемат български пациенти. Както се случи с белодробната клиника във Виена, която отказа да извършва трансплантации на бял дроб точно по тази причина. Макар че версията на здравното министерство беше малко по-различна - Ананиев обясни прекратените взаимоотношения с недобре развитата донорска мрежа у нас и дефицита на органи в международен мащаб, което правело все по-трудно намирането на бял дроб за присаждане.Нищо подобно. На австрийците просто им писна да чакат касата ни да им се издължи за извършеното лечение на българи. За миналата година просрочията ни към Австрия са 18,4 млн. лева, при положение, че през 2017 г. въпросът с невърнатите средства беше поставен от представители на тази страна. Тогава се наложи в кратки срокове касата ни да плати около 32 млн. лв. на държавите, които бяха изгубили търпение.Във връзка с претенциите на чуждите болници екипът на Ананиев измисли разсроченото плащане и обеща към 2021 година задълженията да бъдат погасени. При сегашния ръст на сумите обаче това изглежда все по-невъзможно упражнение.А доколкото вече имаме имидж на некоректен платец в 32 държави в Европа, лечението на български пациенти през касата, на този континент, изглежда обречено. Вероятно затова напоследък здравният министър все по-често споменава САЩ като възможна здравна дестинация. Не че там ще излезе по-евтино, просто още не ни знаят.На д-р Дечев не му липсва дързост, защото поставя въпрос, който струваше поста на предшественика му. Помним как проф. Плочев, си тръгна след грандиозен скандал, защото се осмели да изложи същия проблем пред депутатите миналата година и поиска актуализация на бюджета на касата, без да уведоми ресорния си министър.После се оказа и че не бил длъжен, и че го е направил, но това не попречи на \"шокирания\" Ананиев да упражни влияние и да се освободи от непослушния професор от ВМА.В писмото, разпратено до всички парламентарни групи, Плочев тогава обясни, че касата дължи 271,2 млн. лв., от които 207,2 млн. са просрочени, а бюджетът за разплащане с чужди здравни фондове е 73 млн. лв.Сега наследникът му Дечо Дечев е в същата ситуация, дори бихме могли да кажем - още по-комплицирана, ако съдим по ръста на задълженията. Странно обаче изглежда обяснението му, че цените за българи са по-високи, дори с формуляр, по който касата плаща на преферентни цени.Ами нали НЗОК има Дирекция \"Лечение в чужбина и координация на системите за социална сигурност\", която според правилника за устройството и дейността на касата, е нашата \"точка за контакт\" по европейска директива за упражняване на правата на пациентите при трансгранично здравно обслужване?Участва и в работата на европейска мрежа по прилагането на разпоредбите на европейското законодателство и нарушаването на правата на гражданите.Защо досега не е предприела необходимото, за да се разгледа въпросът за дискриминационните цени за лечение на българи в чужбина? Защо изобщо се договарят цени за лечение при явно неизгодни за касата и българския пациент условия?Докато директорът на касата се тревожи за дълговете към чужди болници, нараства броят на лечебните заведения у нас, които са спечелили дела на трета инстанция срещу НЗОК за неизплатена надлимитна дейност. Още през май от заседание на Надзорния съвет на НЗОК стана ясно, че дълговете към нашите болници от 2015 до 2017 г. възлизат на 153 млн. лв. Тогава проф. Григор Димитров, член на съвета и директор на Българската стопанска камара, прогнозира, че сумата за плащане ще надхвърли 200 млн. лв. след приключване на всички дела.От друга страна, има бум на дарителски кампании за набиране на средства за лечение в чужбина. Това са все хора, на които е било отказано финансиране от НЗОК или просто не са се възползвали от него заради тромавите процедури по одобрение.Покрай изброените обстоятелства здравният министър продължава да ни убеждава колко успешен може да бъде здравно-осигурителният модел, който екипът му разработва почти година и как трябва само да се демонополизира НЗОК.Твърде възможно е тогава да имаме вместо един - повече длъжници към чуждите каси. Друг е въпросът кой ще се наеме да прави каса при толкова съществуващи възможности да бъде източена. Макар че ентусиасти вероятно няма да липсват.Между другото, неотдавна, по повод включването на страната ни в списъка на държавите, в които могат да се възстановяват пациенти от Германия по здравна каса, разбрахме, че немските здравноосигурени граждани имат право на всеки три години (а при нужда и по-често) да се възстановяват в балнео и спа центрове в чужбина. Касата, към която плащат здравните си осигуровки, поема около 90% от разходите им.Реалност, за която ние, българските \"златни кокошки\", дори не мечтаем. Но това е друга тема.", "date": "2019.09.29", "title": "Болните българи - \"златни кокошки\"?"}
{"url": "https://news.bg/crime/nameren-e-vtori-zaginal-ot-katastrofata-v-plovdiv-16-godishen.html", "text": "Намерен е втори , в 11 и 15 часа днес на тел. 112 е съобщено за намерено тяло на момче по поречието на р. Марица, близо до катастрофата с блъснал се Опел на кръстовището между бул. Марица и бул. Източен, съобщава .Самоличността на загиналия е установена, това е 16-годишен младеж. При проверка е установено, че той също е пътувал в катастрофиралия автомобил и най-вероятно е изпаднал при удара.До подаване на втория сигнал тази информация не е предоставена на разследващите.След последвалите действия, информацията е потвърдена от двамата 19-годишни - шофьорът и пътник, които са в болница.Шофьорът е няма документи за упревление на МПС, взета му е кръвна проба за употреба на алкохол и наркотици. Предстои да се изясни, кой му е предоставил автомобила.", "date": "2019.09.29", "title": "Намерен е втори загинал от катастрофата в Пловдив, 16-годишен"}
{"url": "https://news.bg/world/rekordno-niska-aktivnost-na-izborite-v-afganistan.html", "text": "Предварителните данни от проведените вчера президентски избори в Афганистан показват сериозен спад на избирателната активност, съобщава \"Ал Джазира\".В седмиците преди първия тур на президентските избори талибаните заплашиха да атакуват избирателни секции.Изнесените от Независимата избирателна комисия на Афганистан данни от малко повече от половината секции показват, че под 1,1 милион души са гласували на изборите.Ако се запази на тези нива, това означава, че избирателната активност ще е под 25% - най-ниската избирателна активност в сравнение с предишните три президентски вота в Афганистан от падането на талибаните през 2001 г.От 35 милиона души население 9,6 милиона афганистанци имат право на глас. Вчера на президентските избори бяха отворени 4900 секции.Около 60% или 7 милиона от 12 милиона души участваха на изборите през 2014 г.Изборите вчера бяха относително спокойни, въпреки че бяха извършени малки атаки. Според Afghanistan Analysts Network над 400 нападения са извършени в страната през деня. Талибаните твърдят, че са отговорни за 531 атаки, докато вътрешното министерство съобщава, че \"врагът\" е организирал 68 атаки.", "date": "2019.09.29", "title": "Рекордно ниска активност на изборите в Афганистан"}
{"url": "https://news.bg/world/haos-v-honkong.html", "text": "Полицията в Хонконг използва сълзотворен газ и лютив спрей при сблъсъци с протестиращи. Активистите в защита на демокрацията в града засилиха антиправителствените протести преди празненствата във вторник по повод 70 г. от основаването на Китайската народна република. Лидерът на Хонконг се очаква да посети Пекин за тържествата, пише сингапурският вестник \"Стрейт таймс\".Втори пореден ден на насилие в Хонконг, след като полицията отново влезе в стълкновение с протестиращи.Някои магазини и търговски центрове затвориха врати преди демонстрацията. Организаторите не потърсиха разрешение от властите за днешната демонстрация.Полицията се опита да разпръсне протестиращите със сълзотворен газ, докато демонстрантите отговаряха с бутилки и други предмети. Има задържани лица.Много от демонстрантите носиха чадъри.Си Ен Ен съобщава, че полицията дори е използвала водно оръдие със синя боя срещу протестиращите.Напрежението ескалира, след като някои активисти хвърляха коктейли \"Молотов\" по правителствения комплекс, а също така хвърляха камъни и тухли по прозорците. Властите бяха принудени да изпратят служители за борба с безредиците, което предизвика хаос и бягство от страна на протестиращите.Днес изненадващо правителството обяви, че лидерът Кари Лам ще отпътува за Пекин в понеделник за празненствата. Тя ще се върне в Хонконг във вторник вечерта.Днешната демонстрация срещу правителството е част от планирани световни протести на продемократичното хонконгско движение, наречени \"Глобален антитоталитарен марш\". След призиви в интернет в най-малко 64 населени места по света бяха организирани демонстрации, включително в САЩ, Япония и Малайзия.", "date": "2019.09.29", "title": "Хаос в Хонконг"}
{"url": "https://news.bg/world/mask-predstavi-koraba-si-do-mars-izprashta-go-v-orbita-do-6-mesetsa.html", "text": "Изпълнителният директор на SpaceX Илън Мъск разкри космическия кораб на компанията Starship. Той обяви, че корабът ще може да транспортира голям брой хора и товари между Луната и Марс, съобщават ДПА и други медии.Корабът също ще може да лети до други места в Слънчевата система и ще бъде използван повече от веднъж, обяви Мъск, докато представяше новото развитие около проекта в събота вечерта в американския щат Тексас.В \"Туитър\" от SpaceX отбелязаха, че корабът ще е с капацитет до 100 души при дълги междупланетарни полети в космоса. Също така ще пренася товари, което ще улесни евентуално създаване на бази на Луната, както и за изграждане на градове на Марс.Преди няколко години Мъск обяви плановете си за колонизиране на Марс и да закара един милион души на планетата. Според плановете му, представени през 2016 г., хората ще могат да пътуват до планетата през 2025 г.НАСА предвижда най-рано през 30-те години на това столетие да бъдат изпратени хора на Марс.Мъск иска Starship да бъде изпратен в орбита до шест месеца.\"Това може да звучи напълно откачено, но мисля, че искаме да се опитаме да достигнем орбита след по-малко от шест месеца\", каза той по време на презентацията.Илън Мъск сподели още, че се планира Starship да потегли за първи път до 1-2 месеца и да достигне 20 километра височина преди да се върне на Земята.Според него Starship ще бъде най-мощният космически кораб в историята, който ще закара хора на Луната, Марс и отвъд.Шефът на SpaceX също говори и за ракетата носител Super Heavy, която ще бъде използвана за изстрелването на Starship в орбита. Тя ще бъде с повече от 30 двигателя, а Starship - шест двигателя.По време на презентацията беше показана историята на SpaceX. На 28 септември се навършиха 11 г. от първия полет на SpaceX в орбита. Оттогава са извършени 78 изстрелвания, SpaceX е единствената компания, която използва едни и същи ракети и кораби по повече от веднъж.", "date": "2019.09.29", "title": "Мъск представи кораба си до Марс, изпраща го в орбита до 6 месеца"}
{"url": "https://news.bg/int-politics/zarif-obyasni-che-kongresmeni-se-svarzali-s-nego-v-sasht-no-sa-zaeti-s-impiychmanta.html", "text": "Иранският външен министър Мохамад Джавад Зариф заяви, че конгресмени са разговаряли с него по телефона, тъй като престоят му в Ню Йорк е твърде кратък и членовете на Конгреса не са успели да уговорят срещи с него, съобщава IFP.В интервю за IRIB, преди да напусне Ню Йорк, той коментира, че американските депутати са заети с импийчмънта на американския президент, но той не обсъждал въпроса с тях, тъй като Иран не се намесва във вътрешните работи на САЩ.Зариф отговаря на въпрос за напрежението Техеран-Рияд и съобщение на саудитския престолонаследник Мохамед бин Салман, предадено от премиера на Пакистан Имран Хан на президента Хасан Рохани в Ню Йорк.Запитан дали Иран от своя страна е изпратил някакви съобщения до Рияд в отговор, Зариф обясни: \"Всички наши съобщения са отворени и публични, казахме на всички наши съседи и отново им казваме, че не могат да получат сигурност чрез закупуване на оръжие от Съединените щати и прокарване на пътя за присъствието на американците в регионите и предизвикване на безкрайни войни със съседите си.\"\"Сигурността се осигурява с вяра към хората и сътрудничество с техните съседи\", коментира той и приветства онези, които носят послания за Иран и които се опитват да спрат разпространението и ескалацията на напрежение.\"Но при сегашните обстоятелства начинът за спиране на ескалацията е ясен. Прекратете войната срещу Йемен\", допълва Зариф.\"Това означава край на убийството на стотици хиляди. 2,3 милиона са се разболели от холера, 20 милиона гладуват. Ако прекратите напрежението в региона, това ще спре Саудитска Арабия да се дискредитирана повече. Това е най-доброто решение\".Зариф е попитан за причината зад многобройните срещи между европейски представители и иранските служители в Ню Йорк.\"Те не успяха да изпълнят ангажиментите си по JCPOA и също така не изпълниха своите задължения след оттеглянето на САЩ от JCPOA. Те смятат, че решението би било за нас да проведем разговори с Тръмп\", коментира той.\"Не е наш проблем, че им е трудно да спазват своите ангажименти или че им липсва достатъчно воля, за да се справят с тези задължения. Те трябва да намерят решение на този проблем\", допълва иранският външен министър.По думите му, \"нямаме намерение да подлагаме икономиката и бъдещето на хората на шоу-срещи с президент, който досега не е останал ангажиран със задълженията си и се е отметнал от всички свои ангажименти\".Зариф повтаря позицията на Техеран, че Вашингтон трябва да отмени всичките си санкции срещу Ислямска република.\"Неведнъж казахме, както върховният лидер, че ако американците искат да получат шанса да проведат преговори с Ислямска република Иран, те трябва да се върнат към своите ангажименти и да спрат санкциите\", обяснява той.Зариф коментира и Инструмента за подкрепа на търговията - INSTEX, който е европейското средство със специална цел, създадено през януари 2019 г. за улесняване на търговията с Иран, въпреки санкциите на САЩ.\"Зависи от европейците. Съдбата на INSTEX наистина зависи от това, Европа трябва да осъзнае, че не може да получи разрешение от САЩ за всичко, което иска да прави\", допълва той.", "date": "2019.09.29", "title": "Зариф обясни, че конгресмени се свързали с него в САЩ, но са заети с импийчмънта"}
{"url": "https://news.bg/world/desetki-raneni-i-arestuvani-sled-protestite-v-honkong.html", "text": "Десетки са били ранени и арестувани след последните протести в Хонконг, съобщиха световните информационни агенции. Съобщава се за най-малко 13 пострадали след дни на демонстрации и сблъсъци с полицията.Полицията в Хонконг използвапри сблъсъци с протестиращи.Активистите в защита на демокрацията в града засилиха антиправителствените протести преди празненствата във вторник по повод 70 г. от основаването на Китайската народна република. Лидерът на Хонконг се очаква да посети Пекин за тържествата.Напрежението ескалира, след като някои активисти хвърляха коктейли \"Молотов\" по правителствения комплекс, а също така хвърляха камъни и тухли по прозорците. Властите бяха принудени да изпратят служители за борба с безредиците, което предизвика хаос и бягство от страна на протестиращите.Днес изненадващо правителството обяви, че лидерът Кари Лам ще отпътува за Пекин в понеделник за празненствата. Тя ще се върне в Хонконг във вторник вечерта.Днешната демонстрация срещу правителството е част от планирани световни протести на продемократичното хонконгско движение, наречени \"Глобален антитоталитарен марш\". След призиви в интернет в най-малко 64 населени места по света бяха организирани демонстрации, включително в САЩ, Япония и Малайзия.", "date": "2019.09.29", "title": "Десетки ранени и арестувани след протестите в Хонконг "}
{"url": "https://news.bg/regions/katastrofa-zatrudni-dvizhenieto-po-patya-haskovo-kardzhali.html", "text": "Катастрофа блокира временно движението по път I-5 Хасково - Кърджали в района на Черна скала.Това съобщиха от АПИ.Движението временно се осъществява в една лента. Трафикът в участъка се регулира от \"Пътна полиция\".Необходимо е водачите да шофират с повишено внимание и съобразена скорост.Всички граждани и транспортни фирми могат да получават информация за актуалната пътна обстановка от интернет страницата на АПИ - , както и по всяко време от денонощието на тел. 0700 130 20 в АПИ.", "date": "2019.09.29", "title": "Катастрофа затрудни движението по пътя Хасково - Кърджали "}
{"url": "https://news.bg/regions/arestuvan-e-bashtata-na-19-godishniya-prichinil-katastrofata-v-plovdiv.html", "text": "Арестуван е бащата на 19-годишния мъж, причинил катастрофата в Пловдив. Припомяме, че при инцидента  - 16-годишен младеж и 19-годишен мъж. Установено е, че 19-годишният е шофирал с висока скорост и без книжка. Взети са му проби за алкохол и наркотици и се очакват резултати.Изясняваше се чия е колата.Според съседи на четиримата от кв. \"Столипиново\", момчетата са били в нетрезво състояние. Шоьорът и четвъртият пътник от колата са в болница в тежко състояние.", "date": "2019.09.29", "title": "Арестуван е бащата на 19-годишния, причинил катастрофата в Пловдив "}
{"url": "https://news.bg/world/pelosi-tramp-ne-ni-dade-drug-izbor.html", "text": "Доналд Тръмп не ни даде друг избор. Това е много тъжен момент за страната ни, нищо весело не виждам. Надявах се истината да не е такава, каквато е. Но за мен става въпрос за укриване.Това заяви председателят на Камарата на представителите Нанси Пелоси по въпроса за процедурата по отстраняване от власт на американския президент.Тя направи изявлението в свое интервю.Пелоси допълни, че не е допустимо президентът на страната да нарушава клетвата, която е дал и това е по-важно от политическа нестабилност.Според нея, последните проучвания на общественото мнение показват,  че подкрепата за отстраняването на Тръмп расте.Скандалът с Украйна може да е свързан с все още неразрешения скандал с Русия.Това допусна По-рано този месец американски медии съобщиха, че . По-късно беше разпространена информация, че се отнася за  Конкретно става въпрос за разследване на връзките на сина на Джо Байдън, Хънтър Байдън, с украинската енергийна компания \"Бурисма.Вчера Конгресът Сигналът е в основната на процедурата по импийчмънт,  след публикуването на информация, че Тръмп се е опитал да притисне украинския президент Владимир Зеленски да разследва семейство Байдън. В сряда беше  да се срещне с подалия сигнала информатор. Според него, това е негово право - каквото има всеки американец. ", "date": "2019.09.29", "title": "Пелоси: Тръмп не ни даде друг избор "}
{"url": "https://news.bg/world/papa-frantsisk-se-obyavi-sreshtu-bezrazlichieto-kam-migrantite.html", "text": "Папа Франциск в неделя се обяви срещу \"културата на комфорт\", която води до безразличие към бежанската криза и отново защити мигрантите.Папата говори по проблема по време на литургия за Световния ден за мигранти и бежанци, на която присъстваха и много бежанци.Не можем да сме безразлични към трагедията на старите и новите форми на бедност, към мрачната изолация, презрението и дискриминацията, изпитвани от тези, които не принадлежат към нашата група, каза Франциск. Не можем да останем безчувствени, сърцето ни омаломощено, преди нещастието на толкова много невинни хора.Папата също отбеляза и противоречието - страните, които подклаждат войни в други региони и след това не желаят да приемат бежанците, бягащи от тези конфликти.Повече от 63 400 мигранти са пристигнали по Средиземно море през 2019 година. Това съобщи по-рано през месеца Международната агенция по миграция,.За последните няколко седмици те значително са нараснали. Само за последния месец са пристигнали 20 000 души. Данните са до 18 септември и показват спад с 20% спрямо същия период за миналата година.Загиналите са 953 души, срещу 1839 души за миналата година. Мнозина спасени в централно Средиземноморието са икономически мигранти от Африка или Азия, които нямат право на убежище.", "date": "2019.09.29", "title": "Папа Франциск се обяви срещу безразличието към мигрантите "}
