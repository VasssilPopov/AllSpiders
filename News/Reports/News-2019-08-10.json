{"url": "https://news.bg/regions/stroyat-nov-zhp-podlez-v-blagoevgrad.html", "text": "Започва изграждането на подлез при жп прелеза край благоевградския квартал \"Грамада\", съобщи БНТ.Кръстовището свързва квартал \"Грамада\" с центъра на Благоевград. През жп прелеза преминават хиляди автомобили и пешеходци и често тук се случват катастрофи и инциденти с пешеходци .Жителите на квартала от години чакат съоръжението да бъде построено, за да могат да пресичат безопасно без да се налага да минават по железопътните линии.Местните жители се оплакват, че мястото е опасно, въпреки това строителството се отлага вече 20 години. От община Благоевград обясняват, че вече има избрана фирма- изпълнител, която да изгради съоръжението.Ако всички процедури бъдат изпълнени в срок се очаква през октомври строителните дейности да започнат, а за година и половина подлезът да бъде готов.", "date": "2019.08.10", "title": "Строят нов жп подлез в Благоевград"}
{"url": "https://news.bg/politics/kmetovete-s-priemen-den-zadalzhitelno.html", "text": "Задължителен приемен ден на кмета предвиждат промени в Закона за местното самоуправление, съобщава bTV.Идеята е внесена в Народното събрание, като се предвижда да влезе в сила от новия мандат.Кметът на село Горна Малина Ангел Жиланов одобрява предложението. Според него личните срещи с гражданите веднъж седмично трябва да са задължителни.Вносителите на промените в закона посочват, че липсата на задължителен приемен ден е пропуск. По тази причина те настояват това са се поправи.Депутатът Славчо Атанасов настоява кметовете да имат поне един приемен ден на седмица, понеже те са пряко избрани и не било редно \"да се крият от своите граждани\".Съгласно предложените промените в закона кметът ще трябва да приема хората лично, а не да ги изпраща при своите заместници.", "date": "2019.08.10", "title": "Кметовете с приемен ден задължително"}
{"url": "https://news.bg/crime/nad-700-vodachi-sa-samokatastrofirali-za-6-mesetsa.html", "text": "За първите 6 месеца на годината 757 водачи самокатастрофирали. Основната причина е отвличане на вниманието на шофьорите.Това съобщи Малина Крумова, председател на Държавна агенция \"Безопасност на движението по пътищата\" по време на инспекция на участъка от пътя Созопол - Приморско.През изминалата седмица там станаха 2 катастрофи в два поредни дни.По време на инспекцията са дадени са предписания на Областното пътно управление за почистване на растителността и подобряване на маркировката на пътя. От Агенцията ще изискват преглед на положената маркировка с акцент върху нейната светлоотразителност.Мнението на експертите е, че трябва да се надградят забранителните маркировъчни линии. ДАБДП настоява още и за поставяне на структурна маркировка по цялото протежение от Бургас до южните ни курорти, което да се изпълни след края на активния сезон.Паралелно Пътна полиция е засилила контрола в цялата област от началото на летния сезон. В резултат се отчита намаление на жертвите на 50% в сравнение със същия период на миналата година.Директорът на ОДМВР Бургас Калоян Калоянов посочва, че отсечка при с. Равадиново до този момент не е била сред критичните в областта. При двамата инцидента е имало и сериозен субективен фактор. В единия случай шофьора е управлявал автомобил под влиянието на алкохол, а в другия - водача е отвлякъл вниманието си.Заради честата употреба на телефони по време на шофиране Агенцията по безопасност провежда информационна кампания под мотото \"Пиши, когато стигнеш\", която е насочена към превенция към ползването на телефон докато се шофира и в частност за пресичане на опасната практика водачите да четат и пишат съобщения на мобилния си телефон в движение.Високата скорост остава сериозен проблем и предпоставка за възникване на тежки инциденти. Затова в дните петък - неделя, когато трафикът е най-тежък, полицейското присъствие на натоварените отсечки ще е постоянен.За първите 6 месеца на 2019 г. на територията на Област Бургас са регистрирани 179 пътнотранспортни произшествия. При тях са загинали 9 души, а ранените са 215. Фаталните инциденти са намалели с 50%, а ранените са с 49 по-малко в сравнение със същия период на миналата година.От Агенцията по безопасност призовават хората да карат внимателно, да спазват ограниченията и да обезопасят себе си и децата в колата. ", "date": "2019.08.10", "title": "Над 700 водачи са самокатастрофирали за 6 месеца"}
{"url": "https://news.bg/int-politics/obzhalvat-pred-varhovniya-sad-otmyanata-na-spetsialniya-statut-na-kashmir.html", "text": "Партия от управляваната от Индия част на Кашмир обжалва пред Върховния съд решението на правителството да , съобщава ДПА.\"Национална конференция\" - една от двете основни регионални партии, внесе петиция, в която излага мотива, че специалният статут е даден на щата от държавата съгласно конституцията и президентският указ за отмяната му нарушава конституцията. Причината е, че законодателното събрание на щата не е дало съгласие.Върховният съд трябва да реши дали ще разгледа петицията.", "date": "2019.08.10", "title": "Обжалват пред Върховния съд отмяната на специалния статут на Кашмир"}
{"url": "https://news.bg/crime/geshev-bitovata-prestapnost-ostava-prioritet-na-prokuraturata.html", "text": "\"Имаме проблем с битовата престъпност в България. Имаме проблем с домашното насилие. Приоритет на прокуратурата е противодействие на битовата престъпност. Държавата е в дълг към хората по малките населени места\".Това каза заместник-главният прокурор Иван Гешев по време на брифинг на прокуратурата във Варна, цитиран от Нова телевизия. Гешев съобщи още, че са разкрити две убийства и са задържани двама души.За първото убийство е задържан 91-годишен мъж. Причината е ескалиращ във времето конфликт между двама съседи. При последната им среща в дома на обвиняемия във вилна зона в местността Добрева чешма, той е нападнал с винкел жертвата си. Трупът на 56-годишния мъж е бил пренесен с лек автомобил в гората между Генерал Кантарджиево и Орешак, където е открит от полицията. 91-годишният мъж има двама сина. Заради здравословното си състояние задържаният не може да остане в ареста.Очаква се наблюдаващият прокурор по делото да прецени каква мярка за неотклонение е подходяща за него. Според експертизата за психичното му състояние той страда от старческа деменция, но е вменяем, разбирал е какво е направил и може да носи отговорност.Ако бъде признат за виновен, той може да получи наказание \"лишаване от свобода\" от 10 до 20 години.Разкрито е още едно убийство, случило се вчера вечерта в кв. \"Аспарухово\". Мъж е пребил по особено жесток и мъчителен начин жената, с която живеел на семейни начела. Вследствие на нанесения побой жената е починала. Двамата са се запознали преди няколко месеца в социална мрежа.На мъжа е повдигнато обвинение за извършване на убийство по особено жесток начин. Има данни за криминални регистрации.", "date": "2019.08.10", "title": "Гешев: Битовата престъпност остава приоритет на прокуратурата"}
{"url": "https://news.bg/world/kim-uveryava-tramp-che-raketnite-izpitaniya-spirat-zaedno-s-voennite-ucheniya-mezhdu-sasht-i-yuzhna-koreya.html", "text": "Президентът на САЩ Доналд Тръмп заяви, че лидерът на Северна Корея Ким Чен Ун му е казал, че ракетните изпитания ще спрат, когато приключат съвместните учения между САЩ и Южна Корея, предаде \"Ройтерс\".Тръмп пояснява, че Ким се оплаква в писмо от \"нелепите и скъпи\" упражнения и би искал да се срещне и да започне преговори веднага след приключването на съвместните тренировки.Припомняме, че вчера стана ясно, че американският президент Доналд Тръмп разкрива, че Ким е изразил притесненията си от съвместните военни учения между САЩ и Южна Корея, които КНДР въприема като заплаха.П Ким Чен-ун заяви, че страната му е изпитала нови тактически управляеми ракети като предупреждение към съвместните военни учения между Южна Корея и САЩ.Във вторникс малък обсег на действие. Това е четвъртият тест за по-малко от две седмици.Ким Чен-ун ще, няма да наруши споразумението. Това написа в \"Туитър\" в началото на месеца Тръмп.Американският лидер смята, че потенциалът за развитие на КНДР е неограничен.", "date": "2019.08.10", "title": "Ким уверява Тръмп, че ракетните изпитания спират заедно с военните учения между САЩ и Южна Корея "}
{"url": "https://news.bg/regions/vav-varnenskoto-selo-dyulino-nedovolstvat-che-plashtat-skapo-za-negodna-voda.html", "text": "Жителите на село Дюлино в община Бяла недоволстват, че плащат висока цена за негодна питейна вода, съобщи БНТ.По думите им водопроводната мрежа е амортизирана и се нуждае от спешна подмяна.В Дюлино живеят около 300 души.Водата на селото е от местни водоеми, но е със завишено съдържание на калций и не е желателно да се пие.Радка Траянова, главен инспектор в РЗИ-Варна заявява, че колкото и пъти да се изследва водата, тя няма да промени качествата си, ако не се предприемат някакви корективни мерки.Тя изтъква, че водопроводната мрежа е изградена преди повече от 50 години, а цената на кубика е над 2 лева.В общината продължават да търсят финансови възможности и програми за изграждането на водопроводна мрежа.", "date": "2019.08.10", "title": "Във варненското село Дюлино недоволстват, че плащат скъпо за негодна вода"}
{"url": "https://news.bg/world/iran-pokaza-nova-protivovazdushna-otbranitelna-sistema.html", "text": "Иран разкри нова радарна система с обсег от 400 км (250 мили), която може да проследи дронове и ракети, предаде \"Ройтерс\".Съобщението идва в момент на нарастващо напрежение между Иран и САЩ. за наблюдение в Персийския залив с ракета \"повърхност-въздух\" през юни. Техеран заяви, че дронът е бил над територията му, но според Западните военни анализатори твърдят, че Иран често преувеличава възможностите си за оръжие, макар че притесненията му за програмата за балистични ракети с голям обсег на действие допринесоха за това Вашингтон миналата година да напусне пакта, който Иран подписа със световните сили през 2015 г., за да овладее своите ядрени амбиции в замяна на облекчаване на икономическите санкции.\"Тази система има високи възможности и може да открива всички видове крилати и балистични ракети и дронове\", подчертава бригаден генерал Алиреза Сабахифард, командир на противовъздушната отбрана на редовната армия.Той обяснява, че това е преустановена версия на системата, която е била извън експлоатация дълго време.Президентът на САЩ Доналд Тръмп възстанови санкциите срещу Техеран, след като се оттегли от ядрената сделка, която другите нейни подписали се надпреварват да поддържат, тъй като Вашингтон също така лобира да създаде коалиция за морска сигурност, която да гарантира корабоплаването в Персийския залив, свързано с противопоставяне с Иран заради доставките на петрол.", "date": "2019.08.10", "title": "Иран показа нова противовъздушна отбранителна система"}
{"url": "https://news.bg/crime/prokuraturata-nyama-da-malchi-po-deloto-sreshtu-tad-grup-uveri-geshev.html", "text": "\"Информация се дава само с разрешение на наблюдаващия прокурор, както е постъпено в този случай. С цел - само и единствено - да не се използва това за инсинуации, въпреки че то се използва. Тази информация е давана, след като е представена в съда и след като съдът я е обсъдел и произнесъл. Така че процесуален проблем няма. А това, че на някой не му харесва истината - това не е проблем на прокуратурата.Така зам.-главният прокурор Иван Гешев коментира \", цитиран от БНР. По думите му прокуратурата няма защо да мълчи, при положение че не е виновна.Гешев запита за какво е виновна прокуратурата, за това, че са арестували най-голямата група за телефонни измами и за почти 1 месец не е имало телефонни измами в страната, или за това, че са прибрали половината мутри или хора, които не били пипани в целия Преход.\"За това ли трябва да се срамуваме\", изтъкна номинирания за главен прокурор.По отношение на протестите срещу неговата номинация за главен прокурор той заяви, че е видимо, че една малка извънпарламентарна партия не го харесва, но за него била важна оценката на обикновените граждани, тъй като прокуратурата работи за тях.\"За мен е важно прокуратурата да работи активно и да повишава общественото доверие в себе си\", подчерта Гешев.ОпределениетоГешев коментира, че такива етикети се използват когато нямаш други аргументи.\"Този тип определения излъчват безсилие и злоба\", категоричен е той.", "date": "2019.08.10", "title": "Прокуратурата няма да мълчи по делото срещу \"ТАД Груп\", увери Гешев"}
{"url": "https://news.bg/world/salvini-italiya-ne-misli-da-napuska-evrozonata.html", "text": "Вицепремиерът на Италия и лидер на партия \"Лига\" Матео Салвини заяви, че излизането от еврозоната не е опция за Италия.Според вестник \"Република\" обаче Салвини се готви да предприеме кампания за напускане на Европа и заплашва да изтегли Италия от блока за единна валута, ако не може да се постигне компромис с бюджета с Брюксел.\"Идеята да напуснем Европа, да напуснем еврото, никога не е била в ход\", подчерта Салвини пред журналисти в кулоарите на митинг край Матера, в южна Италия.\"Това е поредната фентъзи на вестник \"Република\" и го оставям на страниците им\", отбеляза той.Крайната дясна лига на Салвини в петък внесе искане за вот на недоверие към правителството, което сформира, с антиатлантическото движение на 5 звезди, като той се надява това да доведе до кратки избори и да го постави като нов лидер на нацията.Салвини настоява за гласуване на предложението още през следващата седмица, докато опозиционните партии предпочитат да изчакат до 19-20 август.Решението е на ръководителите на политическите групи в Сената, които ще се срещнат в понеделник, за да определят график.Избори могат да бъдат проведени още през октомври, когато правителството трябва да представи бюджета на Европейската комисия и на парламента на Италия.Салвини обеща 15 млрд. евро (16,8 млрд. Долара) намаление на данъците за следващата година, но остава да се види как това може да бъде приравнено с бюджетен дефицит навсякъде близо 2% от БВП, съгласно договореното с ЕС за предотвратяване на дисциплинарна процедура.Рим също трябва да намери около 23 милиарда евро, за да спази обещанието си да отмени повишаването на данъка върху продажбите, който трябва да започне от януари.В петък Салвини заяви, че намаляване на данъците независимо от правилата на бюджета на ЕС ще бъде целта на ново италианско правителство, ръководено от \"Лигата\".\"Целта на следващото правителство е да определи 15% данъчна ставка за много италианци. Ако Европейският съюз ни позволи да го направим толкова по-добре, ако не, ние ще го направим така или иначе \", заяви той.По думите му днес Лигата ще проведе \"конструктивен диалог\" с ЕС и убеди Брюксел да приеме намаляване на данъците.", "date": "2019.08.10", "title": "Салвини: Италия не мисли да напуска еврозоната"}
{"url": "https://news.bg/world/milionerat-dzhefri-epstayn-se-samoubi.html", "text": "Американският мултимилионер, обвинен в сексуален трафик и експлоатация на непълнолетни, се е самоубил, съобщи Си Ен Ен,Рано тази сутрин служителите на затвора в Ню Йорк сa изнесли тялото му.66-годишният Епстайн беше в затвора от началото на юли, когато той се призна за виновен по обвиненията за сексуален трафик на десетки непълнолетни момичета, като възрастта на някои жертви не е надвишавала 14 години.Новината за смъртта на Епстйн идва ден, след като стотици страници съдебни документи бяха разпечатани във федералния съд в Ню Йорк, в които се твърдят нови подробности за исканията за сексуално насилие срещу Епстайн и няколко сътрудници.Престъплението, в което е обвинен, предвижда до 40 години затвор. В началото на юли съдът в Манхатън в Ню Йорк, след като изслуша Епстайн, реши да го остави в ареста и да не го пусне под гаранция.На 23 юли той бе открит в затворническата си килия в безсъзнание и с наранявания по шията.Тогава на служителите на реда не им е било ясно дали нараняванията са били самонанесени или са резултат от нападениеЕпстайн беше официално обвинен, отчасти, че е плащал на момичета на 14 години, за да правят секс с него в дома му в Горния Ийст Сайд Манхатън и в имението му в Палм Бийч, Флорида, между 2002 и 2005 г. Федералните прокурори заявиха, че използва служители и сътрудници, за да примамват момичетата в резиденциите му и след това плащат на някои от жертвите му, за да наемат други момичета за него да злоупотребяват.Епстайн се сблъска с подобни обвинения във Флорида през 2007 г., но подписа споразумение за прокуратура, което му позволи да избягва федерални обвинения и да се признае за виновен за по-малко държавни обвинения за проституция.Споразумението тогава е сложило край на разследване, което е можело да доведе до доживотен затвор за Епстайн. Той бе осъден на 13 месеца затвор и изплащане на обезщетения на десетки от някогашните си жертви.", "date": "2019.08.10", "title": "Милионерът Джефри Епстайн се самоуби"}
{"url": "https://news.bg/crime/mazh-zagina-a-drug-e-s-opasnost-za-zhivota-sled-preobrashtane-s-dzhip-kray-chepelare.html", "text": "Двама мъже се преобърнаха с джип край Чепеларе, съобщи bTV.На място е загинал 26-годишен мъж, а спътникът му е в тежко състояние със счупен вратен прешлен и е транспортиран за лечение в УМБАЛ \"Св. Георги\" в Пловдив, с опасност за живота.Изкачвали са стръмен участък, по черен път с джип, в посока към параклис \"Св. Петка\" край града. Колата тръгнала назад, като се търкаляла около 150 метра по склона.Местен жител се обадил в полицията и подал сигнал.Хората в града разказват, че мъжете са се занимавали с дърводобив.Към момента се изясняват причините за инцидента.", "date": "2019.08.10", "title": "Мъж загина, а друг е с опасност за живота след преобръщане с джип край Чепеларе"}
{"url": "https://news.bg/world/hilyadi-demonstranti-otnovo-izlyazoha-po-ulitsite-na-moskva.html", "text": "Хиляди демонстранти излязоха на улиците на Москва, за да протестират срещу предстоящите местни избори, предаде \"Дойче Веле\".Хората недоволстват срещу изключването на опозиция и независими кандидати от местните избори.Това е трети пореден уикенд на демонстрации в знак на протест срещу изключването.Сред лицата, на които им е възпрепятствано да се кандидатират, са съюзници на върховния руски президент Владимир Путин и критикът на опозицията Алексей Навални.За разлика от предишните протести този беше разрешен.При първите две демонстрации бяха задържани хиляди хора, понякога насилствено.Протестиращите носеха плакати с лозунги \"дайте ни право да гласуваме!\" и \"достатъчно ни излъгахте\", докато други задържаха снимки на активисти, арестувани при предишни протести.Полицията е задържала и Любов Собол, независим кандидат, който се превърнал във водеща фигура на протестите.Въпреки, че съботният митинг беше разрешен и участниците не трябва да бъдат изправени пред задържане, Навални, който в момента е в затвора, призова привържениците да минат спокойно през града.Германия пък призова Русия незабавно да освободи протестиращите, задържани по време на предишни митинги.", "date": "2019.08.10", "title": "Хиляди демонстранти отново излязоха по улиците на Москва"}
{"url": "https://news.bg/society/4-pati-avarira-patnicheski-avtobus-za-silistra.html", "text": "Пътнически автобус, пътуващ за Силистра, аварира за четвърти път, съобщи Нова телевизияПътниците се оплакват, че превозното средство спира през час. Рейсът е без включен климатик.В момента, автобусът е спрял аварийно в района на Плевен и пуши, а пътниците са оставени без вода и тоалетна.Рейсът превозва 50 души, сред които деца и възрастни.Те обясняват, че са звънели нееднократно на фирмата превозвач, но нито един от телефоните, посочени за връзка, не отговаря.Хората потърсили помощ и на телефон 112, но и от там не получили помощ. ", "date": "2019.08.10", "title": "4 пъти аварира пътнически автобус за Силистра"}
{"url": "https://news.bg/regions/zhega-38-gradusa-v-sandanski.html", "text": "38 градуса в Сандански е най-високата температура в страната към 18 часа.Това съобщи за \"Фокус\" дежурният синоптик от Националния институт по метеорология и хидрология (НИМХ).В Благоевград са измерени 37 градуса.По морето температурите са по-ниски - във Варна и Бургас са измерени 30 градуса.", "date": "2019.08.10", "title": "Жега! 38 градуса в Сандански"}
{"url": "https://news.bg/world/strelba-v-islyamski-tsentar-v-oslo.html", "text": "Стрелбата е станала в събота в джамия в предградие на Осло. Това съобщиха представители на местната полиция.Според тях един човек е леко ранен. \"Полицията задържа нарушителя на местопроизшествието\", се казва в местното полицейско управление в Twitter.Силите на реда обявиха, че инцидентът е станал в ислямския център \"Нур\". В него се отслужват и молитви. Инцидентът е станал в община Берум близо до Осло. Служителите на реда отбелязаха, че все още не са успели да установят самоличността на стрелеца. Съобщава се, че той е млад бял мъж. Както подчертава полицията, нищо не показва, че стрелецът може да има съучастници.", "date": "2019.08.10", "title": "Стрелба в ислямски център в Осло"}
{"url": "https://news.bg/regions/kmetat-na-ruse-otkaza-nominatsiya-za-treti-mandat.html", "text": "Кметът на Русе отказа номинация за трети мандат. Това стана ясно от негово изявление в социалната мрежа Фейсбук.На своята официална страница Пламен Стоилов - настоящият градоначалник на Русе, издигнат от ГЕРБ, благодари на местната партийна структура за оказаната му подкрепа и обяви решението си.Мотивът за отказа му е по неговите собствени думи е, че спрямо него не е заявена подкрепа от правителството и от ръководството на партията.Когато си обект на системно дискредитиране и омаскаряване от хора, които нямат интерес от въведения ред, прозрачност и върховенство на закона при управлението на общинската администрация, това може да се приеме като сигнал, че посоката ти е правилна и че интересът на гражданите е защитен, пише още Стоилов.Той заявява категорично, че не възнамерява да рискува интересите на Русе за сметка на \"собственото си политическо оцеляване\" и подчертава, че отказаната номинация за трети мандат не означава, че ще спре да работи за възраждането на дунавския град.", "date": "2019.08.10", "title": "Кметът на Русе отказа номинация за трети мандат"}
{"url": "https://news.bg/regions/gerb-predlaga-za-kmet-na-pazardzhik-bivshiya-shef-na-pozharnata.html", "text": "Бившият директор на противопожарната служба в Пазарджик комисар Иван Панайотов е кандидатурата на ГЕРБ за кмет на града, съобщава БНР.Решението е било взето снощи на общинско партийно събрание.Преди дни Панайотов се пенсионира след 36 години служба в системата на МВР, като за работата си той беше отличен с почетно звание за \"Доблест и заслуга\" - първа степен. С номинацията на Иван Панайотов до момента кандидатите за кметския пост в Пазарджик стават четирима - настоящият кмет Тодор Попов, предприемачът Благо Солов и бившият директор на Националната служба за сигурност Арлин Антонов.  Все още не е ясно какви ще са действията на БСП, тъй като социалистите са пред дилема дали да издигнат свой кандидат, или да участват в коалиция.Припомняме, по-рано стана ясно, че ", "date": "2019.08.10", "title": "ГЕРБ предлага за кмет на Пазарджик бившия шеф на пожарната"}
{"url": "https://news.bg/int-economics/indoneziya-plashi-es-s-targovska-voyna.html", "text": "Индонезия възнамерява да вдигне вносните мита на млечната продукция от страните членки на Европейския съюз до 8-18%, съобщава Ройтерс, цитирайки търговския министър на страната Енгартиасто Лукита.ЕС може да ни наложи мита, ако параметрите са справедливи, но ако не са, тогава това е акт на протекционизъм и търговска война, обяви Лукита, който бе категоричен, че Индонезия не може да мълчи, когато има несправедливост.Индонезия е най-големият производител на палмово масло в света. Спорът между азиатската страна и Евросъюза заради суровината ескалира по-рано през годината, когато Европейската комисия реши да наложи по-строги ограничения върху използването на палмово масло в биогоривата от юни заради притеснения от обезлесяване.Както Индонезия, така и Малайзия са на мнение, че мярката може да доведе до пълномащабна търговска война. Според тях ЕС несправедливо дискриминира палмовото масло и застрашава борбата на страните срещу бедността.Индонезия вече въведе вносни мита от 5% до 10% върху млечни продукти от ЕС, но заявява, че е готова да повиши налозите до 20% - 25%.Търговският министър посочи, че страната смята да се насочи към други доставчици на млечни продукти, като Австралия, Нова Зеландия, САЩ или ИндияПо данни на ЕК Индонезия е третият по големина купувач на обезмаслено мляко на прах от ЕС след Алжир и Китай. Тя се намира на 31 място по партньорство за Европейския съюз, докато ЕС е третият по големина търговски партньор на азиатската страна.", "date": "2019.08.10", "title": "Индонезия плаши ЕС с търговска война"}
{"url": "https://news.bg/disasters/ekstremna-opasnost-ot-pozhari-v-gartsiya.html", "text": "В редица региони на Гърция е обявена най-високата пета степен на пожарна опасност, съобщава БГНЕС. Причината са 40-градусовата жега и силните ветрове.Според прогнозите през почивните дни метеорологичните условия ще достигнат екстремни нива - температурата на въздуха ще се повиши до над 40 градуса, а поривите на вятъра ще достигнат до 17 метра в секунда. В съчетание с продължителната суша и ниската влажност това увеличава опасността от пожари.Гръцките власти обявиха пета категория на опасност в Атика, Централна Гърция, както и в някои райони на Пелопонес - Коринт, Арголида, Аркадия и източна Лакония.Четвъртата категория на опасност е в сила за останалата част на Пелопонес, на островите в северната и южната част на Егейско море, в Западна Гърция и на Йонийските острови.Заради екстремните климатични условия от Гражданската защита призовават незабавно да бъдат свикани координационни органи за гражданска защита на всички регионални нива.От Службата за гражданска защита уверяват, че противопожарните служби и всички сили за гражданска защита са в готовност.Въпреки предупрежденията и превантивните мерки в Гърция ежедневно горят десетки пожари. През юли 2018 г. в столичния регион Атика , а пожарите в страната са погубили над 100 души.", "date": "2019.08.10", "title": "Екстремна опасност от пожари в Гърция"}
{"url": "https://news.bg/regions/dzhip-i-lineyka-s-patsient-se-sblaskaha-v-yambol.html", "text": "Линейка с пациент и джип се удариха на кръстовище в центъра на Ямбол, предаде bTV.При инцидента са пострадали шофьорът на спешния автомобил и лекарка. Те са без опасност за живота.По данни на очевидци линейката минавала на червено, но шофьорът на джипа не се съобразил със сирената.", "date": "2019.08.10", "title": "Джип и линейка с пациент се сблъскаха в Ямбол"}
{"url": "https://news.bg/int-economics/mvf-kam-vashington-ne-vdigayte-mitata-za-kitay.html", "text": "Китайската икономика вече се забавя на фона на търговския конфликт със САЩ, но ако Вашингтон увеличи митата още, това може рязко да намали китайския растеж. За това предупреди Международният валутен фонд.За 2019 г. МВФ намали прогнозата си за растеж за Китай до 6,2%. Това обаче при условие че не са наложени нови мита.Краткосрочните перспективи са особено несигурни предвид търговското напрежение, посочват от МВФ, призовавайки за поред път за бързо разрешаване на спора.Припомняме, в началото на август американският президент Доналд Тръмп обяви, че ще наложи . То ще влезе в сила от 1 септември. По-рано САЩ наложиха 25% мито върху китайски продукти за 250 милиарда долара. Пекин отвърна с мита върху американски внос за 110 милиарда долара.", "date": "2019.08.10", "title": "МВФ към Вашингтон: Не вдигайте митата за Китай"}
{"url": "https://news.bg/disasters/tornado-vrahletya-lyuksemburg-ima-raneni.html", "text": "Мощно торнадо удари Люксембург, съобщава Дойче Веле.Стихията нанесе тежки щети - общо 160 къщи са повредени, а 14 души са ранени.Скоростта на вятъра е била 130 км/ч. Поривите са засегнали най-сериозно две малки градчета до границата с Франция.Премиерът на Люксембург Ксавие Бетел съобщи, че са мобилизирани всички екипи на службите за борба с бедствията, за да се разчистят следите от бурята и да се окаже помощ на гражданите.Торнадото не е обичайно явление в Люксембург. Според климатолози обаче тази стихия се наблюдава все по-често в Европа.", "date": "2019.08.10", "title": "Торнадо връхлетя Люксембург, има ранени"}
{"url": "https://news.bg/society/balgarskiyat-shofyor-dzhigit-u-nas-krotak-v-gartsiya.html", "text": "От началото на 2019 г. до края юни са настъпили 2896 катастрофи. При тях са загинали 254 души, а 3653 са били ранени. Данните съобщи главен инспектор Калоян Драганов от \"Пътна полиция\" пред Нова телевизия.Той подчерта, че рискът от пътни инциденти се повишава през летните месеци заради интензивния трафик.\"Наблюдава се умора от горещините, от това, че шофьорите тръгват в края на работната седмица към морето и се връщат обратно неотпочинали. Това води до неправилни маневри и преценки, които са фатални\", обясни Драганов и посочи, че най-невралгичните точки през лятото са магистралите и първокласните пътища.От своя страна Ивайло Славков от Съюза на българските автомобилисти напомни, че важното е не да пристигнем с няколко минути по-бързо, а най-вече безопасността.Според Славков единият ключ към контрола са високите санкции, \"Там (в Гърция - бел.ред.) всички българи стават най-добрите и кротки шофьори. Знаят, че който бъде хванат с превишена скорост или направи нарушение глобите са жестоки и това е една значителна спирачка за джигитите\", посочи той.", "date": "2019.08.10", "title": "Българският шофьор - джигит у нас, кротък в Гърция"}
{"url": "https://news.bg/regions/zemetresenie-ot-3-5-po-rihter-kray-granitsata-ni-s-turtsiya.html", "text": "Земетресение от 3.5 по Рихтер в близост до българо-турската граница регистрира Европейско-средиземноморският сеизмологичен център.Епицентърът на труса е бил на 21 км северно от Одрин. Земетресението е било усетено в 9.39 часа българско време.Трусът е предизвикал паника сред населението.До момента няма данни за ранени или за нанесени материални щети.Припомняме, в четвъртък  разлюля Югозападна Турция. Ден по-късно стана ясно, че близо ", "date": "2019.08.10", "title": "Земетресение от 3.5 по Рихтер край границата ни с Турция"}
{"url": "https://news.bg/regions/trima-zarazeni-ot-laymska-bolest-zaradi-karlezhi-v-silistra.html", "text": "Три случая на Лаймска болест след ухапване от кърлеж са регистрирани в Област Силистра през юли. За това съобщава БНР по данни на Регионалната здравна инспекция в Силистра.Предполага се, че има и един случай на Марсилска треска, но до момента той не е потвърден.От РЗИ съобщават, че са регистрирани и девет случая на туберкулоза, като сред тях има едно семейно огнище - майка с новородено.", "date": "2019.08.10", "title": "Трима заразени от лаймска болест заради кърлежи в Силистра"}
{"url": "https://news.bg/regions/vavezhdat-digitalen-talon-za-pochasovo-parkirane-v-stolitsata.html", "text": "Центърът за градска мобилност в София обмисля да въведе дигитален талон за почасово паркиране в Синя и Зелена зона, съобщава bTV.В момента шофьорите в столицата могат да платят почасово паркиране с хартиен талон, есемес или през автомат на Центъра за градска мобилност, като най-предпочитаният начин е есемесът - над 90% от паркиращите в платените зони използват именно него.Той обаче няма как да се използва от чужденците, тъй като те не са клиенти на никой от мобилните оператори у нас. По тази причина се планира и въвеждането на дигитален талон.В момента хартиените талони се продават от търговци, които ги купуват от ЦГМ с отстъпка. Предвижда се фирмите, които разработят мобилното приложение, да получават отстъпка за предоставяне на услугата.Дигиталният талон ще може да се закупи чрез дебитна или кредитна карта, както и чрез различни приложения.Не се предвижда промяна в цената - 1 лев на час за Зелена зона и 2 лева - за Синя зона.Допълнително предимство на новата виртуална услуга е, че по този начин клиентите ще избегнат таксите, които се удържат от мобилните оператори при заплащане чрез есемес.Планира се приложението да заработи до края на годината.", "date": "2019.08.10", "title": "Въвеждат дигитален талон за почасово паркиране в столицата"}
{"url": "https://news.bg/regions/planinski-spasiteli-pomognaha-na-zhena-pri-intsident-v-pirin.html", "text": "Екипи на Планинската спасителна служба помогнаха на жена при инцидент в Пирин, съобщава bTV.Инцидентът е станал вчера следобед в района на Синаница.Туристката не е пострадала сериозно - наранила е лицето си. Притеклите се на помощ планински спасители са я предали на медицинските екипи.", "date": "2019.08.10", "title": "Планински спасители помогнаха на жена при инцидент в Пирин"}
{"url": "https://news.bg/disasters/ne-dvama-a-petima-bili-zaginalite-pri-eksploziyata-kray-arhangelsk.html", "text": "Петима служители на \"Росатом\" са загинали при експлозията на полигона в Архангелска област в Русия, съобщава Ройтерс по данни на руската държавна ядрена агенция.Причината за аварията е възпламеняване на експериментален двигател. От \"Росатом\" посочват, че по стечение на обстоятелствата в момента на възпламеняването служителите са проверявали изотопните източници на захранване, разработени за двигателя с течно гориво.Припомняме,  Тогава беше съобщено, че загиналите са двама. Ден по-късно стана ясно, че около взривения военен полигон край Архангелск са отчетени Само ден след тежката авария  Красноярск.", "date": "2019.08.10", "title": "Не двама, а петима били загиналите при експлозията край Архангелск"}
{"url": "https://news.bg/regions/v-8-blagoevgradski-sela-se-oplakvat-ot-nedostig-na-piteyna-voda.html", "text": "В 8 села от община Благоевград през лятото има недостиг на питейна вода, съобщи БНТ.Жителите на населените места по поречието на Струма през годините са поддавали десетки жалби във ВиК - Благоевград. Всеки сигнал е проверен от специалисти от водното дружество в областния град.През лятото чешмите на хората, които живеят в благоевградските села Българчево, Зелен дол, Бучино, Селище, Логодаж и Покровник често пресъхват.Росица Димитрова, управител на \"Водоснабдяване и канализация\" ЕООД - Благоевград обяснява, че през последните години има трайно засушаване, а водата за питейни нужди се използвала и за поливане на градини.По думите й в тези села не е възможно да се въведе режим на водата, тъй като количествата , които генерират водоизточниците са недостатъчни.От Водното дружество поясняват, че за да се реши проблемът трябва да се изгради 20 километра водопреносна мрежа, но средствата ,с които разполагат стигат само за три километра. За това се търси помощ и от община Благоевград.Димитрова допълва още, че има идеен проект от 2002 г., който все още не е реализиран.Заради липсата на единна ВиК асоциaция в Югозападна България , водното дружество в Благоевград не може да кандидатства за европейско финансиране на проектите си.", "date": "2019.08.10", "title": "В 8 благоевградски села се оплакват от недостиг на питейна вода"}
{"url": "https://news.bg/regions/kat-pogna-narushitelite-na-patya-burgas-primorsko.html", "text": "Пътна полиция провежда акция за безопасност на движението между Бургас и Приморско, съобщава БНТ. Мярката е предвид натоварения трафик към морето в един от най-натоварените участъци, какъвто е пътят Бургас - Созопол - Приморско.Припомняме, преди седмица в участъка станаха  с десетки пострадали.От началото на акцията до момента има само един пътен инцидент. За половин час пък пътните полицаи са установили и първите нарушители - мотоциклетист и водач на лек автомобил.Полицейските автомобилите се движат в колоната и следят за нарушения, рисково шофиране и изпреварване. Нарушителите се спират, проверяват и санкционират на място.Предвижда се акцията на Пътна полиция да продължи до края на летния сезон.", "date": "2019.08.10", "title": "КАТ погна нарушителите на пътя Бургас-Приморско"}
{"url": "https://news.bg/world/desetki-zaginaha-pri-eksploziya-na-tsisterna-s-gorivo-v-tanzaniya.html", "text": "Повредена цистерна избухна в Източна Танзания, докато хора са се опитвали да изпомпват гориво от нея, предаде \"Асошиейтед прес\".От полицията съобщават, че са загинали най-малко 57 души.Регионалният комисар на полицията Стивън Кабве заявява пред местната телевизия Azam, че много други хора са получили изгаряния при експлозията в град Морогоро.Според свидетели хората са се опитвали да източат гориво, когато танкерът е пламнал.През 2013 г. по подобен смъртоносен инцидент загинаха най-малко 29 души в покрайнините на столицата на Уганда, Кампала. ", "date": "2019.08.10", "title": "Десетки загинаха при експлозия на цистерна с гориво в Танзания"}
{"url": "https://news.bg/society/tsarkvata-pochita-sv-lavrentiy.html", "text": "Църквата почита днес Свeти Лаврентий.Свeти Лаврентий е бил един от седемте дякони на град Рим, отговарял за финансовата и социалната дейност на римската църква.По време на император Валериан /ІІІ век/, църквата е била преследвана от него, за да бъдат присвоени нейните богатства.След като императорът залавя папа Сикст II, Лаврентий поема ръководството на църквата.За да не попаднат богатствата в ръцете на императора, той раздал всичко на бедните и безпомощните, което допринесло омразата на императора към него да нарасне още повече. Лаврентий бил изтезаван зверски и измъчван до смърт.Датата на неговата смърт е 10 август и на тази дата той е обявен за светец от римската църква.Този ден се празнува, както от католическата, така и от православната църква.", "date": "2019.08.10", "title": "Църквата почита Св. Лаврентий"}
{"url": "https://news.bg/press/shefat-na-tad-grup-shte-svalyam-pravitelstvoto-okonchatelno-navesite-na-terasata-na-plamen-georgiev-sa-nezakonni.html", "text": "Транспорт.\"Дума\":70 000 лева от невърнато ресто събрали в Градския транспорт в София за три годиниАвтоматите за билети в автобусите, тролейбусите и трамваите в София не връщат ресто, ако пътникът не пусне точна сума монети. А това невърнато ресто остава в касите на Градски транспорт. Оказва се, че за три години са събрани над 70 000 лева от невърнати монети. Информацията съобщи \"Капитал\" като се позова на справка от Градския транспорт, изискана от вестника. Става дума за извънредни постъпления. Според изпълнителния директор на дружеството Евгени Ганчев, посочената сума е много малък процент от всички суми, събрани от продажба на билети. Които, по думите му, надлежно се заприходяват в дружеството като извънредни приходи и се използват за поддръжка на системата за таксуване.За 2015 г. невърнатото ресто е било за 4005.30 лв. (0.099% от приходите), за 2016 г., когато цената на билета беше повишена на 1.60 лв., вече е 16 523.70 (1.3% от приходите от билети за същата година), за 2017 г. е 24 410.65 лв. (1.3% от приходите), през 2018 г. - 26 601.90 лв. (1.56%).Посещение. \"Сега\":Американският разрушител \"Портър\" влезе във ВарнаПо случай 140-та годишнина на българските Военноморски сили американският разрушител \"Портър\" (USS Porter) от състава на ВМС на САЩ е на посещение във Варна от 9 до 11 август 2019 г., съобщава американското посолство в София. Командир на кораба е капитан ІІ ранг Крейг Трент.Бойният кораб освен това извършва рутинна операция по патрулиране, с цел поддържане на сигурността в акваторията на Черно море, както и за подобряване на комбинираната готовност и военноморските способности със съюзници и партньори в НАТО в региона.Шарже д\"афер на Посолството на САЩ Джъстин Фридман и контраадмирал Майкъл Бейз, началник отдел \"Международно сътрудничество\" на Шести американски флот ще се включат в събитията в чест на годишнината на българските Военноморски сили и ще присъстват на церемонията по производството в първо офицерско звание на випускниците на Висшето военноморското училище \"Н. Й. Вапцаров\".Дело. \"Монитор\":Шефът на \"ТАД Груп\": Ще свалям правителствотоОбвиненият в подбудителство към кибертероризъм собственик на \"ТАД Груп\" Иван Тодоров е заявил намерение да сваля правителството. Това става ясно от данни, публикувани на сайта на Апелативната спецпрокуратура.В четвъртък държавното обвинение внесе нови 4 тома с доказателства по време на открито съдебно заседание за мярката за неотклонение на Тодоров. Първата инстанция - спецсъдът, му определи 100 000 лв. гаранция, но въззивният съд я отмени и наложи задържане под стража. Прицелването в кабинета е установено, след като разследващите са снели данни от чат група tad cyber team. Там на 5.3.2019 г. Иван Тодоров пише*: \"Ще свалям правителството ха-ха\".Решение.\"24 часа\":Окончателно: Навесите на терасата на Пламен Георгиев са незаконниОкончателно решение бе взето по казуса с апартамента на бившия антикорупционен шеф. Навесите на терасата на Пламен Георгиев са незаконни, съобщиха за bTV от община Слатина.Втората проверка на районните инспектори стига до същите изводи, както и преди 3 месеца.Почти 60 квадрата от навесите са без необходимите строителни книжа.Заповедта за събаряне вече е подготвена и ще бъде връчена на Георгиев на 19 август.Първото становище на община Слатина беше обезсилено от директора на столичния строителен надзор Влади Калинов. Той се раздели с поста си, а кметът на Слатина извърши повторна инспекция.Пламен Георгиев, който вече е спецпрокурор, трябва да премахне незаконно построеното за своя сметка до първите дни на октомври. Георгиев може да обжалва решението в съда.", "date": "2019.08.10", "title": "Шефът на \"ТАД Груп\": Ще свалям правителството; Окончателно: Навесите на терасата на Пламен Георгиев са незаконни"}
{"url": "https://news.bg/world/dzhonsan-prizova-darzhavnite-sluzhiteli-da-se-gotvyat-za-brekzit-bez-sdelka.html", "text": "Подготовката за Брекзит без сделка трябва да бъде основен приоритет за британските държавни служители. Това пише премиерът Борис Джонсън в отворено писмо, цитирано от BBC.Премиерът заяви, че би предпочел да постигне сделка с ЕС, но каза, че признава, че това \"може да не се случи\".Джонсън заяви, че Обединеното кралство трябва да е готово да напусне ЕС до последния срок от 31 октомври независимо от обстоятелствата.най-накрая да изпълнят обещанието си да уважат резултата от референдума през 2016 г. за излизане на страната от Европейския съюз.Това идва на фона на , чесрещу премиера.Лидерът на Лейбъристката партия Джереми, в случай че настоящият премиер на Великобритания Борис Джонсън загуби вота на недоверие.По непотвърдена информация лейбъристите се готвят да свалят правителството на Джонсън следващия месец и да сформират свое с подкрепата на други партии. Неговата основна цел ще бъде да не допусне Брекзит без сделка.Припомняме, по-рано тази седмица стана ясно, че Джонсън може да не подаде оставка при загуба на вот на недоверие, а вместо това да изчака няколко седмици, за да насрочи общи избори.", "date": "2019.08.10", "title": "Джонсън призова държавните служители да се готвят за Брекзит без сделка"}
{"url": "https://news.bg/regions/remont-ogranichava-dvizhenieto-po-patya-plovdiv-pamporovo.html", "text": "Днес между 7:30 ч. и 19 ч. ще се ограничи движението по пътната връзка Пловдив - Пампорово на пътен възел \"Бенковски\" на АМ \"Тракия\" при 121-ви км поради ремонт на настилката.Това съобщават от АПИ.Обходният маршрут за направлението Пловдив - Пампорово е през пътен възел \"Север\" при 126-ти км, път II-64 Карлово - Пловдив, гр. Пловдив - ул. \"Васил Левски\", бул. \"Дунав\", бул. \"Васил Априлов\", бул. \"България\", Околовръстен път на гр. Пловдив, път II-86 Пловдив - Асеновград.Алтернативен маршрут е и през пътен възел \"Цалапица\" на АМ \"Тракия\" при 112-ти км, път III-8005 с. Цалапица - път I-8 Пазарджик - Пловдив, Околовръстен път на гр. Пловдив, път II-86 Пловдив-Асеновград.Шофьорите трябва да карат внимателно, със съобразена скорост и да спазват пътната сигнализация. През юли бяха ремонтирани и трите пътни връзки София - Пловдив, Раковски - Бургас и Бургас - Раковски на пътен възел \"Пловдив-Изток\", в района на с. Войводиново.Предприетите мерки са с цел повишаване на безопасността и удобството при пътуване. Осигурените средства за ремонта на общо петте пътни връзки са около 400 000 лв.", "date": "2019.08.10", "title": "Ремонт ограничава движението по пътя Пловдив-Пампорово"}
{"url": "https://news.bg/world/250-000-se-ochakvat-na-dneshniya-protest-v-rumaniya.html", "text": "Пореден масов протест се очаква днес в Румъния. На демонстрацията ще се проведе в столицата Букурещ организаторите очакват да съберат 250 000 души.В социалните мрежи се организират подобни демонстрации в Брашов, Клуж, Констанца и други градове.Недоволните от властта ще използват като повод при който бе убит човек и бяха ранени други 450 души, за да изкажат отново несъгласието си с корупцията в страната.Припомняме, че точно преди година румънци, които живеят в чужбина, организираха антиправителствен протест в Букурещ, призовавайки за оставка на лявото правителство и организиране на предсрочни избори. на демонстрантите за употребата на сила.В същото време, добилият популярност от последния месец случай с отвлечените, изнасилени и убити момичета Александра и Луиза също Той доведе до оставки и уволнения на най-високо равнище заради неадекватна реакция на полицията и скандални изказвания.Многохилядни протести и бдения последваха смъртта на двете момичета.", "date": "2019.08.10", "title": "250 000 се очакват на днешния протест в Румъния "}
{"url": "https://news.bg/world/veseli-kosovskite-granitsi-sa-sveshteni-i-nedosegaemi.html", "text": "Косовските граници са свещени и недосегаеми. Това заяви председателят на косовския парламент Кадри Весели.Той направи изявлението по време на церемонията по приемането на 337 нови членове в Косовските сили за сигурност (КСБ).Весели подчерта, че Косово не е заплаха за никого, но в същото време няма да позволи на никой друг да го заплашва.Той каза, че териториалната цялост на Косово и неговите граници са свещени, недосегаеми - сега и завинаги.\"Вие сте част от силите за отбрана, родени и отгледани в партньорство с НАТО, най-мощният глобален съюз\", каза Весели на новите кадети. \"С вас Косово се чувства по-безопасно в настоящето и бъдещето си.\"\"Армията на Косово днес е важен елемент на стабилността и мира в региона. Косовската армия ще продължи процеса на засилване на своя професионализъм, за да се подготви за етапа на членство в НАТО \", каза Весели и добави, че бюджетът за КСБ ще се увеличи.Припомняме, че  бе възприето от Сърбия като предизвикателство. Напрежението между двете държави беше на ниво и заради въведените от Отделно от това, но засега без успех, върви процес по налагане на предложение за . ", "date": "2019.08.10", "title": "Весели: Косовските граници са свещени и недосегаеми"}
{"url": "https://news.bg/world/poredni-raketni-izpitaniya-v-severna-koreya.html", "text": "Поредни ракетни изпитания са били извършени в Северна Корея. За това съобщиха източници от Юга, предаде \"Ройтерс\".Изстреляни са били най-малко 2 ракети с малък обсег, като е възможно да не са последните.Според Сеул, става въпрос за демонстрация на сила.Пхенян вече обяви, че възприема съвместните учения в Японско море на Южна Корея със САЩ като предизвикателство. Реакцията е традиционна и се случва всяка година.Лидерът на КНДР Ким Чен-ун заяви, че страната му е  към съвместните учения. Това е третото поред изпитание, което провежда КНДР преез лятото, след като тази пролет започна  за изпитание на ядрени ракети в Сохе.Н към Японско море, които прелетяха 430 километра. Лидерът на КНДР заяви, че изпраща \"\" към южната си съседка. Последния ден на юли месец отново , въпреки че Пхенян обяви, че е тествал .Ново писмо от севернокорейския лидер Ким чен Ун е получил американският президент Доналд Тръмп. Това държавният глава пред журналисти в Белия дом.По думите му, той е получил \"поредното хубаво писмо\". Допълва се, че писмото е от 3 страници.", "date": "2019.08.10", "title": "Поредни ракетни изпитания в Северна Корея "}
{"url": "https://news.bg/world/desetki-tela-na-ubiti-otkriti-v-masov-grob-v-meksiko.html", "text": "Десетки тела на убити открити в масов гроб в Мексико. На зловещата находка се натъкнали полицаи в щата Мичоакан. Съобщава се за намерени останки на поне 19 души.Вероятно това са поредните жертви на престъпността в страната. Възможно е да става въпрос за съперничещи си банди от наркокартелите.Припомнят се ужасните кланета, извършени от наркокартели в разгара на войната за наркотици в Мексико през 2006-2012 г., когато купчини тела бяха изхвърлени по пътищата като послание към властите и останалите банди.Около 40 хил. души се водят безследно изчезнали в Мексико към момента. През миналата година регистрираните убийства са били над 33 хиляди, повечето от които свързани с организираната престъпност.Нелегалната миграция и престъпността са причините, които накаряаха американския президент Доналд Тръмп да поиска изграждането на стена по южната граница.", "date": "2019.08.10", "title": "Десетки тела на убити открити в масов гроб в Мексико "}
{"url": "https://news.bg/disasters/nad-700-000-evakuirani-zaradi-moshtniya-tayfun-v-kitay.html", "text": "Властите в Китай са евакуирали близо един милион души заради мощния тайфун Лекима, връхлетял източната част на страната рано тази сутрин, съобщават световните медии.Припомняме, вчера централната  - най-високото ниво на тревожност, заради приближаването на тайфуна.Днес Лекима нахлу с максимални пориви на вятъра от 52 метра в секунда. Това е деветият тайфун, който достига източното крайбрежие на страната.По данни на синоптиците в югоизточните райони на Китай се очакват силни пориви на вятъра и обилни дъждове. Има опасност и от наводнения.До момента са евакуирани над 700 000 души. От тях 110 000 са настанени в 12 000 приюта. Общо 288 полета са отменени, а движението на влаковете частично е спряно.По данни на Гардиън стихията е отнела живота на 18 души, а други 14 са безследно изчезнали.Местните власти мобилизираха около хиляда спасители, 150 пожарни машини и повече от 153 спасителни лодки.В Шанхай са евакуирани 253 000 души, железопътният трафик, включително магистрални влакове, също са спрени. До момента тайфунът е съборил близо 3 000 дървета и сто електрически стълба.", "date": "2019.08.10", "title": "Над 700 000 евакуирани заради мощния тайфун в Китай"}
{"url": "https://news.bg/bulgaria/zapochva-lovniyat-sezon-na-dreben-pernat-divech.html", "text": "От днес започва ловният сезон на дребен пернат дивеч.Стартът беше даден тази сутрин в землището на варненското село Баново от заместник-министърът на земеделието, храните и горите Атанас Добрев.Заради предприетите мерки за ограничаване на африканската чума по свинете преди ловния излет беше проведен инструктаж на ловците.Заместник-министърът напомни, че ще трябва да се спазват задължителни санитарно-хигиенни правила, като се почистват и дезинфекцират обувките след ловните излети с вода и сапун при напускане на ловните територии и преди навлизане в населени територии, както и да се почистват и дезинфекцират ловните стикове и съоръжения и ловното облекло. Необходимо е да се прибират в обезопасени опаковки и да не се изхвърлят в природата и на нерегламентирани места битови отпадъци след консумирана храна, за да се предотврати възможност за разнасяне на заразата. Припомняме, вчера стана ясно, че така че ловният сезон за диви прасета да започва от средата на септември и да продължи до края на февруари. Целта е дивите прасета да бъдат намалени от 2,5 на 0,3 бройки на площ от 100 хектара.Заради растящия брой на огнищата на заболяването преди дни земеделският министър Миналият месец пък от , въпреки разрасналата се епидемия.", "date": "2019.08.10", "title": "Започва ловният сезон на дребен пернат дивеч"}
{"url": "https://news.bg/entertainment/nadezhda-ot-stranitsite-na-ordenat-na-skorpionite.html", "text": "Да сбъдваш мечти може и да не е лесно, но сякаш изглежда така, когато само в рамките на една година това се случи с цели две мечти.Първият роман на Надежда Динева \"Орденът на скорпионите\" излезе само месеци, след като тя стана репортер на news.bg. И макар все още да не е тръгнала по следите на терористични организации, киберпрестъпления и предизвикателствата на международния политически живот, този живот и тези предизвикателства оживяват на страниците на книгата й. \"Орденът на скорпионите\" е съвременен роман, който върви по следите на най-голямата терористична организация по пясъците на пустинята, а сенките са от черните и зловещи знамена. Съвременният човек и европеец не може да скрие нито тялото, нито душата си другаде.Тези сенки са белязали и живота на Надежда, а самият роман е инспириран именно от такова преживяване, когато тя се оказва в близост до атентата в Мюнхен през 2016 г. Белязана е и от атентата в Сарафово, в нейния роден град, когато все още е само ученичка.И може би писането, самите творчески усилия имат и терапевтичен ефект, защото в \"Орденът на скорпионите\" побеждава вярата, че има тероризмът има достоен противник. В сюжета, разгръщаш се на фона на актуални събития като миграция, фалшиви новини, завладяващото ни недоверие в институциите, има и история на любов, която носи надеждата и утвърждава вярата, че хора и правителства могат да се обединяват в общи цели и те да са в името на доброто и добруването на човечеството... въпреки тероризма и неговото \"кърваво пиршество\". И Надежда сякаш черпи от извора на името, което носи, ни дава и надежда, и вяра.А дали скорпионите са лоши или добри, ще разберете от страниците на романа \"Орденът на скорпионите\".Предлагаме Ви и откъс от романа:Докато Регина се луташе из лабиринта от журналистически публикации и прехвърляше изписаните редове, Марк надникна зад уплътнената преграда и прекъсна мислите ѝ:- Разбрах, че ти е доста тежко след вчерашния атентат. Как си?- Ще излъжа, ако кажа, че съм добре - отвърна Регина. - Но ще се справя - добави. Той повдигна бял плик пред лицето си:- В спортния отдел са оставили писмо, адресирано до теб. Предположих, че е важно.Постави го внимателно на бюрото и почука с пръсти по него. Личеше си колко много искаше да разбере съдържанието му, но след като видя блуждаещия поглед на Регина, осъзна, че битката отдавна е приключила и няма да разбере нищо по темата- Обади се, като приключиш. Няма да отнемам повече от времето ти - добави и си тръгна.Няколко минути ѝ трябваха, докато осъзнае, че вече е сама и Марк си беше отишъл. Бавно проследи новата находка на бюрото. Предположи, че отново ѝ бяха изпратили покана за концерт или нещо друго, на което едва ли щеше да присъства. Хроничната умора се беше настанила комфортно в цялото ѝ същество. Реши да разгледа поканата, когато се прибере. Прибра я в чантата и започна да набира текст в празните полета.Минаваше шест часа, когато статията за берлинската атака се отпечатваше на първа страница на утрешния вестник и репортерката напусна редакцията. На излизане от сградата видя съвсем наблизо опрян до стената тъмен мъжки силует, зловещо напомнящ фотографа от площада. Реши, че паметта ѝ си прави шеги и продължи пеша към спирката. Изчака автобуса, долавяйки някава странна нервност у себе си. Точно когато се качваше, видя непознатият в задната част на автобуса, удобно прикривайки се с тълпата. Регина се опита да слезе, но в този миг вратите хлопнаха пред очите ѝ.През целия път си повтаряше, че страхът ѝ е безпочвен, че е само внушение и че за нея няма никаква заплаха. Заозърта се преди да слезе, но не го видя. Обувките ѝ ритмично затракаха по мократа настилка. Улицата близо до дома ѝ беше заглъхнала приспивно. Тишината бе притеснителна и пълна с призраци от последните дни. Звукът от стъпките ѝ се преплете с още едни и когато се обърна, с периферното си зрение видя отново мъжа с дългото черно палто. Дишането ѝ се учести и тя усети адреналина, който забумтя в нея. Опита се бързо да извади ключовете си, но ръцете ѝ изневеряваха. Трябваше да действа светкавично, ала паниката я завладяваше миг след миг. Изведнъж стъпките зад нея изчезнаха. Тя се оглеждаше притеснено във всички посоки, без въобще да може да прикрие страха си. Видя мъжът да спира на метри от жилищната сграда. Чакаше нещо, но Регина не искаше да разбира какво. Успя да отключи желязната врата на сградата, след което я тръшна след себе си и се затича по стълбите. Вече беше в безопасност и се отправи към асансьора. Когато влезе в апартамента и заключи два пъти, изтича до прозореца. Погледна навън, но него го нямаше.Чуваше само монотонното бучене на хладилника до кухненския плот. Регина пристъпваше нервно в коридора и се ослушваше. Влезе във всички стаи, за да включи осветлението. Пулсът ѝ беше твърде ускорен. Върна се отново в кухнята и грабна бутилка минерална вода от плота. Ръцете ѝ трепериха толкова силно, че за малко щяха да я изпуснат. Приседна на канапето, оглеждайки цялата стая. Студената вода охлади страха, който танцуваше във вените ѝ. Видя дистанционното на малката дървена масичка пред себе си и пусна телевизора.Повтаряше си, че всичко е просто съвпадение. Никой не я преследваше. Бе само плод на въображението ѝ. Опита се да отпусне тялото си и се облегна назад. Краката ѝ докосваха малко пухкаво килимче. В този миг Пърси скочи в скута ѝ и замърка. От дробовете на Регина се изплъзна тежка въздишка.Малко по-късно след като дойде на себе си, ѝ хрумна да позвъни на родителите си. Но трябваше ли да тревожи и тях? Остави телефона на трапезната маса и видя белия плик, подаващ се от дамската ѝ чанта. Приятните мисли за премиерата на театрална пиеса или грандиозен концерт заместиха тревогата ѝ - този път щеше да отиде. Имаше нуждата да се разсее и да бъде сред нормални хора, които ходят по такива места и не мислят денонощно за убийства и атентати.Взе писмото и решително го отвори. Вътре намери лист, изписан ръкописно на английски - нетипично за покана. В него прочете:Подателят беше анонимен, но в края на листа беше написано - Орден на скорпионите. Мъглата пред очите ѝ се сгъсти.", "date": "2019.08.10", "title": "Надежда от страниците на \"Орденът на скорпионите\""}
{"url": "https://news.bg/disasters/vzriv-do-politseyski-uchastak-v-kopenhagen.html", "text": "За поредна експлозия в Копенхаген съобщава \"Ройтерс\".Тя се случва броени дни след като  в града и блокира железопътния транспорт.Експлозията е избухнала край полицейски участък в квартал \"Ньоребро\" в Копенхаген. По информация на полицията няма данни за пострадали.На мястото незабавно са пристигнали спешните служби.", "date": "2019.08.10", "title": "Взрив до полицейски участък в Копенхаген"}
{"url": "https://news.bg/regions/37-godishen-motorist-zagina-kray-plovdiv.html", "text": "37-годишен моторист загина на пътя Асеновград - Пловдив край КЦМ, съобщава местна информационна агенция.Пътният инцидент е станал около 23.30 часа.Пристигналите на мястото екипи на полицията и Спешна помощ само са констатирали смъртта на водача.Загиналият мъж е управлявал мотора без необходимата категория.Все още се изясняват причините за катастрофата.", "date": "2019.08.10", "title": "37-годишен моторист загина край Пловдив"}
{"url": "https://news.bg/world/patrulka-katastrofira-v-kaliforniya-zaradi-padnala-otgore-y-mechka.html", "text": "Полицейска кола катастрофира в американския щат Калифорния след удар от паднала отгоре й мечка, съобщава Индипендънт.По данни на полицията заместник-шерифът на окръг Хъмболт е шофирал по главен път, когато животното е паднало или само е скочило върху автомобила от стръмнина наблизо.Падайки, мечката е премазала капака и предното стъкло на патрулката.От удара колата е изхвърчала в крайпътна канавка и е избухнала в пламъци. Заради възпламенения автомобил се е стигнало дори до малък горски пожар, който обаче бързо е бил овладян.След инцидента от Калифорнийската транспортна служба шеговито заявиха: \"Не се тревожете, мечката също избяга от местопроизшествието\".", "date": "2019.08.10", "title": "Патрулка катастрофира в Калифорния заради паднала отгоре й мечка"}
{"url": "https://news.bg/world/izraelskite-sili-ubiha-4-palestintsi-na-granitsata-s-gaza.html", "text": "Израелските сили убиха четирима тежко въоръжени палестинци, опиталио да преминат границата на Газа, съобщават израелските военни, цитирани от \"Ройтерс\".Военните са открили огън, след като един от терористите преминава границата. Мъжете са били въоръжени с щурмови пушки, противотанкови ракети и ръчни гранати.Военният говорител Джонатан Конрик е заявява пред репортери, че мисията на мъжете е неясна, но е било извършено мащабно нападение срещу войници или цивилни.Нито една от палестинските групировки на Газа не претендира, че загиналите са нейни членове. Конрик заявява, че военните се опитват да определят принадлежността им. Той уточнява, че са били облечени в различни униформи и че са участвали в бой с оръжие с войниците, преди да бъдат убити. Никой израелец не е пострадал.Газа се управлява от ислямистката група Хамас, която е водила три войни с Израел през последното десетилетие. Конрик пояснява, че Хамас носи пълна отговорност за всяко насилие, произтичащо от Ивицата Газа.В Газа говорителят на Хамас Фаузи Бархум отказва да коментира подробностите за съботния граничен инцидент, но обвинява Израел в насилието.\"Това, което се случи, отразява гнева срещу окупационните престъпления в Йерусалим и срещу продължаващата несправедлива блокада на Газа\", посочва Барум.Израел изтегли войските и заселниците си от територията през 2005 г., но държи анклава под блокада. Напрежението по границата е високо с чести жертви.", "date": "2019.08.10", "title": "Израелските сили убиха 4 палестинци на границата с Газа"}
{"url": "https://news.bg/regions/rushi-se-kashta-v-koyato-e-zhivyal-jordan-jovkov.html", "text": "Къщата, в която е живял Йордан Йовков във Варна, се руши, съобщи БНТ.Имотът е частен и е изоставен от години. Два пъти в него пламна пожар, предизвикан от бездомници.Йордан Йовков е живял под наем в къщата на улица \"Георги Живков\" от 1919 до 1920 година. Именно тук класикът написва популярната си повест \"Жетварят\". Сто години по-късно мястото се е превърнало в сметище и скитническо сборище.Според съседка на имота, собствениците на имота планирали да строят кооперация на мястото на къщата. След подадена жалба обаче строителството е спряно.Жената обяснява, че след като са изпратили писмо до общината, тя е поела ангажимент имотът да бъде ограден, а от полицията да извършват периодични обходи на мястото.", "date": "2019.08.10", "title": "Руши се къща, в която е живял Йордан Йовков "}
{"url": "https://news.bg/world/britanskiyat-muzey-pokazva-antibrekzit-banknoti.html", "text": "В Британския музей бяха изложени фалшиви \"антибрекзит\" банкноти, съобщава Гардиън.Те са с лика на британския премиер Борис Джонсън и лидера на Камарата на общините Джейкъб Рийс-Мог, които са двама от най-върлите привърженици на Брекзит.Припомняме, след поемането на премиерския пост Джонсън се зарече, че ще  - 31 октомври.Джонсън и Рийс-Мог бяха окарикатурени върху неистинските банкноти с надпис \"Bank Brexit\". Въпреки че за целта са използвани банкноти от 10 лири, техният номинал е от 350 милиона паунда. Надписът под образа на премиера пък гласи \"Обещавам да не плащам сумата от 350 милиона лири\".По информация на Гардиън фалшивите банкноти са били изработени и разпространени от групата \"Битка за Европа\", която провежда кампании за блокирането на Брекзит.По думи на уредника в Британския музей Том Хокенхъл пародийните банкноти \"влизат в историята\". Той заяви и че музеят е готов да включи в колекцията си и банкноти в подкрепа на Брекзит.", "date": "2019.08.10", "title": "Британският музей показва \"антибрекзит\" банкноти"}
{"url": "https://news.bg/health/s-nova-aparatura-se-sdobi-hemodializata-v-smolyan.html", "text": "Нови апарати и оборудване получи Отделението по хемодиализа към Многопрофилната болница за активно лечение \"Д-р Братан Шукеров\" в Смолян, информира БНР.В края на миналата година болницата получи от МЗ целева субсидия от 271 000 лв. С парите са закупени 6 апарата за хемодиализа на стойност 144 000 лв., система за предварителна обработка на водата за около 60 000 лв., 7 електрически хемодиализни легла. Извършени са и освежаващи ремонти.На сега действащите апарати ще бъде направена профилактика и част от тях ще останат като резервни.В момента на диализа са 33-ма пациенти от цялата Смолянска област.", "date": "2019.08.10", "title": "С нова апаратура се сдоби хемодиализата в Смолян"}
{"url": "https://news.bg/world/pretarsvaniya-i-aresti-v-studioto-na-navalni.html", "text": "Руската полиция задържа най-малко четирима души по време на претърсвания в студиото на . Това съобщи пред ТАСС адвокат Владимир Воронин.\"Стоя пред студиото \"Navalny Lif\". Те не пускат мен и колегата ми вътре. Сега са задържани четирима души, още шестима са вътре. Претърсването се провежда като част от наказателно дело за безредиците\", заяви адвокатът.От своя страна ръководителят на правозащитната организация \"Агора\" Павел Чиков заяви пред репортери, че девет души вече са задържани. След приключване на следствените действия  за разпит в Следствения комитет, отбеляза Павел Чиков.Самият Навални се намира в затвора с поредната си присъда, след като  за организация на опозиционен протест, неразрешен от тях.Имаше подозрения, че Алексей Навални , тъй като получи странни обриви и беше приет за кратко в болница.Въпреки ареста му в Москва се състояха два протестни митинга, . Присъди между 10 и 30 дни получиха също Дмитрий Гудков ,Иля Яшин, Иван Жданов, Владимир Милов, Юлия Галямина, Александър Соловьов.", "date": "2019.08.10", "title": "Претърсвания и арести в студиото на Навални"}
{"url": "https://news.bg/regions/tsentarat-na-sofiya-ostana-bez-tok-1.html", "text": "Авария на съоръжение на 110 киловолта в 20,47 ч. остави без ток квартали от центъра на София до Бистрица, съобщи в. .От ЧЕЗ съобщиха, че без захранване са части от \"Дианабад\", \"Изток\", \"Лозенец\", \"Яворов\", \"Драгалевци\", част от центъра на София, Студентски град и Бистрица.При такива големи аварии се превключва на друго захранване, уточниха от компанията. В 21,15 ч токът беше пуснат.", "date": "2019.08.10", "title": "Центърът на София остана без ток"}
{"url": "https://news.bg/world/frantsiya-svikva-saveta-za-sigurnost-na-oon.html", "text": "Франция свиква Съвета за сигурност на ООН. Причината е ескалацията на напрежението в Либия. То доведе до убийството на двама служители на ООН, съобщи АФП.\"Франция поиска спешна среща, помощник генералният секретар по Африка Бинту Кейта може да направи доклад за ситуацията в страната\", заяви източник от ООН.Двама служители на ООН загинаха при експлозия в либийския град Бенгази. По-рано мисията на ООН за подкрепа в Либия (UNSMIL) призова враждуващите страни в страната да установят хуманитарно примирие във връзка с празника на Аид ал-Адха. Множество неправителствени организации също призоваха за примирие в Либия.Понастоящем в Либия има две правителства: правителството на националното споразумение на премиера Фаиз Сарай в Триполи, признато от международната общност, и временният кабинет на Абдула Абдурахман ат Тани, подкрепен от Либийската национална армия.На 4 април командирът на армията фелдмаршал Халифа Хафтар обяви началото на операция в Триполи с цел премахване на терористични групи. От своя страна Фаиз Сарай заповядва на всички военни части, които са под негов контрол, да бъдат готови за отбрана, а въоръжените сили, базирани в столицата, започнаха кампанията \"Вулканът на гнева\" за противодействие на нападението.", "date": "2019.08.10", "title": "Франция свиква Съвета за сигурност на ООН"}
{"url": "https://news.bg/int-politics/pak-protest-na-zhaltite-zhiletki-vav-frantsiya.html", "text": "Няколкостотин участници в протестното движение на \"жълтите жилетки\" , проведена в събота в Париж. Това съобщи АФП.Привържениците на движението започнаха да се събират около метрото на Вилие от сутринта. След малък митинг те се движеха по улиците на града с призиви към френските власти спешно да решат , да подобрят образователната система и да преразгледат пенсионния въпрос.Някои протестиращи държаха плакати в памет на 24-годишния жител на Нант Стив Канисо, който почина след полицейска операция в края на юни.Протестна акция се проведе тази събота в Бордо на площада пред входа на Националния митнически музей. Според АФП в него са участвали около 6 хиляди души.Демонстрацията се проведе в Тулуза. Около 250 души взеха участие в шествието на \"жълтите жилетки\". Те викаха лозунгите \"!\", \"Спрете репресиите!\" \"Подкрепа на ранените!\". По време на демонстрацията група радикални протестиращи се опитаха да провокират полицията, на която силите за сигурност реагираха със сълзотворен газ. По време на сблъсъците две жени бяха ранени.Протести имаше и в друг южен град - Монпелие. Там около 100 демонстранти боядисаха с жълта боя фасадата на сградата, където се намира приемната на депутата от Народното събрание, избран в парламента от президентското движение.", "date": "2019.08.10", "title": "Пак протест на жълтите жилетки във Франция"}
{"url": "https://news.bg/regions/tezhka-katastrofa-e-stanala-vav-varna.html", "text": "Много тежка катастрофа е станала тази вечер на булевард \"Левски\" във Варна.Инцидентът е в близост до ул. \"Струга\", под новата пасарелка.На място вече има екипи на Бърза помощ, полицията и пожарната. Катастрофиралият автомобил е изключително смачкан.", "date": "2019.08.10", "title": "Тежка катастрофа е станала във Варна"}
