{"url": "https://news.bg/world/orban-liderite-na-es-nyamat-vrazka-s-realnostta.html", "text": "Унгарският премиер Виктор Орбан за пореден път критикува Европейския съюз и неговото ръководство.По думите му, лидерите в Брюксел са загубили връзка с реалността.Това заяви той пред унгарско радио, цитиран от Politico.Орбан използва случая, за да призове симпатизантите си да го подкрепят на евроизборите през май, за да покажат на Брюксел, че в Унгария се случва това, което искат унгарците.Не трябва да се страхуваме, нито да се предаваме, каза той. Атакуват ни, защото показахме техните лъжи. Коментарът му идва дни, след като Европейската народна партия  партията на Орбан Фидес.Отнемането на членските права на унгарската партия е за неограничен срок, до второ решение на европейската партия.Представители на партията няма да имат правото да присъстват на нито една партийна среща на ЕНП.Освен това партията няма да има право на глас, както и да предлага кандидати за различни длъжности.", "date": "2019.03.24", "title": "Орбан: Лидерите на ЕС нямат връзка с реалността "}
{"url": "https://news.bg/int-politics/maduro-obvini-sasht-i-guaydo-che-iskat-da-go-likvidirat.html", "text": "Президентът на Венецуела Николас Мадуро обвини САЩ и лидера на опозицията Хуан Гуайдо, че планират неговото убийство, съобщават световните информационни агенции. \"Американският империализъм иска да ме убие. Току-що разкрихме плана, който дяволската марионетка (Гуайдо, б. р.) е ръководил лично, за да ме убият. Имаме доказателства, но те не можаха и не могат да се справят с нас, защото нашият Бог ни защитава\", изтъкнал Мадуро, говорейки пред свои поддръжници по време на митинг.През януари страната беше залята от вълна от протести срещу Мадуро. На 23 януари председателят на парламента Хуан  до произвеждането на нови президентски избори. Парламентът във Венецуела е контролиран от опозицията.Действията на Гуайдо бяха подкрепени от САЩ, повечето страни от Латинска Америка и Европейския съюз и др. Повечето американски дипломати и служители на посолството напуснаха Венецуела на 24 януари. Американският държавен секретар Майк Помпео заяви, че Вашингтон вече не признава правителството, оглавявано от Мадуро, който от своя страна обяви скъсване на дипломатическите отношения със САЩ. срещу венецуелската държавна петролна компания PDVSA. Нейните активи и интереси на стойност 7 млрд. долара в американска юрисдикция бяха блокирани.Мадуро беше подкрепен от Русия, Китай, Мексико, Турция и Индонезия. Москва не признава \"президентския статут\" на Гуайдо.", "date": "2019.03.24", "title": "Мадуро обвини САЩ и Гуайдо, че искат да го ликвидират"}
{"url": "https://news.bg/politics/mvr-kam-elena-yoncheva-sprete-s-manipulatsiite-i-spekulatsiite.html", "text": "\"Чудно ми е как водачът на листата на БСП за предстоящите европейски избори не прави разлика между бежански лагер и временен кризисен център\". Така видимо ядосан заместник-министърът на вътрешните работи Красимир Ципов отговори на днешните критики на БСП, че ще се строят бежански лагери на територията на Любимец, Елхово и Малко Търново.Той увери гражданите на трите общини, че няма да се строят бежански лагери и призова социалистите да спрат със спекулациите и манипупацията, за да не се страхуват хората.\"Ако не се реализира обществената поръчка, ще приемат ли на столичната улица \"Позитано 20\" да бъде снета самоличността на мигрантите и да се проверят документите им. Предполагам, че не, така че ви призовавам - спрете с манипулациите и спекулациите\", ядоса се заместник-министърът.По думите на Ципов днес гражданите са станали свидетели как БСП с изключително елементарни и спекулации се опитва да се заиграва със страха на българските граждани. \"Уважаеми дами и господа, на територията на Елхово, Любимец и Малко Търново няма да се строят бежански лагери и това трябва да стане ясно на всички вас\", категоричен е той.Ципов разясни, че бежанските центрове са поделения на Държавната агенция за бежанците, а временните кризисни центрове ще бъдат на обекти на МВР.Тези обекти на МВР се намират в покрайнините на трите населени места, оградени са, до тях няма свободен достъп и има охрана от служителите на МВР. Част от процедурите, които се предвиждат да бъдат проведени във връзка с изграждането на площадките е те да бъдат обособени като територия, поясни Ципов.Ципов увери хората, че трябва да бъдат спокойни, защото това, което предстои да направи МВР, е да проведе процедура за подготовка на площадки за временни кризисни центрове. Тези временни кризисни центрове се предвидени в програма за справяне със засиления миграционен натиск на българо-турската граница, която бе приета през 2016 г.След като две години въпросът стои на вниманието на българската общественост и на вниманието на хората от горепосочените населени места, трябва да опровергаем едни откровени лъжи, които чухме през днешния ден, ядоса се Ципов.Той обясни, че временните кризисните центове от затворен тип представляват място, в което един незаконно преминал границите мигрант ще бъде задържан, ще му бъде снета самоличността и ще бъде извършена АФИС регистрация. Ако не разполага с документи, ще му бъдат направени интервюта от органите на Гранична полиция и ДАНС.\"Няма подготовка за заселване на територията на тези населени места с бежанци\", заяви категорично зам.-министърът и посочи, че в момента миграционният натиск на страната ни е нулев.Не стана ясно какво предложиха БСП, защото анализът показва, че България не трябва да има готовност, при положение че военният конфликт в Сирия продължава, негодува Ципов и допълни, че България няма как да не бъде готова за справянето с един миграционен натиск.Той отново повтори, че твърденията на БСП са едни спекулации и манипулации, а дори и нещо повече - на президентските избори сме станали свидетели на нещо подобно. Ципов не знае защо точно БСП могат да говорят за корупционни схеми, когато по време на управлението на временното правителство от Пламен Орешарски сме станали свидетели на процедури тип \"еталон за непрозрачност\".Ципов запита трябва ли да напомни как са се появили бежанските центове в Харманли, София и чия фирма е била доставчика на телта за оградата в Ямбол и колко е струвала тя. \"Това много бързо се забравя и явно трябва да се повтаря непрекъснато в следващите два месеца\", захапа Ципов опозицията.Той обяви, че гарантовото споразумение е сключено на 23 март 2017 г., където се предвиждал този проект за телта за оградата в Ямбол.Ципов припомни още, че по време на временното правителство на Планмен Узунов е била сключена и обществена поръчка за доставка на 290 високопроходими автомобила. Същата процедура е обект на проверка от ОЛАФ.\"Хубаво е г-жа Йончева да отиде да поговори със служебния министър Узунов и да попита защо в момента ОЛАФ проверява тази поръчка\", подчерта заместник-министърът.Той не пропусна да припомни, че през 2013, 2014 и 2015 г. капацитетът на центровете на дирекция \"Миграция\" са били запълнени на близо 300%. На база тези факти Ципов запита кой може да даде гаранции, че някой ден не може да се случи подобен миграционен натиск.\"Могат ли г-н Вигенин и г-жа Йончева да го направят и това не означава ли, че България трябва да има такава готовност\", завърши Ципов.Припомняме, преди дни от поръчка на МВР стана ясно, че По непотвърдена информация целта на въпросните селища е била именно настаняването на мигранти. Тогава кметовете на двете населени места заявиха, че не знаят за тези планове на МВР.Заради появилите се спекулации Те заявиха категорично, че не желаят бежански лагер в близост до домовете си.Заради създалото се напрежение заместник-министърът на вътрешните работи Красимир Ципов увери, че няма да се строят бежански лагери, а се разчистват  в случай миграционен натиск от Турция. Въпреки това днес  и се обявиха против изграждането на кризисни центове за настаняване на бежанци. Те се заканиха, че ако обществените поръчки не бъдат отменени, социалистите ще подкрепят протестите на гражданите в трите общини. ", "date": "2019.03.24", "title": "МВР към Елена Йончева: Спрете с манипулациите и спекулациите!"}
{"url": "https://news.bg/disasters/446-sa-veche-zhertvite-ot-tsiklona-iday-v-mozambik.html", "text": "Властите обявиха, че броят на жертвите в Мозамбик от циклона \"Идай\" вече са 446 души, съобщава \"Асошиейтед прес\".Министърът на околната среда Челсо Корея уточни, че близо 110 000 души живеят в лагери от повече от седмица, след като циклона \"Идай\" удари африканската страна.След като спасителните усилия започват да отслабват, хуманитарни работници в обширния регион се подготвят за разпространението на болести и зарази.\"Със сигурност ще имаме холера\", подчерта Корея, въпреки че все още няма потвърдени случаи.Себастиан Роудс Стампа, който е заместник-директор на хуманитарната операция на ООН, нарече мащаба на опустошението \"извънредно\" не само заради циклона и наводненията, но и поради факта, че земята вече е била напоена от предишни дъждове.В момента в Мозамбик са разстановени огромни по обем спасителни и помощни сили, допълни Стампа. \"Никое правителство в света не може да реагира самостоятелно при тези обстоятелства\", посочи той.", "date": "2019.03.24", "title": "446 са вече жертвите от циклона \"Идай\" в Мозамбик"}
{"url": "https://news.bg/politics/donchev-iska-obyasnenie-ot-tsvetanov-za-imotnata-sdelka.html", "text": " има потенциал да нанесе щети, особено в предизборна ситуация. Това заяви вицепремиерът Томислав Дончев пред БНР.Той изрази мнение, че е редно Цветан Цветанов да даде повече информация по случая. Според мен тук основният говорител по темата е редно да бъде той, каза Дончев.По думи на вицепремиера всеки подобен скандал носи негативи.Дори и най-стабилната парламентарна конфигурация не би могла да спаси някой, по отношение на който доверието е изчерпано, имам предвид правителството, обясни той и допълни, че освен за стабилността на парламентарната подкрепа, трябва да се мисли и за доверието. Убеден съм, че решението ще е такова, че не само да възстанови, но защо не и да повиши доверието, посочи Дончев. той определи като \"мъжка постъпка\". Вицепремиерът призна, че тя е важна за партията, но въпреки заслугите й ситуацията изисква такова решение. Според Дончев оставките са политически инструмент за възстановяване на доверието.Вицепремиерът призна, че скандалът е проблем. Българинът е много чувствителен към имотното състояние и към поведението на политиците, обясни той. Според него обаче в случая всичко е законно.Той не пожела да коментира какво ще е евентуалното поведение на Цветан Цветанов и подчерта, че пред управляващите стоят много предизвикателства за решаване.Вицепремиерът посочи, че както антикорупционният фонд, така и \"Свободна Европа\" имат ясен източник на финансиране и това не би трябвало да влияе на функционирането на фонда и на редакционната политика на \"Свободна Европа\".\"Това предполагам, че си е тяхна инициатива. Изкушаващо е да се търсят други връзки, но ми се иска да вярвам, че това е продукт на работата на професионалните интереси на хората, които работят на тези места\", заяви той относно източника на информацията за апартаментите.Относно настоящата ситуация във Великобритания Дончев изрази мнение, че Брекзит ще има негативен ефект и за европейската икономика. Вторичният ефект вследствие на негативните измерения на твърд Брекзит върху европейската икономика ще бъдат усетени и в България, заяви той и допълни, че е напълно възможно компании от производството да предпочетат да се изместят в други държави членки, включително и в България.Дончев посочи, че екипът му работи по т.нар. \"план за икономическа трансформация\". Ако искаме да бъдем по-богата държава, трябва да произвеждаме и продаваме скъпи неща, обясни вицепремиерът. Според него обаче повишаване на разходите за труд в последните години ще ни изиграе лоша шега, защото част от производствата ще станат неконкурентоспособни. Той прогнозира, че могат да се отделят поне 5 млрд. лева за инвестиция в подобен приоритет. Парите обаче не били всичко.\"Всяко публично финансиране, което интервенира върху реалната икономика, има и тъмна страна. Дори директната субсидия - това, което в момента правим по Програмата за иновации и конкурентоспособност. Хубаво е - даваме средства на фирмите за подобрения, но то в някаква степен изкривява пазара. Държавата трябва да въздейства, трябва да интервенира умно. Не бива да се случват инвестиции, които заместват частното финансиране\", коментира Дончев.Той бе категоричен, че няма да се увеличава броят на чиновниците. Дори ако се създаде ново звено, то ще е за сметка на бройки, които съществуват в други ведомства, уточни той и увери, че не става дума за създаване на ново министерство.", "date": "2019.03.24", "title": "Дончев иска обяснение от Цветанов за имотната сделка"}
{"url": "https://news.bg/disasters/razprostraniha-kadri-ot-bedstvashtiya-kruizen-layner-kray-norvegiya.html", "text": "Агенцията за видеосъдържание Ruptly публикува видеокадри от изпадналия в  Viking Sky край бреговете на Норвегия.Вчера корабът имаше проблеми с двигателите си, след като те спряха да работят. Лайнерът загуби курса си и трябваше корабът да бъде изтеглен на буксир до брега.Заради силната буря спасителите не можеха да прехвърлят намиращите се на борда на Viking Sky хора на други кораби: пасажерите трябваше да бъдат евакуирани с хеликоптери.Към момента евакуацията е временно преустановена, като 463 души вече са напуснали кораба (около една трета от пътниците). Спасителите успяха да задействат три от четирите двигателя на лайнера, като сега той може да се движи самостоятелно.Според последните данни в резултат на инцидента са ранени 17 души. Повечето от пасажерите са британци и американци, като руските власти съобщиха, че има и трима руснаци. От българското външно министерство обявиха, че няма българи на борда.", "date": "2019.03.24", "title": "Разпространиха кадри от бедстващия круизен лайнер край Норвегия"}
{"url": "https://news.bg/world/flashmob-dovede-do-sblasatsi-s-politsiyata-vav-frankfurt.html", "text": "Флашмоб в Германия доведе до сблъсъци, след като младежи нападнаха с камъни полицията, съобщиха от СиЕнЕн.В събота вечерта близо 600 младежи се събрали във Франкфурт и започнали да се надбягат по главната търговска улица в града \"без да се съобразяват с минувачите\", съобщават от полицията. Акцията била част от флашмоб.Служителите на реда помолили организаторите да прекратят събитието, но тогава 17-годишно момче ударило в лицето един от полицаите. Тийнейджърът бил арестуван, а част от събралата се тълпа започнала да замеря униформените с камъни. При сблъсъците са ранени общо трима полицаи.В момента тече разследване във връзка с организирането на събитието.", "date": "2019.03.24", "title": "Флашмоб доведе до сблъсъци с полицията във Франкфурт"}
{"url": "https://news.bg/int-politics/premierskiyat-post-ne-blaznel-deyvid-lidingtan.html", "text": "Фактическият заместник на британския премиер Тереза Мей Дейвид Лидингтън заяви днес, че няма никакво желание да поеме работата й, съобщиха местни медии.За Скай Нюз Лидингтън коментира, че процесът по Брекзит е \"излекувал и най-малката му останала амбиция\" да оглави британското правителство.Припомняме, по-рано днес стана ясно, че  и да възложат премиерските функции на заместника й Дейвид Лидингтън.Според информацията дори преданите на Тереза Мей министри не вярват, че тя ще запази поста си.Очаква се тя да се оттегли след около 10 дни.", "date": "2019.03.24", "title": "Премиерският пост не блазнел Дейвид Лидингтън"}
{"url": "https://news.bg/world/osuetiha-napadenie-nad-finlandskiya-vanshen-ministar.html", "text": "Осуетиха нападение над финландския министър на външните работи Тимо Сойни, предаде \"Спутник\".По информация на местните медии инцидентът е станал в град Вантаа по време на предизборната кампания на управляващите във връзка с насрочените за 14 април парламентарни избори.При срещата на външния министър с избирателите млад мъж е опитал да го нападне, но е бил задържан от охранителите.По данни на свидетели нападателят е успял да удари с бутилка един от бодигардовете на Сойни.При инцидента външният министър не е пострадал и е успял да се срещне с избирателите. Все още не е ясна съдбата на агресивния мъж.", "date": "2019.03.24", "title": "Осуетиха нападение над финландския външен министър"}
{"url": "https://news.bg/int-economics/venetsuela-obvini-tramp-v-krazhba-na-30-mlrd-dolara.html", "text": "Над 30 милиарда долара са изчезнали от банковите сметки на Венецуела в чужбина през последните два месеца, съобщи ТАСС, цитирайки венецуелският министър на комуникациите и информацията Хорхе Родригес.През последните два месеца над 30 милиарда долара бяха откраднати, заяви той.Родригес обвини Вашингтон, задето е разпоредил активите на Венецуела да бъдат конфискувани.\"Активите, които Венецуела има в различни банки, се изтеглят. Това се извършва по пряката заповед на администрацията на американския президент Доналд Тръмп\", съобщи министърът.Думите на Родригес станаха ясни малко, след като лидерът на опозицията Хуан Гуайдо, и, заяви, че дипломатическият и  върху венецуелското правителство са сработили.\"Правителството на Мадуро е изолирано и се разпада с всеки изминал ден\", увери той.", "date": "2019.03.24", "title": "Венецуела обвини Тръмп в кражба на 30 млрд. долара"}
{"url": "https://news.bg/economics/darzhavata-pazi-zemedeltsite-ot-gradushki-no-sreshtu-zaplashtane.html", "text": "По 75 стотинки на декар обработваема площ ще плащат земеделските стопани за защита от градушките, предаде БНР. Това предвижда държавата.По информация на министъра на земеделието Румен Порожанов първоначалното намерение и застрахователите да правят вноски отпада.Припомняме, преди дни Кабинетът одобри  Целта е да се разшири обхватът на системата за борба с градушките, така че да бъдат защитени всички обработваеми земи в страната, както и урбанизирани територии.Според предварителните разчети това ще струва 230 милиона лева годишно.Със задачата ще се заеме ново държавно предприятие, което ще се финансира от бюджета и от вноските на земеделските стопани.Към момента от градушки е защитена една трета от обработваемата земя в страната.", "date": "2019.03.24", "title": "Държавата пази земеделците от градушки, но срещу заплащане"}
{"url": "https://news.bg/int-politics/olaf-otreche-spekulatsii-za-koruptsionno-razsledvane-sreshtu-poroshenko.html", "text": "Европейската служба за борба с измамите (ОЛАФ) отрече да разследва президента на Украйна Петро Порошенко за корупция, предаде \"Спутник\".Заявлението на ОЛАФ е по повод твърдението на лидера на украинската партия \"Родина\" Юлия Тимошенко, че срещу Порошенко е започнало корупционно разследване.\"ОЛАФ потвърждава, че не води никакво разследване, свързано с президента на Украйна\", посочва в свое съобщение представителството на ЕС в страната.На 25 февруари журналистическо разследване разкри злоупотреби в украинската армия за над 9 млн. долара. Заради скандала президентът бе принуден да отстрани заместник-секретаря на Националния съвет по сигурност и отбрана Олег Гладковски.Настоящите спекулации се появяват по време на предизборната кампания в Украйна във връзка с президентските избори, които са насрочени за 31 март. Общо 39 кандидати ще премерят сили за поста, като сред тях са Порошенко и Тимошенко.", "date": "2019.03.24", "title": "ОЛАФ отрече спекулации за корупционно разследване срещу Порошенко"}
{"url": "https://news.bg/int-politics/erdogan-sabra-milioni-izbirateli-na-mashtaben-miting-v-istanbul.html", "text": "Близо 1,6 млн. избиратели събра турският президент Реджеп Тайип Ердоган на площад Йеникапъ в Истанбул, предаде \"Дейли сабах\".Мащабният митинг беше организиран от Народния съюз - коалиция между управляващата Партия на справедливостта и развитието (ПСР) и Партията на националистическото действие (ПНД), по повод предстоящите местни избори в Турция, насрочени за 31 март.Пред милионната публика Ердоган обяви, че Турция ще създаде биотехнологична долина в Истанбул, като за целта ще бъдат разкрити 20 000 работни места. В нея ще се произвеждат разнообразни продукти - от ваксини до лещи и химиотерапевтични лекарства. По думи на президента се очаква инвестициите там да достигнат 6 милиарда турски лири (1 милиард долара). Ердоган посочи и че ще бъдат открити 17 рехабилитационни центъра, които да обслужват 200 000 граждани с увреждания.Хиляди започнаха да се стичат на площада часове преди началото на митинга. Всички присъстващи преминаха през строги проверки за сигурност.", "date": "2019.03.24", "title": "Ердоган събра милиони избиратели на мащабен митинг в Истанбул"}
{"url": "https://news.bg/int-politics/zaharova-sravni-krim-s-golanskite-vazvisheniya.html", "text": "Западът прави всичко възможно, за да прикрие информация за реалната ситуация в Крим от останалата част на света, защото се опасява, че полуостровът ще бъде признат за руска територия, съобщава ТАСС, цитирайки говорителя на руското външно министерство Мария Захарова.По-рано американският държавен секретар Майк Помпео заяви, че ситуацията с признаването на Крим като част от Русия се различава от признаването на Голанските възвишения като част Израел. Помпео подчерта, че Вашингтон се стреми да работи върху стабилността в Близкия изток, отбелязвайки, че \"Америка е добродетелна сила в региона и нейните намерения са благородни\".\"Затова Вашингтон и Брюксел правят всичко възможно светът да не научи за реалната ситуация в Крим. В противен случай признаването ще бъде автоматично, както следва от логиката на държавния секретар\", категорична бе Захарова, допълвайки, че Русия ще коригира информационната си стратегия. Благодаря ви, господин Помпео, написа Захарова в социалните мрежи.\"Що се отнася до спомена за добродетелните сили на САЩ в региона и благородството на Вашингтон, има стотици хиляди гробове в Ирак, Либия, Сирия и други държави\", коментира още дипломатът.Припомняме, в четвъртък Доналд Тръмп заяви, чеПо думи на израелския премиер Бенямин Нетаняху това е историческо решение.Ден по-късно обаче от Русия излязоха с позицията, че подобни призиви могат значително да Турция също разкритикува позицията на Тръмп, заявявайки, че ", "date": "2019.03.24", "title": "Захарова сравни Крим с Голанските възвишения"}
{"url": "https://news.bg/world/palestina-prashta-izrael-na-sad-za-prestapleniya-sreshtu-tsivilni.html", "text": "Израел трябва да бъде пратен на Международния наказателен съд. Това зяави палестинският представител в ООН Ибрахим Хаиши, предаде Анадолската агенция.Той направи това изявление по повод на протестите в палестинските територии, които редовно завършват с убити и ранени.Хаиши настоя Съдът да получи доклада на ООН за извършените престъпления срещу цивилни в Газа.Съветът на ООН за правата на човека осъди \"очевидното умишлено използване на незаконна смъртоносна и друга прекомерна сила\" срещу цивилни протестиращи в Газа и призова извършителите на всички нарушения в Ивицата Газа да бъдат изправени пред правосъдието.Текстът се основава на доклад от разследване на ООН, в което се казва, че израелските сили за сигурност може да са извършили военни престъпления и престъпления срещу човечеството при убийството на 189 палестинци и ранявайки повече от 6 100 души по време на седмичните протести през миналата година.Израелските власти обвиняват за тези вълнения движението Хамас, което управлява Газа и открито призовава към атаки срещу израелци. Според армията, нейните действия са в отговор на непрекъснати атаки от палестинци.Израелският премиер  заплаши по-рано със спиране на средства за палестинците. Поводът бе убийството на израелско момичеМиналата година Израел не успя да прокара резолюция срещу Хамас в ООН, но обяви за успех самото гласуване на такъв документ.", "date": "2019.03.24", "title": "Палестина праща Израел на съд за престъпления срещу цивилни "}
{"url": "https://news.bg/world/poveche-ot-5-mln-dushi-iskat-otmyana-na-brekzit.html", "text": "Повече от 5 млн. души искат отмяна на Брекзит. Това показва справка с публикувана в интернет петиция по темата. Това е най-популярната петиция в британската история. Документът бе подкрепен и от водещи политици като лондонския кмет Садик Хан, шотландския лидер Никола Стърджън и редица членове на Парламента.Той продължава да привлича подкрепа след като стотици хиляди  протестираха в центъра на Лондон в съботаПравителството обаче няколко пъти вече отсече, че волята на гласоподавателите е била друга и второ допитване няма да има.На референдума на 23 юни 2016 г. 17,4 млн. гласоподаватели, или 52 процента, подкрепиха Брекзит, докато 16,1 млн. души, или 48 процента, подкрепиха оставането в Общността.По-рано тази седмица Европейският съюз се съгласи да предостави на Обединеното кралство отлагане на първоначалната дата на излизането от Общността, а именно 29 март. Великобритания има време да реши до 22 май, ако парламентът приеме споразумението за излизане следващата седмици и до 12 април, ако не го направи.Британският финансов министър , че в случай на Брекзит без споразумение Великобритания ще има средствата да подкрепи икономиката си в краткосрочен план, но няма да може да елиминира финансовите опасности в дългосрочна перспектива и това ще бъде катастрофално за британската икономика.Коментарите на Хамънд идват в момент, когато се появиха информации в британските медии, че най-малко 11 министри от британското правителство се опитвали да свалят от власт Тереза Мей заради нейните действия в процеса по Брекзит.", "date": "2019.03.24", "title": "Повече от 5 млн. души искат отмяна на Брекзит "}
{"url": "https://news.bg/world/predstavyat-zaklyucheniya-za-doklada-na-malar-za-ruskata-afera.html", "text": "Очаква се днес главният прокурор на САЩ Уилям Бар да предостави на Конгреса и на обществеността заключенията по разследването на специалния прокурор Робърт Мълър, предаде CNN.Бар вече е готов да изпълни онова, което е описал като \"основни заключения\".Демократите поискаха от Бар да се публикува доклада на Мълър и да предостави на Конгреса основните доказателства. Те заплашват със съд, ако не са доволни от това, което предоставя Министерството на правосъдието.Мълър  за разследването си за предполагаемо руска намеса на изборите.По този начин официално беше сложен край на разследването, което се проточи почти две години след началото му през май 2017 г.Конгресът вече оповести, че ще публикува доклада.Не е ясно каква част от доклада ще стане публична или ще бъде предоставена на Конгреса. Бар заяви, че ще напише свой собствен доклад, обобщаващ заключенията на Мълър.17-те разузнавателни служби на САЩ стигнаха до един и същи извод, че Русия, по нареждането на президента Владимир Путин, се е намесила в изборите в САЩ през 2016 г. с цел да помогне на Доналд Тръмп и да дискредитира Хилари Клинтън.До този момент са повдигнати обвинения срещу 34 души, 3 организации, 7 души са признали вината си, един е осъден, четирима са в затвора, петима са с произнесени присъди, като сред тях са едни от най-близките хора на Тръмп.Докладът на Мълър, който все още е конфиденциален, подготвя сцената за големи битки. Следващите стъпки са на главния прокурор на Тръмп, Конгреса и по всяка вероятност на федералните съдилища.", "date": "2019.03.24", "title": "Представят заключения за доклада на Мълър за руската афера "}
{"url": "https://news.bg/press/dve-ostavki-v-kabineta-zaradi-evtinite-apartamenti-preizbraha-karakachanov-kisyov-nyama-da-e-evrodeputat.html", "text": "Оставките в правителството заради изгодно купените апартаменти са водещата тема в неделните вестници.\"Миниcтъp-пpедcедателят Бойко Боpиcов пpие оcтавкaта на миниcтъpа на пpавоcъдието Цецкa Цачева, cъобщиxа от пpеcцентъpа на Миниcтеpcкия cъвет. Двамата pазговаpяxа и обcъдиxа cвъpзаната c името й имотна cделкa. Пpед пpемиеpа миниcтъp Цачева заяви pешението cи, че подава оcтавкa и не желае cъздалото cе напpежение да cе пpенаcя въpxy pаботата на пpавителcтвото.\" - в. \"24 часа\".\"Не съм принудена да подавам оставка, заяви в Стара Загора правосъдният министър в оставка Цецка Цачева, цитирана от Би Ти Ви. \"Съвестта ми е чиста, аз поисках проверка около обстоятелствата за придобиване на недвижимото ми имущество от Антиккорупционната комисия и Върховна касационна Прокуратура. Но докато тя трае, не желая забъркването на името ми в този случай да тежи на партия ГЕРБ и на премиера Бойко Борисов в предизборната обстановка, каквато считам, че е налице\", заяви Цачева. Тя отбеляза още, че е разговаряла с премиера и е обяснила мотивите си, а той е подкрепил решението й. Преди минути и от правителствената пресслужба съобщиха, че Борисов е приел оставката на Цачева. \"Считам, че докато трае проверката не е редно да съм министър. Затова, докато бъде приета оставката ми ще използвам полагаемия ми се отпуск\", посочи Цачева. Тя подчерта, че оставката е личен акт и дали някой ще последва примера й е въпрос на лично решение. Цачева отказа да коментира дали е жертва на приятелски огън. \"Оставката е личен акт. Във времето назад съм доказала, че мога да нося отговорност. Поех отговорността за загубата на президентските избори еднолично. И това се доказа веднага след това на проведените парламентарни избори, на които партията ГЕРБ е и към този момент управляваща мандатоносител на кабинета \"Борисов\" 3. Не желая по никакъв начин името ми да тежи на премиера Борисов в тази вече предизборна кампания, нито пък на правителството като цяло, поради което считам, че решението ми е правилно, а то е споделено и от министър-председателя\", заяви Цачева, цитирана от \"Фокус\". По-рано днес се разбра, че Цачева е подала оставка, а намерението й е в отговор на критиките заради купения от нея апартамент в столичния квартал \"Изток\", за който излезе информация, че е придобит на цени под пазарните. Вчера правосъдният министър сама сезира председателя на антикорупционния орган КПКОНПИ, както и главния прокурор на България с желание да бъдат извършени проверки за придобития от нея имот. Ден преди това излезе и с обяснение на информациите за купения от нея апартамент, като заяви, че изнасяните данни са спекулативни. Думите на Цачева провокираха Антикорупционния фонд, който, заедно със \"Свободна Европа\" и \"Биволъ\" са сред авторите на разследването, да публикува нови материали, оборващи твърденията на министъра на правосъдието, че става дума за \"спекулативна информация\". В профила си във \"Фейсбук\" организацията публикува нотариалните актове за сделките - на министър Цачева и депутата от ГЕРБ Вежди Рашидов.\" - в. \"Дневник\".\"Зам.-министърът на спорта Ваня Колева е подала оставка по искане на премиера Бойко Борисов, предаде Нова телевизия. Информацията идва от пресцентъра на министерството на младежта и спорта. Причина за оставката на Колева е апартаментът в сградата \"Летера\", който тя също както и Цветан Цветанов е закупила на изгодна цена. Тя е придобила имота през 2016 г. Пред Нова телевизия Колева е заявила, че не е ползвала никакви преференции. По думите й тя е закупила имота на пазарна цена, за което й е бил нужен и кредит. Това показва и справка в имотния регистър. \"Нито съм искала преференция, нито съм получила. Преди 3 години това е била пазарната цена на имота, предвид това, че той не е имал Акт 16, нито е бил изграден\", коментира Ваня Колева.\" - в. \"Сега\".\"Две глави взе премиерът Бойко Борисов часове, след като се върна от Брюксел, където гневно заяви, че предстоят тежки решения заради купените от Цветан Цветанов, Цецка Цачева, Вежди Рашидов и Ваня Колева апартаменти на крайно занижени цени. Само за два часа от кабинета излетяха правосъдният министър Цецка Цачева и кумицата на Цветан Цветанов, негова съседка в суперлуксозната Къща на буквите - зам.-министъра на спорта Ваня Колева. Уволнения предрече още рано сутринта политическият анализатор Георги Харизанов. Хората, замесени в тази публична драма с апартаментите, няма да останат без последствия, коментира Харизанов. Той остави впечатлението, че решения ще има дори по отношение на Цветан Цветанов. Два часа по-късно Борисов привика за обяснения в Министерски съвет Цачева. Сред срещата им стана ясно, че правосъдният министър подава оставка. Малко по-късно Борисов я прие. Моето убеждение е, че докато вървят проверките на КПКОНПИ и на прокуратурата не е редно да изпълнявам функциите си на министър на правосъдието\", коментира пред журналисти в Стара Загора Цецка Цачева. Тя съобщи, че веднага излиза от министерството. Заедно с оставката си е депозирала и молба за отпуск, докато смяната й бъде гласувана от парламента. Цачева взела решението си още в петък, но е искала да изчака разговор с Борисов преди да обяви оставката си. Твърди, че принуда от страна на премиера не е имало. Тя сама падала оставката си и настоявала да напусне кабинета, за да изчисти имено си. За разлика от нея кумицата на Цветанов Ваня Колева изобщо не е имала намерение да се разделя с властта. Затова Борисов я изритал. Оставката й е по искане на премиера Борисов, изрично уточни правителствената информационна служба. ГЕРБерите са раздвоени в прогнозата си каква ще е съдбата на Вежди Рашидов. Неговият случай е различен, тъй като имотът му е платен през фирма. Отделно той не е член на ГЕРБ и е публично известно, че голямото му състояние е натрупано преди да влезе във властта, коментираха част от депутатите на управляващата партия. Според други обаче Борисов няма да позволи двоен аршин. Най-интересен е казусът \"Цветанов\". Жегата около него става все по-голяма. Днес социалните мрежи завряха от въпроса какво ще прави лидерът на ГЕРБ с дясната си ръка. В сагата с купените от видни ГЕРБаджии апартаменти на занижени земи случаят \"Цветанов\" е най-скандален. Той е взел апартамента на целия последен етаж в сграда \"Летера\" на фирма \"Артекс\" за малко над 600 евро на квадратен метър, при положение, че цените в Къщата на буквите и в квартала започват от 2 600 евро...\" - в. \"Стандарт\".\"Фирма \"Артекс\", от която Цветан Цветанов е купил суперлуксозния апартамент със собствен асансьор на последния етаж в Къщата на буквите на ул. \"Латинка\" 8 в столичния кв. \"Изгрев\" защити втория човек в ГЕРБ. \"Сделката за имота на Цветан Цветанов е законна и стандартна, извършена в рамките на основния предмет на дейност на дружеството, реализирана в изискуемата от закона форма и при спазване на всички законови изисквания\", се казва в позиция на фирма \"Артекс\", публикувана на страницата им във \"Фейсбук\". Те обясняват, че в нотариалния акт е вписана сумата по данъчна оценка, която е по-ниска от пазарната. Уточняват, че Цветанов е придобил апартамент в замяна на други два по-малки апартамента, който са били завършени и с добро обзавеждане, като допълнително е доплатил за новия си имот. Фирмата строител обявява, че е готова да предприеме съдебни действия срещу всички лица и организации, които уронват търговската репутация на дружеството.\" - в. \"Стандарт\".Процесите в коалицията на патриотите също са сред актуалните теми.\"Красимир Каракачанов остава воевода № 1. Днешният VII редовен конгрес на \"ВМРО - Българско национално движение\" го преизбра за лидер на партията с 516 гласа. Делегатите преизбраха досегашните членове на националното ръководство - заместник-председатели Ангел Джамбазки, Искрен Веселинов, Милен Михов, Атанас Стоянов, организационен секретар Юлиан Ангелов, членове - Александър Сиди, Антон Андонов, Борис Вангелов, Васил Христов, Георги Дракалиев, Красимир Богданов, Султанка Петрова. Конгресът разшири състава на Националния изпълнителен комитет с трима души. Новите попълнения са депутатите Йордан Йорданов от Добрич и д-р Калин Поповски от Плевен. За член на НИК бе избран и председателят на политическа група \"Патриоти за София\" в Столичния общински съвет Карлос Контрера.\" - в. \"Стандарт\".\"Каракачанов и Сидеров декларираха единство за евроизборите, Симеонов не дойде да ги чуе Очаквано конгресът на ВМРО преизбра Красимир Каракачанов за лидер. От партньорите на партията във властта, единствено лидерът на \"Атака\" Волен Сидеров уважи висшия форум. Премиерът и лидер на ГЕРБ Бойко Борисов, който също беше сред поканените, изпрати извинения, че е възпрепятстван. Впоследствие се разбра, че е бил зает със срещи около подадените оставки на Цецка Цачева като министър на правосъдието и на зам.-спортния министър Валя Колева. Основна тема в изказванията на конгреса бяха предстоящите евроизбори и течащите все още в групата на \"Обединени патриоти\" спорове за това дали коалицията ще успее да се разбере за единно явяване или всяка от трите партии - ВМРО, \"Атака\" и Националния фронт за спасение на България ще трябва да участват поотделно. Засега неофициалните сондажи показват, че надали ще бъде постигнато споразумение за единно явяване. И днешния форум на ВМРО не промени тази тенденция. Бойкотиралият последните разговори за общо явяване лидер на НФСБ Валери Симеонов и днес не уважи колегите си от останалите партии в обединението. И не изпрати дори поздравителен адрес до конгреса. Той не беше там и за да чуе останалите двама лидери в коалицията, които декларираха високо и на няколко пъти желанието си за единно явяване. И Каракачанов, и Сидеров акцентираха на това, че предпочитат обща листа на \"Обединени патриоти\". \"Бог ми е свидетел, че съм радетел за запазване коалицията на \"Обединени патриоти\". Не е достатъчно само да се декларира \"България над всичко\", нужно е да погледнем и останалите призиви, например \"Съединението прави силата\", заяви Каракачанов в словото си пред конгреса. Допълни, че \"може би не е фатално ако на тези избори се явим поотделно\". И подчерта отново - \"може би\". Да видим дали ще надделее разума или дребните чувства за налагане, каза още лидерът на ВМРО. Подчерта, че партията му няма да участва в \"сепаративни действия\" с един от партньорите в коалицията срещу друг. ВМРО вече издигна евродепутата Ангел Джамбазки за водач на евролистата на партията. Пред журналисти след официалното отгриване на форума лидерът на \"Атака\" Волен Сидеров коментира, че Джамбазки е наложил името си като евродепутат и е приемлива кандидатура за водач на обща листа на \"Обединени патриоти\". Пред делегатите на конгреса Сидеров заяви още, че ще работи за това трите партии да бъдат заедно, \"каквито и компромиси да се налага да правя\". \"Няма да предявя претенции защо не този или онзи, ще работя за това да бъдем заедно. Личният партиен компромис съм го правил\", допълни той. Сидеров също призова \"разумът да надделее в колегите ни\". За Каракачанов нямал съмнения, че ще е така. От което даде да се разбере, че призовава Симеонов към единство. Близки до Валери Симеонов обаче коментират, че той не желае още една коалиция със Сидеров. НФСБ вече издигна лидера си за водач на своята евролиста.\" - в. \"Дневник\".Вестниците отделят място и на ставащото в СДС след обявеното споразумение с ГЕРБ за обща листа на евроизборите.\"Владимир Кисьов от СДС, чието име трябваше да бъде поставено на избираемо място в общата с ГЕРБ листа за евроизборите, е обявил, че няма да се кандидатира. Това съобщи лидерът Румен Христов, цитиран от БТА. Кисьов беше посочен поименно от премиера и лидер на ГЕРБ Бойко Борисов като желан участник в общата листа като бившият кмет на София припомни, че Кисьов като председател на общинския съвет единствен му е оказвал подкрепа във времената преди ГЕРБ да се оформи като политическа сила. \"С Владо Кисьов се познавам от времето, в което беше председател на СОС, а аз станах кмет без нито един съветник. (...) Разчитаме на твоята мъдрост, приятелю. Да не се забравя, че Владо Кисьов е първият преговарящ с ЕС\" - обърна се Борисов към Кисьов на общата среща преди дни, на която беше договорено съвместното участие на изборите...\" - в. \"Дневник\".\"Националният съвет на СДС дава мандат на председателя на партията да финализира преговорите с ПП ГЕРБ и да подпише политическо споразумение за съвместно явяване на предстоящите Европейски избори на 26 май 2019 г. Това съобщиха от пресцентъра на СДС. Националният съвет съкращава срока за постъпване на номинации, гласуван на предишния Национален съвет на 15.03. НС реши номинации за кандидати на СДС за Европейски избори 2019 г. да се приемат в централата на партията до вторник, 26 март, 11 часа. Кандидатурите се утвърждават окончателно от НИС на СДС.\" - в. \"Труд\".\"Националният съвет на СДС дава мандат на председателя на партията да доведе до край преговорите с ГЕРБ и да подпише политическо споразумение за съвместно явяване на предстоящите европейски избори на 26 май. Това реши днес в Ловеч Националният съвет на СДС, съобщи председателят му Румен Христов... \"Аз мисля, че направихме една стъпка в правилна посока от гледна точка на това, че желанието на Съюза на демократичните сили, а и на ГЕРБ, е да обединим десния вот, който е около Европейската народна партия. За нас тя е изключително стабилизиращ фактор в Европейския съюз. Ние сме най-старата партия, член на ЕНП, и няма нищо по-логично с най-голямата партия, член на ЕНП, да бъдем заедно на евроизборите\", каза пред журналисти Румен Христов. Той уточни, че споразумението е само за европейските избори. Целта, която си поставят с ГЕРБ, е да постигнат осем депутатски места. По думите на Христов в листата ще има двама кандидати от СДС, като единият ще е на избираема позиция...\" - в. \"24 часа\".", "date": "2019.03.24", "title": "Две оставки в кабинета заради евтините апартаменти, преизбраха Каракачанов, Кисьов няма да е евродепутат…"}
{"url": "https://news.bg/bulgaria/vav-varnenskiya-delfinarium-se-rodi-delfinche.html", "text": "Делфинариумът във Варна има бебе, съобщи Нова телевизия. Делфинчето беше представено официално съботния ден, а името му ще се избере след конкурс.Откакто е родено то е неотлъчно до майка си - 35-годишната Доли.\"Плуват постоянно двете - майката и бебето. В много редки случаи, майката го оставя да плува с каката Йоана и баткото Бимбо.\" - казва старши треньорът Илиян Василев.Последният роден делфин във варненския делфинариум е 14-годиният Бимбо. Той, неговата сестра Йоана и баща им Кимбо показаха своите акробатични способности в представление, в което макар и за кратко - майката Доли и новороденото делфинче също се включиха.\"След втората-третата година, малкото започва да подражава на по-възрастните делфини, след третата година го поемаме ние и започваме да го обучаваме на по-елементарните упражнения\", казва още Василев.Преди обаче бебето да започне своите изяви ще минат поне няколко години, а дотогава трябва да бъде направено и дългоочакваното разширение на делфинариума във Варна.\"Това е външен открит басейн с допълнение към този, със съоръжение за допълнителен комфорт на нашите любимци\", коментира управителят на делфинариума Ивелин Симеонов.Преди това малкото делфинче очаква своето кръщене. Неговото име ще бъде избрано чрез конкурс, в който гражданите и гостите на Варна ще дадат своите предложения.", "date": "2019.03.24", "title": "Във варненския делфинариум се роди делфинче"}
{"url": "https://news.bg/int-politics/times-bunt-sreshtu-tereza-mey-11-ministri-iskat-ostavkata-y.html", "text": "Миналата вечер британските министри са се разбунтували срещу министър-председателката Тереза Мей, опитали са се да я отстранят и да възложат премиерските функции на заместника й Дейвид Лидингтън, съобщи \"The Times\".В \"неистова поредица\" от лични телефонни разговори, министрите са постигнали единомислие, че Мей трябва да обяви, че се оттегля. Според тях, тя е станала токсична и лабилна фигура, чиято преценка вече е ненадеждна.Изданието посочва, че с оглед на факта, че един милион души излязоха по улиците на Лондон да протестират срещу Брекзит, съдбата на Мей вече е била решена другаде.Екипът на \"The Sunday Times\" е разговарял с 11 министри от кабинета на Мей, които са потвърдили, че са поискали премиерът да се оттегли и да даде път на някой друг.Според източници на изданието, дори преданите на Тереза Мей министри не вярват, че тя ще запази поста си.Очаква се тя да се оттегли след около 10 дни.", "date": "2019.03.24", "title": "Times: Бунт срещу Тереза Мей, 11 министри искат оставката й"}
{"url": "https://news.bg/world/nasa-asteroidat-benu-ni-iznenadva.html", "text": "Космическата сонда на NASA, която беше изстреляна към астероида Бену, извърши първите наблюдения отблизо на изригващите от повърхността му частици, съобщи американската космическа агенция.Припомняме, космическият апарат OSIRIS-REx беше изстрелян през 2016 г. Той влезе в орбита около Бену на 31 декември. Една от задачите му е да събере проби от астероида и да ги донесе на Земята.Космическото тяло, което е малко по-широко от височината на \"Емпайър стейт билдинг\", може да съдържа непроменена материя от формирането на Слънчевата система.Бену се оказа по-назъбен, отколкото се предполагаше. Това наложи промяна в плановете за събиране на проби заради трудния терен.\"Откриването на изригванията е една от най-големите изненади в научната ми кариера\", споделя казва Данте Лорета, главен изследовател в екипа на OSIRIS-REx от Университета на Аризона, Тусон.\"Бену вече ни изненадва, а това е само началото на нашето вълнуващо пътуване\", допълва той.Изригващите от повърхността на астероида частици, открити на 6 януари, са едно от научните предизвикателства при неговото изучаване. Екипът на научната мисия увеличи честотата на наблюденията и през следващите два месеца откри още такива изригвания. Въпреки че много от частиците бяха изхвърлени от Бену, екипът проследи някои частици, които обикаляха около космическото тяло като сателити, преди да се върнат на повърхността му.След като бяха анализирани рисковете, учените прецениха, че частиците не застрашават OSIRIS-REx и може да пристъпят към изследване на необичайното явление и вероятните причини за него.", "date": "2019.03.24", "title": "NASA: Астероидът Бену ни изненадва"}
{"url": "https://news.bg/world/neizvestni-litsa-izbiha-110-fermeri-v-mali.html", "text": "Неизвестни въоръжени лица нападнаха фермери край град Банкас в Мали, избиха над 100 души и заличиха село, в което са живеели част от жертвите, предаде \"Ройтерс\".По думите на кмета на града Мулай Гуиндо, нападателите са били облечени като ловци донзо. Те са нахлули в две села, като едното от тях - Огосагу, е напълно унищожено.На територията на двете села са открити тела на загинали хора. Съобщава се, че са убити около 110 души.", "date": "2019.03.24", "title": "Неизвестни лица избиха 110 фермери в Мали"}
{"url": "https://news.bg/bulgaria/otkriha-9-godishno-dete-izgubeno-v-gora-kray-sliven.html", "text": "Деветгодишно момче е намерено при спасителна операция в гориста местност край Сливен, предаде bTV.Сигналът за дете в неизвестност е бил получен в областната полиция около 14:00 ч. в събота.Момчето, което е било на пикник с родителите си, се е изгубило в гората, на около 10 км в посоката от Сливен към село Бяла.В спасителните действия са се включили служители на областната дирекция на МВР, пожарната, горското стопанство, планински спасители и доброволци.Операцията е продължила четири часа. Детето е намерено към 17 ч. от сливенски полицаи.Съобщава се, че то е в добро здравословно състояние и вече е предадено на родителите.", "date": "2019.03.24", "title": "Откриха 9-годишно дете, изгубено в гора край Сливен"}
{"url": "https://news.bg/disasters/zarabotiha-tri-ot-chetirite-dvigatelya-na-bedstvashtiya-kruizen-korab-kray-norvegiya.html", "text": "Круизният кораб Viking Sky, който аварира вчера в опасни води край западните брегове на Норвегия с над 1300 пасажери и екипаж на борда, е рестартирал три от четирите си двигателя и ще бъде изтеглен на буксир до пристанище, съобщиха норвежките спасителни служби, цитирани от \"Франс прес\".\"Три от четирите мотора в момента работят, което означава, че корабът сега може да се движи сам\", уточни говорителят на спасителните служби Пер Фьолд.Viking Sky загуби мощност и започна да се носи неуправляемо вчера следобед на около 2 км от брега в опасни води и в открито море, което накара капитана да изпрати сигнал за бедствие и да задейства мащабна спасителна операция по въздуха с хеликоптери.Операцията е продължила и рано тази сутрин, допълни Фьолд.Полицията уточни, че 338 души от общо 1373 души на борда на Viking Sky досега са били евакуирани с хеликоптери.Корабът се движи бавно със скорост два до три възела (4-5 км/ч) край опасния скалист бряг, а буксир ще му помогне да стигне до пристанището на Мьолде, на около 500 километра северозападно от Осло.Полицията съобщи, че 17 души са били откарани в болница.Пътниците са предимно британци или американци. По информация на посолството на България в Осло няма данни български граждани да са били на борда на круизния лайнер.Посолството на България в Норвегия следи случая. При необходимост от съдействие български граждани могат да се свържат с мисията на телефон +47 22 55 40 40 и дежурен телефон в извънработно време +47 48650093.", "date": "2019.03.24", "title": "Заработиха три от четирите двигателя на бедстващия круизен кораб край Норвегия"}
{"url": "https://news.bg/society/balgarite-tryabvalo-da-promenim-misleneto-si-za-da-sme-shtastlivi.html", "text": "Ако променят мисленето си, българите могат да бъдат щастливи. До такова заключение стигна психологът Александра Петрова в сутрешния блок на Нова телевизия .Според изследване на ООН щастието живее на север. Гражданите на Финландия се чувстват най-щастливи от начина си на живот, а топ 3 по усмивки допълват Дания и Норвегия. На противоположния полюс, на 97-мо място, е България. Страната ни е най-нещастна в Европейския съюз.Според Петрова общата тенденция е заразна, тъй като ако постоянно сме тревожни и се презастраховаме, виждаме прекомерно много негативите.Психологът отчете, че много малко българи са сигурни в системи като образователната и здравеопазването.По думите на психолога българите прекалено много се сравняваме и съмняваме. \"Ако се сравняваш постоянно ти или се обезценяваш, защото не можеш или нямаш, или търсиш превъзходство\", акцентира Александра Петрова.", "date": "2019.03.24", "title": "Българите трябвало да променим мисленето си, за да сме щастливи"}
{"url": "https://news.bg/politics/tsacheva-iskala-s-ostavkata-si-da-svali-naprezhenieto-okolo-borisov.html", "text": "С оставката си искам да сваля всякакво напрежение около премиера Бойко Борисов и правителството, защото всеки трябва да отговаря сам за себе си. Това заяви пред БНТ  Цецка Цачева.Припомняме, вчера министърът на правосъдието Цецка Цачева подаде оставка, след като е имала разговор с премиера Бойко Борисов в Министерския съвет, на който сама е пожелала да напусне правителството. Причината е купеният от нея апартамент на занижени цени в елитния столичен квартал \"Изток\". Малко по-късно  Ваня Колева.По думите ѝ поетите ангажименти се изпълняват докрай. Цачева ще бъде в отпуска и няма да изпълнява задълженията си, докато депутатите в Народното събрание гласуват оставката ѝ.Предстои да вземе решение дали да се занимава с политика или не. \"Днес съм министър в оставка, в утрешния ден ще бъда министър в оставка в отпуска. Решенията ще взема аз, с моето семейство\", даде да се разбере Цачева.Тя изтъкна, че винаги, когато има скандал и когато е замесено името на политик, нейното виждане е, че трябва да се носи отговорност. Иначе тя била готова с решението си за оставката още в четвъртък, но чакала премиера да се върне от Брюксел.Премиерът споделил нейното намерение за оставката, но не я е накарал да подаде, внесе повече яснота Цачева относно оставката си.Относно скандалите с Апартаментгейт, Цачева заяви, че не е имала изобщо информация и знание кой, какво, къде и как е купувал апартаменти от \"Артекс\".\"Аз отговарям за себе си. Нека публично бъдат обявени резултатите, нямам притеснения\", категорична е Цачева. Тя допълни, че до момента е платила цената на имота в груб строеж, който е негоден за обитаване и живеене. Самата цена включва още чистото строителство и вещно-правния ефект на имотната сделка.Има апартаменти и имоти, купени от нея на по-ниска цена, но това било въпрос на договаряне между купувача и продавача.Цачева отказа да коментира другите (Цветанов и Ваня Колева - б.р.) и заяви, че има само апартаментите, които си е купила, защото работила в продължение на 10 години и имала спестявания.Тя призова органите да кажат равностойни ли са цените на имотите, защото имала някакви спестявания.Цецка Цачева отказа да коментира апартамента на Цветанов и заяви, че е дошла в сутрешния блок на БНТ, за да обясни нейните действия и стъпки.Тя счита за коректно до момента, в който се гласуват оставките, да бъде в отпуска.Правосъдният министър в оставка е категорична, че няма никакви взаимовръзки с \"Артекс\" и призова проверката го изясни. Цачева посочи, че последните дни са динамични и може би някъде нещо не е направила както трябва, но това е нейно вътрешно лично преживяване.Тя е сигурна, че сделката ѝ е спрямо законите на страната, но дали има извършено престъпление или не да го кажат съответните институции.Според нея всичко, което е дала в политиката, е с усещането, че е изпълнявала функциите си така, както трябва да бъде. Цачева заяви, че си тръгва с усещане за свършване на работата така, както е трябвало да бъде свършена.На въпрос дали това ще бъде ключово за евроизборите за ГЕРБ, Цачева отбеляза, че ще направи всичко възможно оставката ѝ да не се отрази по никакъв начин на ГЕРБ.Относно това кой ще заеме нейния пост, Цачева прехвърли топката в полето на Борисов и заяви, че той трябва да реши.Припомняме, на вчерашния си редовен конгрес ВМРО обявиха, че , което определиха като морален акт на добър специалист и добър български политик. Лидерът на \"Атака\" Волен Сидеров също коментира оставката и заяви, че очаква  на Борисов.", "date": "2019.03.24", "title": "Цачева искала с оставката си да свали напрежението около Борисов"}
{"url": "https://news.bg/politics/ostavkata-na-tsacheva-po-skoro-petno-otkolkoto-beleg.html", "text": "Очакванията на политическите анализатори са, че оставката на правосъдния министър Цецка Цачева може да доведе до щета преди изборите. До такава констатация стигнаха в студиото на Нова телевизия Татяна Буруджиева и Георги Харизанов.Припомняме, вчера министърът на правосъдието Цецка , след като е имала разговор с премиера Бойко Борисов в Министерския съвет, на която сама е пожелала да напусне правителството. Причината е купеният от нея апартамент на занижени цени в елитния столичен квартал \"Изток\". Малко по-късно  Ваня Колева.Според Буруджиева три са основанията да се смята, че оставката на правосъдния министър Цецка Цачева може да бъде петно, отколкото белег. Първо - оставката е много далече от изборите и ГЕРБ могат да я компенсират. Много е важно обаче кога и какви неща ще се направят.Второ - самият факт, че не става въпрос за придобити имоти едва вчера, това не дава възможност оставките да са преди самите изборите, защото това ще е удар под кръста. Не бива да забравяме, че избирателите на ГЕРБ имат своите мотивации да ги подкрепят, но оставките няма да ги разколебаят.Трето - ГЕРБ имат всички основни възможности да реагират и минимизират петното, но щета определено има.Отношение по темата взе и приближения до ГЕРБ и Борисов Георги Харизанов, който е изпълнителен директор на телевизия \"Европа\", коментирайки, че е голяма щетата, която ще се види в изборния ден, но всичко преди него ще бъдат трактовки.По думите му оставките ще доведат до пресоляване на манджата на политиците, но имало време мачът да се обърне и да се превърне в позитив. Харизанов подчерта, че паралелът между ГЕРБ и БСП можел да избоде очите на аудиторията.Според него има достатъчно време и какви действия могат да бъдат предприети срещу председателя на ПГ на ГЕРБ Цветан Цветанов, ще стане ясно, като се върне в България. Припомняме, Цветанов е на посещение във Вашингтон.Харизанов изтъкна, че Цветанов нееднократно бил показвал, че може да се жертва в името на общия интерес, ако се налага и темата носи негативи.Буруджиева също е на мнение, че скандалът се състои в това как едни хора са публични личности и могат да придобиват апартаменти на непазарна цена. Тя не знае как се излиза от такава ситуация, защото става въпрос за два месеца преди изборите и за основна фигура в тях.Бившият началник на кабинета на Сергей Станишев иска да знае какви мерки ще се предприемат, но не може да си представи, че ГЕРБ ще се разделят с Цветанов по някакъв начин.\"Щетата е нанесена и оттук нататък въпросът е в нейното минимизиране\", коментира Буруджиева и посочи, че ГЕРБ не трябва да нанасят вреда и щета в твърдите избиратели.Тя е категорична, че малката коалиция няма да пренесат скандалите помежду си с по-големия партньор. Според Буруджиева .\"Всички се напъват да загубят изборите, отколкото да ги спечелят\", смята политическият анализатор.Харизанов също не смята, че идва края на ерата на Цветанов в партията. По думите му скандалът с апартаментите е етичен казус, който дразни много хората. Според политическия анализатор законов проблем няма, защото става въпрос за изповядване на сделка - замяна на един имот с друг имот.Харизанов изтъкна, че до настоящия момент този казус показва разликата между ГЕРБ и всички останали партии. Според него обаче БСП ще изгубят много повече сила от окончателното формиране на листата им за евроизборите, от което могат да се възползват ГЕРБ и да вземат правилните решения.Припомняме, на вчерашния си редовен конгрес ВМРО обявиха, че одобряват решението на правосъдния министър, което определиха като морален акт на добър специалист и добър български политик. Лидерът на \"Атака\" Волен Сидеров също коментира оставката и заяви, че очаква размествания в кабинета на Борисов.", "date": "2019.03.24", "title": "Оставката на Цачева - по-скоро петно, отколкото белег"}
{"url": "https://news.bg/comments/za-ednite-kvadratni-metri.html", "text": "Привързаността на българина към имотите е пословична - доказана е през вековете, може и да ни е спасила през историческите превратности, но днес стои като изпосталял паметник насред родината ни и насред родната ни мила картинка. През 21 век могат да се видят твърде начесто три и четири етажните гимназии, построени от по-старото поколение за наследниците. Недовършени, грозни, вече запуснати и най-вече - празни.Страстта към имоти и домове обаче остава. Доказва го и последния политически скандал, който само в рамките на три дни струва главата на двама министри и заплашва да предизвика цунами в предизборна обстановка за машината на ГЕРБ.Въпреки всички обосновки, обяснения и уверения, че всичко е законно, на четвъртия ден от разразяването на бурята с луксозните апартаменти, купени на скандално ниски цени от високопоставени кадри на ГЕРБ, първите две оставки вече са факт.Министърът на правосъдието Цецка Цачева първо поиска от Комисията за противодействие на корупцията и за отнемане на незаконно придобитото имущество (КПКОНПИ) и от прокуратурата да направят пълна проверка на начина, по който е придобила луксозен апартамент от фирма \"Артекс\". С връщането на Борисов от Брюксел, където премиерът се закани, че ще се взимат тежки решения, Цачева подаде оставката си, влизайки в образа (за втори път) на жертвения агнец.Премиерът Бойко Борисов поиска, получи и прие и оставката и на зам.-министъра на спорта Ваня Колева, сдобила се също с жилище в сградата, на чийто връх цял етаж е собственост на нейния кум - зам.-председателя на ГЕРБ и лидер на парламентарната група Цветан Цветанов.Дали на върха, или във фундамента, но скандалът започна именно от неговия имот, който се оказа спазарен на цена, няколко пъти под пазарната за реномирания столичен квартал \"Изток\".Цветан Цветанов не за първи път се оказва в ситуация да обяснява своите имоти. Разкрития за квадратни метри и нотариални актове го удрят за втори път, след като в първия мандат на ГЕРБ новината за шестте апартамента и двата гаража го спъна към президентския кабинет. Едва ли има някой, който се съмнява, че ако беше все пак номиниран, той нямаше да спечели. Така че ситуацията за него е рецидив и на този фон очакванията за оставки и от двата поста, които в момента заема, и ритуално-жертвено пречистване на ГЕРБ са доста пресилени. Въпреки заканата на премиера Борисов за тежки решения. Тежки... колко да са тежки?Освен това сега и Цветанов, и Борисов разполагат с два-три дни, в които да обмислят тактиката си, тъй като в разгара на апартаментгейта вторият в ГЕРБ замина за САЩ. В това време производството на оправдания и обяснения беше пуснато в действие на максимална мощност, удряйки дъното с акцента върху обзавеждането: Видите ли двата заменени апартамента били \"добре обзаведени\", а новопридобитият - не и разликата в цените се покривала от гардероби, шкафчета, етажерки и перденца. Само знамето на произхода на мебелировката не беше развято - можем да предположим че са от \"Икея\" - марка за постигнат връх и качество в съзнанието на редовия българин. А и най-вероятно Цветанов и семейството могат да извадят фактури за всичко, включително и за дизайнерско шкафче за обувки. Така и цялата буря може да завърши с рефрена - хубаво е... законно е...А и да не забравяме прокараната някак си помежду другото констатация от страна на депутата от ГЕРБ Тома Биков, че видите ли в българското общество и бизнес трайно съществува нагласата да се правят отстъпки и подаръци на публични личности и най-вече на политици. Самият депутат бил изпитвал това на гърба си. В това не можем да се съмняваме дълго - тежко е, а и сигурно е трудно да се отказва.И тук освен фундаментално-върховия въпрос за устрояването на Цветан Цветанов изникват и редица други. Като например за купувача, извадил над половин милион за два апартамента и две обзавеждания в комплект.Фигурата на Симеон Велков, купувачът на старите, но добре обзаведени апартаменти на Цветанов, останали собственост само няколко часа на луксозните строители \"Артекс\", остава в сянка, освен че и партийният функционер не подлежи на публично оповестяване на доходите. В сянка остават и законовите поправки и замазки, които вкарват същите строители в казус между няколко институции, които от своя страна вече са в колапс... А това са казуси с много неизвестни, точно колкото неизвестни са етажите на планираните небостъргачи в София.Без да се поставя под съмнение значимостта на разследването на колегите, не може да се подмине и горчивия въпрос защо ударът се нанася както в предизборната обстановка, така и по така чувствителната тема за имотите - лелеяното достижение, към което българинът се стреми цял живот и което е представа за житейско осъществяване.Тук идва и въпросът за какво им е трябвало на Цачева, Цветанов и сие да се домоустрояват, макар и по законен начин, толкова близо един до друг, в този момент и от една фирма. Нима други са лишени от настройката да правят отстъпки на публични личности? И тук обясненията могат да варират в много широк диапазон - от големи или дребни сметки, през алчност, самозабравяне, до... обикновена глупост. Да не забравяме, че и геният Айнщайн е стигнал до това драматично заключение.На последното - за глупостта - трудно можем да осланяме дълго, тъй като партията е доказала неведнъж, че в дългосрочните сметки и теглилки успява. На този етап беше задействан традиционният похват на оставките, с който се потушава, но и отклонява фиксацията по зададената тема. Две вече са дадени и приети, а Борисов нееднократно е доказвал, че с такива решения обръща негатива в пасив. Колкото и безлична и несъстоятелна да е заместващата фигура в апарата на ГЕРБ и колкото и да му е къса \"скамейката\", за което непрекъснато е критикуван от опозицията.Този път обаче политика \"няма човек - няма проблем\" едва ли ще може да приключи темата. Скандалът е прекалено на върха и прекалено \"луксозен\" за българина, който живее в панелка от соца и цял живот ремонтира къщата от родителите си на село.А Борисов трябва да взима решения сега, преди институциите да приключат проверките си, които най-малкото ще се точат във времето - един месец, два месеца... точно до изборите за европарламента. А и с съществуващите нива на доверие в институциите, сякаш е и без значение точно какъв ще бъде изводът от поисканата от Цачева проверка от страна на Антикорупцията и прокуратурата. Същото и за Цветановите имоти.И въпреки признанията от последните дни на различни говорители на управляващите и радетели на стабилността, че проблемът не е законов, а морален, мъчително невъзможно е догаждането, че казусът ще бъде разрешен морално. Ако така се действаше в политиката, то и комунистическата партия отдавна щеше да я няма, а пък нароилите се нейни демократични отрочета съвсем пък.Така че да отворим врата на рейтинга и да постелем червен килим на кризисния ПР. Борисов ще потушава огън, а той това го може по образование и диплома. И на практика го е доказал, прехвърляйки десетилетие в политиката. Този път обаче гори собствения му дом. (Справка - \"Аз тая партия съм я създал...\")За редовия българин от панелката ще остане горчивия изблик на народно творчество във фейсбук и цъкането с език край всеки нов изкоп я в квартал \"Изток\", я в \"Лозенец\", я по Черноморието.И усещането, че докато се гаси пожара на едни квадратни метри и луксозно обзавеждане, отдавна е изгоряло нещо повече - морала ни. За общия ни дом - държавата ни - изобщо не говорим.", "date": "2019.03.24", "title": "За едните квадратни метри..."}
{"url": "https://news.bg/politics/otkam-bsp-gerb-mozhe-da-zagubyat-ako-tsvetanov-ne-podade-ostavka.html", "text": "Ако председателят на ПГ на ГЕРБ Цветан Цветанов не подаде оставка, рискът ГЕРБ да загуби изборите е голям. Това прогнозира доскорошният депутат от БСП Славчо Велков в ефира на bTV по повод  във властта.Велков очаква оставката да бъде в качеството му на председател на парламентарна комисия, на зам.-председател на ГЕРБ и на шеф на предизборния щаб на партията.По думите му Цветанов ще трябва да подаде оставка, след като се върне от САЩ, защото този път скандалът нямало да утихне.Според доскорошния депутат от БСП в атаката срещу Цветанов ставало въпрос за приятелски огън.", "date": "2019.03.24", "title": "Откъм БСП: ГЕРБ може да загубят, ако Цветанов не подаде оставка"}
{"url": "https://news.bg/politics/bsp-protiv-izgrazhdaneto-na-krizisni-tsentrove-za-bezhantsi.html", "text": "От БСП се обявяват против изграждането на кризисни центове за настаняване на бежанци.Това заяви водачът на листата на БСП за евроизборите Елена Йончева на брифинг в централата на партията по темата за изграждането на площадки за разполагане на бежански центове в Любимец, Елхово и Малко Търново.Ако не се отмени обществената поръчка за изграждането на кризисните центове, социалистите ще подкрепят протестите на гражданите в трите общини. Ако правителството не отмени обществената поръчка, българските фирми ще проявят отговорно поведение и няма да участват в изграждането на обществената поръчка, категорични са от БСП.По думите на Йончева всичко се случва на фона на обезлюдаването на Странджа. Тя настоява обществената поръчка да бъде отменена, но иска да знае дали се крие информация за връщане на мигранти от Германия.Йончева отчете, че в Любимец се подготвят изграждането на площадки за приемането на 1632 бежанци и това са почти 20% от населението на Елхово. Левицата иска да знае дали се касае просто за усвояване на средства или за подоготовката за реално настанаяване на бежанци. Според БСП обществената поръчка е скандална и в хората се е породило страх.Социалистът Кристиан Вигенин допълни, че без да има необходимост, не трябва да се изграждат подобни бежански центрове, защото миграционният натиск е на практика нулев. По думите му подобни проекти се правят с цел да се усвоят средства от ЕК и да се разпространят в близки до властта фирми.Според социалистите това се прави тихомълком, без да са информирани гражданите и местната власт в трите общини. Червените искат да знаят дали правителството има връзка с обществената поръчка.Когато се изгражда подобен капацитет, той ще влезе в употреба и допълнително може да стимулира връщането на мигрантите, посочи Вигенин. Обществената поръчка трябва да бъде прекратена и отпуснатите средства да бъдат насочени към допълнителни мерки за охрана на външните граници, призова Вигенин.На свой ред председател на БСП-Ямбол Катя Георгиева, допълни, че социалистите ще подкрепят всички усилия една подобна стъпка да не се реализиза.ГЕРБ не държи патента за това кое е най-правилното решение на България за малките общини в страната, захапа тя управляващите.", "date": "2019.03.24", "title": "БСП против изграждането на кризисни центрове за бежанци"}
{"url": "https://news.bg/politics/tsvetanov-da-napusne-politikata-nastoyavat-ot-bsp.html", "text": "От БСП настояват не само за оставкатa на председателя на ПГ на ГЕРБ Цветан Цветанов, но и за неговото напускане на българската политика.Припомняме, вчера министърът на правосъдието Цецка , след като е имала разговор с премиера Бойко Борисов в Министерския съвет, на който сама е пожелала да напусне правителството. Причината е закупеният от нея  в елитния столичен квартал \"Изток\". Малко по-късно  Ваня Колева.По думите на Йончева проблемът не е само в закупените апартаменти на по-ниски цени, а как се вкарват и прокарват лобистки закони в България. Проблемът е, че ГЕРБ е вкарал лобистки Закон за устройство на територията (ЗУТ) през януари 2017 г., който дава възможност на \"Артекс\" да строи не по новия утройствен план, а по стария, посочи водачът на листата на БСП за евроизборите.Червените не подкрепят поправката в ЗУТ, но двама социалисти, които са я подкрепили, не са знаели за кого е насочена поправката и кого тя може да облагодетелства.Социалистите негодуват, че премиерът бил загрижен откъде идват атаките, а не къде е проблемът с имотните сделки на властта.Йончева припомни последния доклад на Европейската комисия и заяви, че иска коментар от премиера Бойко Борисов затова, че 2/3 от сигналите за корупция на видни български политици не се разследват.Йончева припомни изказване на председателя на Българската стопанска камара (БСК) Радосвет Радев, че 42% от приетите закони минават през задния вход и те обслужват частни интереси и частни фирми.Тя също така припомни доклада на Държавния департамент на САЩ и призова Цветанов да го прочете, докато е във Вашингтон. В него се говорило за \"корупция, корупция и неефективна съдебна система\".\"Това е присъда, произнесена към Бойко Борисов в последните години\", захапа Йончева управляващите и допълни, че неговото управление е затънало в корупция.Припомняме, на вчерашния си редовен конгрес ВМРО обявиха, че одобряват решението на правосъдния министър, което определиха като морален акт на добър специалист и добър български политик. Лидерът на \"Атака\" Волен Сидеров също коментира оставката и заяви, че очаква размествания в кабинета на Борисов.", "date": "2019.03.24", "title": "Цветанов да напусне политиката, настояват от БСП"}
{"url": "https://news.bg/education/badeshtite-zhurnalisti-ot-su-s-izpit-na-tema-za-nyakolko-layka-poveche.html", "text": "С писмен изпит по журналистика започва първата канидатстудентска сесия на Софийския университет (СУ) за учебната 2019/2020 г.В аудитория 272 на СУ започна писменият изпит по журналистика, за който 350 кандидати са подали заявление за явяване, уточняват от най-реномираното българско висше учебно заведение.Кандидат-студент изтегли темата \"За няколко лайка повече\", по която ще пишат всички явили се днес на изпита. Бяха изтеглени и две контролни теми: \"Улицата\" и \"На гости на света\".Проф. Ренета Божанкова, заместник-ректор на Алма матер, приветства всички кандидати с добре дошли в най-старото висше училище в България на първия изпит от кандидатстудентската кампания за тази година. Тя пожела в днешния пролетен и слънчев ден настроение, дълбока мисъл, равновесие на знанията и чувствата и изрази увереност, че кандидатите са подготвени за този изпит и ще покажат най-доброто, на което са способни, за да зарадват родителите и учителите си.\"Фактът, че сте тук показва, че сте направили първата крачка към един важен избор - избрали сте най-добрия университет у нас и най-добрия факултет\", посочи председателят на изпитната комисия по журналистика доц. Ефрем Ефремов.В балообразуването на бакалавърските програми по \"Журналистика\" и \"Връзки с обществеността\" влизат оценките от писмения и от устния изпит по журналистика. В специалност \"Книгоиздаване\" ще се взима само по-високата оценка от двата конкурсни изпита и има възможност по избор за кандидатстване в тази специалност с оценките от матурите по \"Български език и литература\", \"История и цивилизация\", \"Философски цикъл\" и чужд език.", "date": "2019.03.24", "title": "Бъдещите журналисти от СУ с изпит на тема \"За няколко лайка повече\""}
{"url": "https://news.bg/int-politics/brekzit-bez-sdelka-shte-e-katastrofalen-za-ikonomikata-na-velikobritaniya.html", "text": "Британският финансов министър Филип Хамънд обяви, че в случай на Брекзит без споразумение Великобритания ще има средствата да подкрепи икономиката си в краткосрочен план, но няма да може да елиминира финансовите опасности в дългосрочна перспектива и това ще бъде катастрофално за британската икономика, съобщават британските медии.Хамънд отбеляза, че Bank of England и финансовото министерство разполагат със специфичен набор от инструменти, които ще бъдат използвани за подпомагане на икономиката при сценарий Брекзит без споразумение.Коментирайки споразумението на премиера Тереза Мей, Хамънд изтъкна, че британските депутати са имали възможност \"или да се съгласят\", или да \"намерят друго споразумение\".Коментарите на Хамънд идват в момент, когато се появиха информации в британските медии, че най-малко 11 министри от британското правителство се опитвали да свалят от власт Тереза Мей заради нейните действия в процеса по Брекзит.По-рано тази седмица Европейският съюз се съгласи да предостави на Обединеното кралство отлагане на първоначалната дата на излизането от Общността, а именно 29 март. Великобритания има време да реши до 22 май, ако парламентът приеме споразумението за излизане следващата седмици и до 12 април, ако не го направи.", "date": "2019.03.24", "title": "Брекзит без сделка ще е катастрофален за икономиката на Великобритания"}
{"url": "https://news.bg/int-politics/kim-chen-un-uvolni-fotografa-si-snimal-go-ot-mnogo-blizo.html", "text": "Севернокорейският лидер Ким Чен Ун изключи от своята партия личния си фотограф и го уволни заради \"нарушаване на правилата\" - снимал го от твърде близко разстояние, съобщи изданието Daily NK.Уточнява се, че фамилното име на фотографа е Ри и че работи в Korean Art Film Studio.Според публикацията, епизодът, заради който Ри е изпаднал в немилост, се е случил в деня на изборите за Върховно народно събрание в Северна Корея.По-рано се съобщаваше, че Ким Чен Ун е блъснал журналист, който се е опитвал да снима съпругата му.", "date": "2019.03.24", "title": "Ким Чен Ун уволни фотографа си, снимал го от много близо"}
{"url": "https://news.bg/weather/slanchevo-bez-valezhi-1.html", "text": "Времето в неделния ден ще бъде предимно слънчево, с пролетни температури, не се очакват валежи. През нощта е възможно на отделни места температурите да имат отрицателни стойности.По-голямата част от страната ще се радва на слънце през целия ден. Частични заоблачавания са възможни по Черноморието, над Добруджа и Тракийската низина.Очаква се слаб до умерен вятър, ориентиран от север северозапад.Максималните температури на повечето места са в интервала 16-21 градуса, малко по-високи в крайните югозападни райони. По-ниски ще бъдат в Източна България, където термометрите ще достигнат 12-15 градуса.Минималните температури са предимно между -2 и 3 градуса. Възможно е да са малко по-високи в крайния югозапад.", "date": "2019.03.24", "title": "Слънчево, без валежи"}
{"url": "https://news.bg/politics/imotniyat-skandal-ne-tragna-ot-balgariya-ubeden-svilenski.html", "text": "Нещата, които се случват в държавата вече не ни изненадват. Това заяви заместник-председателят на ПГ на БСП Георги Свиленски пред БНР.Според него разрасналият се скандал с апартаментите на властта е придобил огромни размери и основният въпрос е дали българският парламент е приемал закони в интерес на дадена фирма. Свиленски подчерта, че е важно как ще си свърши работата комисията, която трябва да провери съответните случаи. Тя неведнъж е проверявала подобни случаи и винаги излиза с констатацията, че няма проблеми, посочи той и напомни, че въпросната комисия е назначена лично от Цветан Цветанов.\"Точно в този скандал БСП няма никакво участие. Всички вие знаете откъде дойде информацията. Със сигурност тя не е от България. И г-н Цветанов, и г-н Борисов трябва много добре да си направят изводите. Кои и защо, и защо точно сега дава тези сигнали\", изтъкна Свиленски, напомняйки, че информацията за сделките с луксозните апартаменти се появи най-напред в \"Свободна Европа\".Той изрази мнение, че първо скандалът трябва да се разнищи докрай и да стане ясно ощетена ли е българската държава. Кой точно е инициирал скандалните данни не било толкова съществено според него.Свиленски бе категоричен, че БСП няма за какво да се извинява, ако след проверката всичко с разследваните имоти излезе законно, защото те са извършили само \"констатация на това, което е излязло в една медия\".По отношение на апартамента, закупен от лидера на социалистите Корнелия Нинова също на преференциални цени, зам.-председателят на БСП отказа да играе ролята на неин адвокат. \"Тя ясно обясни в коя година на какви цени е закупила даденото жилище - 2004 година или 2003, преди 19 години, когато г-жа Нинова не е била нито народен представител, нито зам.-министър, както се опита вчера някой да каже, че вече е била зам.-министър, нито е имала намерение да се занимава с политика\", обобщи той.Въпреки разкритията БСП няма да връща депутатите си в Народното събрание, за да иска анкетна комисия по случая. Според Свиленски предсрочни парламентарни избори вече са неизбежни.Няма как в едно гнездо на оси да влезеш с добри намерения, отсече той.Припомняме, вчера министърът на правосъдието Цецка , след като е имала разговор с премиера Бойко Борисов в Министерския съвет, на който сама е пожелала да напусне правителството. Причината е закупеният от нея  в елитния столичен квартал \"Изток\". Малко по-късно  Ваня Колева.По-рано днес от БСП поискаха не само оставката на председателя на ПГ на ГЕРБ Цветан Цветанов, но и ", "date": "2019.03.24", "title": "Имотният скандал не тръгна от България, убеден Свиленски"}
{"url": "https://news.bg/politics/simeonov-skochi-sreshtu-ostavkata-na-tsacheva.html", "text": "Председателят на НФСБ Валери Симеонов се обяви категорично против оставката на Цецка Цачева.Според него правосъдният министър в оставка е \"достоен човек с безупречна репутация\". Пред БНР той заяви, че не виждал нищо нередно с придобитото от Цачева жилище.\"Откъде накъде, питам аз, някой ще дири сметка затова как се е договорил продавачът с купувача. Има ли някакво нарушение на закона, питам аз? Отговорът е не. Има ли неплатени данъци? Отговорът е не. Има ли корупционна сделка? Отговорът е не\", възнегодува той и заяви, че от дни обществото се занимавало с всякакви \"жълтини\".Припомняме, вчера министърът на правосъдието Цецка , след като е имала разговор с премиера Бойко Борисов в Министерския съвет, на който сама е пожелала да напусне правителството. Причината е закупеният от нея  в елитния столичен квартал \"Изток\".Днес тя обясни, че с оставката си  Бойко Борисов и правителството.", "date": "2019.03.24", "title": "Симеонов скочи срещу оставката на Цачева"}
{"url": "https://news.bg/regions/plashtat-na-varnentsi-za-da-poddarzhat-mezhdublokovite-gradinki.html", "text": "Община Варна ще плаща на гражданите за облагородяването на зелени площи и междублокови пространства, предаде bTV.Целта е морската ни столица да се превърне в по-приветливо място за живеене.Хората от всеки жилищен блок в града ще могат да кандидатстват с малки проекти за озеленяване и благоустрояване на междублоковото си пространство, които ще бъдат финансирани с до 5 000 лева.Единственото изискване, за да бъдат отпуснати необходимите средства, е кандидатите да са провели общо събрание на етажната собственост в присъствието на представител от съответното районно кметство.Предстои общинският съвет да гласува наредбата, която регламентира отпускането на средства.", "date": "2019.03.24", "title": "Плащат на варненци, за да поддържат междублоковите градинки"}
{"url": "https://news.bg/int-politics/opozitsiyata-v-tayland-pecheli-izborite-no-nedostatachno-za-pravitelstvo.html", "text": "Избирателите в Тайланд днес отидоха до избирателните секции за първите избори след преврата през 2014 година, като екзит пол показва, че популистката партия, свързана с живеещия в изгнание бивш държавен ръководител на страната Таксин Шинаватра, ще спечели най-много депутатски места, но те няма да са достатъчни за съставяне на правителство, съобщава \"Ройтерс\".Изборната надпревара изправи един срещу друга водача на военната хунта Прают Чан-оча, който се опитва да задържи властта и да остане на премиерския пост, срещу \"демократичния фронт\", воден от партията Pheu Thai, която е лоялна на Таксин.Тайланд е под пряко военно управление, откакто тогавашният началник на армията Прают свали от власт избраното правителство, подкрепящо Таксин, през 2014 г. Бивш магнат в сферата на телекомуникациите, Таксин беше свален от власт от армията през 2006 г. и от 2008 г. живее в изгнание.Неофициални резултати от Избирателната комисия от първите парламентарни избори в Тайланд от 2011 г. насам не се публикуват вече в продължение на няколко часа.Въпреки това веднага след като избирателните секции затвориха в 17 часа местно време (12 часа българско), местната телевизия PBS излъчи резултатите от екзит пол на местна социологическа агенция, които показаха, че Pheu Thai ще спечели 163 депутатски места в 500-местната Камара на представителите.Същият екзит пол сочи, че партията на хунтата Паланг Прачарат ще спечели 96 депутатски места, системната Демократична партия е със 77 места, партията Bhumjaithai е с 59 места и новата партия \"Напред към бъдещето\" печели 40 депутатски места.Ако екзит полът се окаже верен, предварителните резултати ще означават, че Pheu Thai няма да има достатъчно гласове, за да състави правителство на мнозинството в очаквания \"демократичен фронт\" с други партии.", "date": "2019.03.24", "title": "Опозицията в Тайланд печели изборите, но недостатъчно за правителство"}
{"url": "https://news.bg/politics/stroitelite-ne-iskat-da-gi-vavlichat-v-politicheski-bitki.html", "text": "Националната асоциация на строителните предприемачи е разтревожена от създаващото се негативно внушение към гилдията. Това заявиха от браншовата организация в свое отворено писмо до медиите. Поводът за изявлението им е разразилият се имотен скандал с апартаментите на властта.От Националната асоциация на строителните предприемачи се обявяват категорично против опитите акцентът на обществения дебат да се измести от същността на проблема върху производителя.НАСП подкрепя прозрачността, законността и етичността в този така значим за българската икономика бранш и винаги сме настоявали тези принципи да се спазват от всички заинтересовани страни - предприемачи, граждани и институции, подчертават от бранша.Според тях е недопустимо едно от малкото останали производства, които създават работни места, да бъде въвлечено в \"големи политически битки\".Припомняме, сагата с апартаментите на властта започна преди дни и придоби широк обществен отзвук.На 19 март зам.-председателят на ГЕРБ Цветан Цветанов заяви, че е , тъй като заменил два апартамента, в които живял до лятото на 2018 г., и за нов доплатил със 100 000 лева от кредит и спестявания. Той обаче увери, че всичко е законно.По-късно обаче стана ясно, че двата апартамента, които той заменил за новия си имот, са останали собственост на фирма \"Артекс\" само няколко часа. Веднага след това те са били продадени на бившия IT специалист на ГЕРБ и участник в предизборния щаб на партията Симеон Велков.По тази причина от прокуратурата съобщиха, че От Антикорупционния фонд алармираха и за съмнителна покупка на недвижими имоти и от страна на министъра на правосъдието  Малко по-късно стана ясно, че зам.-министърът на спорта Ваня Колева също се е сдобила с ", "date": "2019.03.24", "title": "Строителите не искат да ги въвличат в политически битки"}
{"url": "https://news.bg/world/poveche-ot-130-sa-zhertvite-na-napadenieto-v-mali.html", "text": "Повече от 130 са по последни данни жертвите на нападението в Мали, предаде АП. Други 55 са ранени.Сред тях има жени и деца.Това показват данни на ООН.Появи се и видео с ужасяващи кадри от атаката.Припомняме, че  фермери край град Банкас в Мали, избиха над стотици и заличиха селото, в което са живеели част от жертвите.По думите на кмета на града Мулай Гуиндо, нападателите са били облечени като ловци донзо. Те са нахлули в две села, като едното от тях - Огосагу, е напълно унищожено.На територията на двете села бяха открити тела на загинали хора. ", "date": "2019.03.24", "title": "Повече от 130 са жертвите на нападението в Мали "}
{"url": "https://news.bg/bulgaria/polyarnitsite-ni-se-zavrashtat-ot-antarktida-sled-uspeshna-ekspeditsiya.html", "text": "Успешно приключи 27-та Национална антарктическа експедиция. Това съобщи проф. Христо Пимпирев, директор на Българския антарктически институт в изявление до медиите.В понеделник се завръща екипът, който зазими и консервира Антарктическата ни станция \"Св. Кл. Охриски\" на о-в Ливингстън за дългата и сурова антарктическа зима.Той ще кацне в 18:10 часа на летище София с полет от Рим.В екипа са Командирът на базата през втория етап на експедицията Драгомир Матеев, енергетикът инж. Йордан Йорданов, лекарят д-р Тодор Шамов, геологът Стефан Велев, готвачката Уляна Яркова и логистиците Павел Григоров, Петър Сапунджиев и Цветан Паров.По време на експедицията, в която участваха 29 българи, бяха реализирани 6 нови научни проекта по Националната програма за полярни изследвания в областта на геологията, геоморфологията, биологията, климатологията и геодезията, селектирани от специализирана научно-експертна комисия по строги критерии на Европейския съюз. Заедно с нашите учени на базата работиха и специалисти от Чили, Бразилия, Португалия, Испания, Колумбия, Турция и Монголия.Паралелно с научните изследвания, бяха извършени и строителни и ремотни дейности по подобряване на инфраструктурата на базата - бе построено ново генераторно помещение, модернизиран и разширен кухненския блок.България , увери през феевруари проф. Пимпирев.Припомняме, че част от полярниците ни пристигнаха през ноември, а останалите, водени от Пимпирев -  миналата година.", "date": "2019.03.24", "title": "Полярниците ни се завръщат от Антарктида след успешна експедиция "}
{"url": "https://news.bg/world/tramp-nito-nevinen-nito-vinoven-po-ruskata-afera.html", "text": "Американският президент Доналд Тръмп не е сътрудничил с руското правителство по време на кампанията си през 2016 година.Няма данни, които да уличават и неговия предизборен щаб в същото, съобщиха световните информационни агенции.Няма данни нито да е извършил престъпление, нито да е невинен по случая.Не може и да се заключи дали се е опитвал да влияе на правосъдието. Такива са заключенията на спецпрокурора Робърт Мълър по руската афера.Неговото разследване продължи 2 години и не може нито да обвини, нито да оневини държавния глава.Това обяви главният прокурор на САЩ Уилям Бар, който е изпратил заключенията си по доклада на Конгреса.Той е изпратил , в което накратко представя заключенията си относно доклада.Припомняме, че днес се очакваше главният прокурор на САЩ Уилям Бар да предостави на Конгреса и на общественосттана Мълър.Демократите поискаха от Бар да се публикува доклада на Мълър и да предостави на Конгреса основните доказателства. Те заплашиха със съд, ако не са доволни от това, което предоставя Министерството на правосъдието.Мълър предаде в петък окончателния доклад за разследването си за предполагаемо руска намеса на изборите.По този начин официално беше сложен край на разследването, което се проточи почти две години след началото му през май 2017 г.Конгресът вече оповести, че ще публикува доклада.Тръмп очаквано коментира новината по познатия за него начин - със съобщение в \"Туитър\". В него той заяви, че се чуватва напълно реабилитиран.По-късно пред журналисти Тръмп определи цялото разследване като \"срам\".Велик ден за Америка, Доналд Тръмп и президентската администрация. Така вицепрезидентът Майк Пенс коментира последните събития. Според него, думите на самия президент са били потвърдени, а безпочвените обвинения на демократите - отхвърлени.От Белия дом заявиха, че заключенията \"напълно оправдават президента\". Това се казва в изявлението на говорителя Сара Сандърс.Адвокатът на Тръмп Рудолф Джулиани определи заключенията като \"пълна победа\" и настоя за проверка, която да установи кои са отговорните да се стигне до това 2-годишно разследване, което струва 40 млн. долара.Конгресменът Джери Надлер, член на юридическата комисия в Камарата на представителите обаче подчерта, че заключенията повдигат повече въпроси, отколкото дават отговори.От руска страна коментираха, че все още не са запознати с документите. Това е заявил говорителят на Кремъл Дмитрий Песков.", "date": "2019.03.24", "title": "Тръмп - нито невинен, нито виновен по руската афера "}
{"url": "https://news.bg/world/erdogan-turtsiya-nyama-da-se-otkazhe-ot-ruskite-c-400.html", "text": "Турция няма да се откаже от руските C-400. В това увери турският президент Реджеп Ердоган, цитиран от \"Ройтерс\".Той направи изявлението в свое интервю за TGRT Haber.Така \"отговори\" той на опитите за натиск на САЩ във връзка със сделката.Главнокомандващият Обединените сили на НАТО в Европа Къртис Скапароти препоръча на американския конгрес, ако Турция пристъпи към закупуване на системите S-400 от Русия, доставката на изтребителите F-35 за Анкара да бъде отменена.В края на февруари, Ердоган изрази надежда за промяна в позицията на САЩ по отношение на сделката за ПВО комплекса С-400.Представители на САЩ и НАТО заявиха, че руската система за противовъздушна отбрана не може да бъде интегрирана в ракетната и противовъздушната система на НАТО. Те отбелязаха, че закупуването на системата С-400 от Русия от страна на Турция би застрашило придобиването на американски изтребители Lockheed Martin Corp F-35 и може да доведе до санкции от САЩ.През ноември 2016 г. стана известно за преговорите между Турция и Руската федерация относно закупуването на С-400. Фактът, че сключването на договора е потвърден от руската страна на 12 септември 2017 г., в същото време Ердоган заяви, че вече е преведен аванс по договора. Турция ще стане първата държава от НАТО, която ще получи С-400 от Русия. Броят на доставените комплекси не е официално определен.", "date": "2019.03.24", "title": "Ердоган: Турция няма да се откаже от руските C-400"}
