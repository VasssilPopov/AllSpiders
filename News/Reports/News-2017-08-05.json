{"url": "https://news.bg/world/rumanski-voynik-e-ranen-pri-napadenie-v-kandahar.html", "text": "Румънски войник е бил ранен при нападение в Кандахар, съобщи Ройтерс.Агенцията се позовава на съобщение от щаба на водената от НАТО коалиция в Афганистан.Нападението е станало в Кандахар. Румънският войник е бил част от екип - инструктори, които обучавали афганистански полицаи.След приключване на обучението. Един от афганистанските полицаи открил огън. Румънският войник е бил ранен, а нападателят е бил убит. При завързалата се престрелка ранен бил друг афганистански полицаи.През последните месеци от НАТО отчитат увеличаване на инцидентите, при които обучавани нападат обучаващите ги.Само бързата намеса от страна на румънските войници е предотвратила по-голяма касапница. През юни трима американски войници бяха убити, а други седем ранени при два отделни инцидента, които се случиха в продължение на седмица.През май миналата година двама войници от румънските специални сили бяха убити, а един ранен, след като афганистански полицай откри стрелба по тях.", "date": "2017.08.05", "title": "Румънски войник е ранен при нападение в Кандахар"}
{"url": "https://news.bg/world/kucheta-v-nigeriya-osuetiha-teroristichni-ataki.html", "text": "Две кучета предотвратиха терористични атаки в североизточната част на Нигерия, съобщават местни медии.Кучетата и трима атентатори самоубийци са загинали при два отделни опита за нападение в град Майдугури.Осуетените нападения са последните атаки по така наречените \"меки цели\" на терористичната групировка \"Боко Харам\".Властите обявиха, че кучетата и атентаторите са загинали на място при нападенията, но няма други пострадали хора.Според свидетел постоянното лаене от страна на кучетата е попречило на атентаторите да влязат в предверието на болница. Кучетата са нападнали атентаторите, които са били принудени да детонират носените от тях експлозиви.Кучетата са използвани от властите за спасителни операции.", "date": "2017.08.05", "title": "Кучета в Нигерия осуетиха терористични атаки"}
{"url": "https://news.bg/bulgaria/speshna-pomosht-sofiya-poluchila-100-signala-zaradi-zhegite.html", "text": "От тази сутрин Спешна помощ - София е получила около 100 сигнала заради жегите, съобщава Нова телевизия.В репортажа на телевизията се пояснява, че днес Спешна помощ работи с два допълнителни екипа заради високите температури.Вчера повикванията са били над 300. Над 40 от случаите са свързани с колабирали от топлото време хора.Експертите съветват да не се излиза в най-топлите часове от денонощието, да се пие повече вода и да се избягва алкохолът и газираните напитки, допълва телевизията.Пред \"Фокус\" говорителят на Центъра за спешна медицинска помощ (ЦСМП) - София Катя Сунгарска уточни, че има случаи на инфаркт, инсулт и на колабирали хора на улицата.", "date": "2017.08.05", "title": "Спешна помощ - София получила 100 сигнала заради жегите"}
{"url": "https://news.bg/world/koalitsiyata-na-sasht-bombardirala-bolnitsa-v-rakka-s-fosforni-bombi.html", "text": "Водената от САЩ коалиция е бомбардирала болница в сирийския град Ракка с фосфорни бомби, съобщава сирийската агенция САНА, позовавайки се на заместник-ръководителя на местния клон на Червения полумесец.Дина ал Асаад заяви, че бомбардирането на националната болница в града е извършено в четвъртък вечерта.Болницата беше бомбардирана с повече от 20 снаряда, които бяха насочени към електрическите генератори, линейките и редица отделения в болницата, добави представителят.Бомбардираната болница е лекувала повече от 100 души. Според Асаад джихадистите от ДАЕШ (\"Ислямска държава\") си имат свои болници и медицински центрове, така че в поразената болница не е имало джихадисти.Според руски медии не за първи път коалицията използва забранени фосфорни бомби при атаки в Ракка. През юни коалицията е обявила, че е използвала такъв тип снаряди, за да набележи цели в Ракка, които да бъдат освободени по време на операцията.В петък от САНА обявиха, че при въздушни удари в града са загинали една жена и седем деца.", "date": "2017.08.05", "title": "Коалицията на САЩ бомбардирала болница в Ракка с фосфорни бомби"}
{"url": "https://news.bg/world/sdarzhanost-ot-severna-koreya-poiskaha-darzhavite-ot-asean.html", "text": "Външните министри на държавите от Асоциацията на страните от Югоизточна Азия (АСЕАН) призоваха Северна Корея да се \"въздържа\" и да прекрати изпитанията на ракети, тъй като заплашва регионалния мир и стабилност, информира ДПА.На министерската среща на АСЕАН в Манила се очаква да бъде отделено особено внимание на казуса с КНДР.Министрите на 10-членния регионален блок изразиха притеснението си от ескалиралото напрежение на Корейския полуостров след ракетните изпитания на Пхенян през юли.Според тях това развитие сериозно заплашва мира, сигурността, стабилността в региона и света.\"\", се пояснява в съобщението на министрите и допълват, че подкрепят ядреното разоръжаване на полуострова по мирен начин.Те също така призовават КНДР към сдържаност и подчертават важността да се създадат условия за диалог за намаляване на напрежението, подчертаха министрите.Обаче в съобщението не се отбелязва предложението на САЩ за изваждане на КНДР от Азиатския регионален форум, но се призовава Пхенян положително да допринесе за прокарването на визията на форума за поддържане на траен мир, стабилност, приятелство и просперитет в Азия и Тихия океан., отбелязват министрите.Казусът се очаква да бъде основна точка на срещите с партньорите САЩ, Япония, Китай и Русия в понеделник.Във вторник организацията ще отбележи 50 г. от основаването си.В АСЕАН членуват ", "date": "2017.08.05", "title": "Сдържаност от Северна Корея поискаха държавите от АСЕАН"}
{"url": "https://news.bg/world/kislyak-razgovorite-s-flin-byaha-napalno-prozrachni.html", "text": "Бившият посланик на Русия във Вашингтон Сергей Кисляк заяви, че разговорите му с бившия съветник на Белия дом по националната сигурност Майкъл Флин са били прозрачни и са били с фокус американско-руското сътрудничество, съобщава Ройтерс.Кисляк приключи мандата си във Вашингтон през юли, но остава ключова фигура в продължаващото в САЩ разследване дали Москва се е намесила на президентските избори през 2016 г.Флин беше принуден да подаде оставка през февруари, след като стана известно, че не е разкрил целия разговор с Кисляк и е подвел вицепрезидента на САЩ Майк Пенс за срещите.\"\", каза Кисляк по време на дискусия по руската телевизия.\"\", добави той.По-рано беше съобщено, че разследващи, работещи със специалния прокурор, който разследва дали Русия се е намесила на президентските избори в САЩ през 2016 г. са поискали от Белия дом да предостави документи, свързани с Майкъл Флин.", "date": "2017.08.05", "title": "Кисляк: Разговорите с Флин бяха напълно прозрачни"}
{"url": "https://news.bg/society/chrez-proekti-populyarizirame-kulturniya-turizam-s-turtsiya.html", "text": "Европейският съюз финансира изпълнението на проекта \"Път на легенди - създаване на нови партньорства за развитие на устойчив културно-исторически туризъм\" с Програмата за трансгранично сътрудничество Interreg - ИПП България - Турция 2014-2020.Проектът включва събирането на информация чрез спомени и разкази на местни жители, книги, периодични издания и филми. Това е част от изследването на легендарни и мистични обекти в трансграничния регион между България и Турция, в градовете Одрин и Бургас.Бюджетът на проекта е почти 160 хил. лв., а дейностите по него ще трябва да допринесат за развитие на сътрудничеството между регионалните участници от двете страни на границата и да повиши капацитета им да развиват устойчив туризъм.Планира се по Проекта да се организират семинари за студенти по туризъм и за представители на местните власти, на които да бъдат представени възможностите на културния туризъм, свързан с легендарните за трансграничния регион места.С цел да се повиши осведомеността на широката общественост за културните и исторически ценности, се предвижда още организиране и провеждане на фотоизложба в град Одрин, Турция, както и \"Фестивал на легендите\" в град Бургас.", "date": "2017.08.05", "title": "Чрез проекти популяризираме културния туризъм с Турция"}
{"url": "https://news.bg/world/vlastite-v-rio-provezhdat-aktsii-sreshtu-banditi.html", "text": "Силно въоръжените бразилски военни и полицейски части започнаха акции срещу банди, действащи в по-бедните квартали в Рио де Жанейро, съобщава АФП. Действията на властите са провокирани от рязкото увеличение на престъпността в града. Операцията започна днес, 5 август, призори. Основната цел на службите за сигурност е да се спрат бандите, които стоят зад грабежите на търговски камиони.Бразилската телевизия \"Глобо\" показа кадри на войници в камуфлаж, издирващи престъпници. Военните се движили по улиците с бронетранспортьори.\"Някои пътища са блокирани и въздушното пространство е ограничено до цивилни полети над секторите, в които въоръжените сили работят\", каза държавната служба за сигурност. Летищата в Рио обаче не бяха засегнати.", "date": "2017.08.05", "title": "Властите в Рио провеждат акции срещу бандити"}
{"url": "https://news.bg/society/mosv-raboti-za-po-chista-morska-voda.html", "text": "Министерството на околната среда и водите заедно с Министерството на туризма работят за повишаването на хигиената на плажовете, заяви зам.-министърът на околната среда и водите Красимир Живков в Бургас.Живков изтъкна, че природата в държавата ни привлича много туристи. Това е и сред причините приоритетите на Министерството на околната среда и водите да са за по-чиста околна среда, зелена икономика, здравословен начин на живот и подобряване качеството на живот на хората.Предприемаме разнообразни мерки, за да е по-чиста морската вода - за ефективното опазване на чистотата на водните басейни, посочи още зам.-министърът.Красимир Живков похвали министерството си, припомняйки, че в периода 2007-2013 по Българското Черноморие бяха изградени 8 пречиствателни станции за отпадъчни води и над 230 км канализационна мрежа", "date": "2017.08.05", "title": "МОСВ работи за по-чиста морска вода"}
{"url": "https://news.bg/crime/300-dka-gora-gori-v-burgasko.html", "text": "Пожар е обхванал иглолистна гора в района между селата Изворище, Миролюбово и Баново нлизо до пътя към \"Слънчев Бряг\".Няма опасност за жителите на близките села. На мястото на пожара са изпратени огнеборци. Към гасенето са се включили и служители на местното горско стопанство. Действията на пожарникарите са затруднени от силно пресечната местност и силния вятър.Сигналът за възникналият пожар в иглолистна гора между селата е подаден днес, 5 август, малко след 12.35 часа.По първоначална информация пожарът е обхванал около 300 дка площ, няма информация за пострадали.", "date": "2017.08.05", "title": "300 дка гора гори в Бургаско"}
{"url": "https://news.bg/crime/pozharat-v-montansko-e-lokaliziran.html", "text": "Пожарът в село Славотин е локализиран, съобщават от МВР. Днес, 5 август, към 14 и 30 бепе подаден сигнал за възникнал пожар в района на село Славотин, Монтанско.Огънят започнал от стърнища и ниски треви, но заради силния вятър се е разраснал бързо и е стигнал до обитавана къща. Пламъците са обхванали жилището на хората, но те реагирали бързо и са се евакуирали от къщата.Пожарът обхванал и още няколко къщи, които се намирали в близост, но от тях повечето били безлюдни.На мястото са изпратени екипи на пожарната, които в момента гасят пожара.Това е вторият възникнал пожар за днес. Припомняме, че огнеборци още се борят с пожара в иглолистна гора край Миролюбово.", "date": "2017.08.05", "title": "Пожарът в Монтанско е локализиран"}
{"url": "https://news.bg/regions/oplakvaniyata-za-vodite-v-ruse-sa-osnovatelni.html", "text": "Екипите на Регионалната инспекция по околната среда и водите, Регионалната лаборатория на Изпълнителната агенция по околната среда и ВиК установиха, че сигналите за неприятни миризми в Русе са основателни, съобщава БНР.По сигналите, които бяха получени вчера сутринта, 4 август, че водите в Западната промишлена зона на Русе имат неприятна миризма, вече се работи.Взети са проби от отпадъчните води на близкото предприятие \"Оргахим Резинс\" АД. Проверка вече е имало на инсталациите и пречиствателните съоръжения на дружеството.Водата в тази част на дунавския град имала синьо-лилав цвят, а мирисът ѝ на летлива органика бил характерен за производството.Проверките продължават и предстои да излязат резултатите от взетите проби. Русенските органи увериха, че ще бъдат предприети нужните административно-наказателни действия", "date": "2017.08.05", "title": "Оплакванията за водите в Русе са основателни"}
{"url": "https://news.bg/regions/borisov-izprati-helikopter-da-gasi-pozhara-v-izvorishte.html", "text": "Министър-председателят Бойко Борисов разпореди военен въртолет от състава на ВСС да се включи в гасенето на пожара край село Изворище. Един екипаж от състава на авиобаза Крумово излетя днес, 5 август, в 17:27 ч., за д апомогне при гасенето на пожара.Иглолистната гора, която гори между с. В разговор с началника на ГД \"Пожарна безопасност и защита на населението\" главен комисар Николай Николов премиерът беше информиран за създадената организация за овладяване на стихията.От Агенция пътна инфраструктура съобщиха, че движението по път III-6009 Миролюбово - Изворище е ограничено, поради възникналия пожар. Шофьорите да се движат с повишено внимание и съобразена скорост по обходен маршрут Изворище - Банево - Ветрен - път I-6 Карнобат - Бургас и обратно.На място на пожара към момента е целият личен състав на бургаската пожарна и техниката на Югоизточното държавно предприятие.Пресечната местност и силният вятър затрудняват действията на пожарникарите. По данни на Пожарната пострадали и опасност за жителите на близките села няма.Припомняме, че днес в страната избухна и друг пожар край село Славотин, който обхвана и няколко къщи. Пожарът беше успешно локализиран в резултат на бързите действия на пожарните екипи.Сигналът за инцидента в село Славотин беше подаден към 14.30 часа. Заради силния вятър, огънят, тръгнал от стърнища и ниски треви, бепе обхванал и част от намиращите се в близост няколко къщи, повечето от които безлюдни. ", "date": "2017.08.05", "title": "Борисов изпрати хеликоптер да гаси пожара в Изворище"}
{"url": "https://news.bg/society/velonosen-pohod-postavi-rekord-po-kom-emine.html", "text": "Новият рекорд за скоростно преминаване на маршрута \"Ком-Емине\" със собствени сили вече е 3 дни, 9 часа и 1 минута. Борислав Йорданов премина 600-километровия маршрут с колело. Стартът на неговия \"Велоносен поход\" беше в 9:00 ч. на 1-ви август от връх Ком, а финиша на нос Емине в 18:01 ч. на 4-ти август. Борислав Йорданов е на 31 г. и представлява клуб \"Велораптор\".Рекордът беше поставен по време на т.нар. \"Велоносен поход\", чиято цел не е само спортното постижение, но и повдигане на темата за нуждата от повече обособени и поддържани веломаршрути в България.Според Борислав и екипа на похода, \"Ком-Емине\" - най-дългият пешеходен туристически маршрут в България, може да се превърне и във велосипеден, както и да се маркира от начало до край като такъв.Допълнително доказателство за важността на тази отсечка са различни пешеходни опити, които стартираха почти едновременно с този на Борислав.Много хора подкрепиха Борислав, включвайки се в части от трасето.След най-тежките участъци от маршрута Борислав беше на път да се откаже заради травми на краката. Въпреки това, 2-3 часа преди изгрева на 3-ти август, той успя да тръгне отново.Борислав е спал общо 7-8 часа за целия 81-часов преход. Недоспиването, заедно с тежкия терен, горещината в последните участъци, травмите на краката и умората бяха сред големите предизвикателства на похода.През 2014 г. Борислав постави рекорд за преминаване на маршрута \"Ком-Емине\" с велосипед без поддържащ екип. Времето, за което измина 600-те км, без да е планирал рекорд, е точно 5 дни и 4 часа. Така Борислав вече държи не един, а два рекорда по маршрута.", "date": "2017.08.05", "title": "\"Велоносен поход\" постави рекорд по \"Ком - Емине\""}
{"url": "https://news.bg/bulgaria/rekordnite-40-gradusa-vav-vidin-i-sandanski.html", "text": "Най-високи температури бяха измерени в събота във Видин и Сандански - 40 градуса. Оранжев код за опасни жеги е обявен за 16 области за неделя.В останалите 12 области кодът е жълт, съобщиха от Националния институт по метеорология и хидрология (НИМХ) към Българската академия на науките (БАН).На повечето места в страната измерената температура е 39 градуса. В София максималната температура е била 35 градуса.В Хасково бяха измерени 38.6 градуса, което е нов температурен рекорд за 5-ти август, съобщиха синоптиците. Според справката на местната метеорологична станция, най-топло на днешния ден е било през 1910 г. Тогава термометрите са показали точно 38 градуса.Според дежурните синоптици, през нощта времето ще e ясно и тихо. Утре ще е слънчево, а след обяд - горещо. Ще духа слаб вятър от изток-североизток. Максималните температури ще бъдат между 36 и 41 градуса. Атмосферното налягане ще се задържи близко до средното за август.Над планините ще е слънчево, след обяд ще има временни увеличения на облачността, но ще е без валежи. Ще духа слаб до умерен североизточен вятър. Максимална температура на височина 1200 метра ще е около 28 градуса, а на 2000 метра - около 20 градуса.Над Черноморието ще е слънчево, след обяд ще духа бриз. Максималните температури на въздуха ще са между 32-35 градуса. Температурата на морската вода ще е 26-27 градуса. Вълнението на морето ще бъде около два бала.В червено и в оранжево или най-рискови за възникване на пожари са районите в Северозападна и Югоизточна България.С горещото време тези зони бързо се разширяват. Така че е важно хората да са крайно внимателни - с огъня и фасовете в гората и на полето.", "date": "2017.08.05", "title": "Рекордните 40 градуса във Видин и Сандански"}
{"url": "https://news.bg/world/v-raka-sasht-sa-ubili-43-tsivilni.html", "text": "Най-малко 43-ма души са загинали при въздушен удар на американската авиация в Рака.Това съобщава агенция САНА.Цел на нападението са били позиции на Ислямска държава в региона. САНА съобщава, че са ударени позиции на Ислямска държава в жилищен район на Рака.Има и ранени. Властите съобщават за материални щети.По-рано се появиха съобщения, че авиацията на САЩ е нанесла удари с фосфорни бомби в Рака.", "date": "2017.08.05", "title": "В Рака САЩ са убили 43 цивилни"}
{"url": "https://news.bg/bulgaria/tir-katastrofira-kray-filipovtsi.html", "text": "Временно движението се осъществява само в аварийните ленти в двете посоки в началото на АМ \"Люлин\" в района на кв. \"Люлин\" в София, поради аварирал тежкотоварен автомобил.Това съобщават от АПИ.Шофьорите да се движат с повишено внимание, спазвайки указанията на служителите на \"Пътна полиция\".По пътното платно е разлята нафта.", "date": "2017.08.05", "title": "ТИР катастрофира край Филиповци"}
{"url": "https://news.bg/world/dvama-na-vseki-trima-v-evropa-zasegnati-ot-prirodni-bedstviya-do-2100-g.html", "text": "До края на века двама на всеки трима живеещи в Европа ще бъдат засегнати от горещи вълни, крайбрежни наводнения и други климатични катастрофи. Това ще се случи предимно заради глобалното затопляне и климатичните изменения, става ясно от проучване, публикувано в списанието Lancet Planetary Health, цитирано от СиЕнЕн.Измененията на климата носят смъртна заплаха и риск за здравето на 350 милиона души в 31 държави.Като цяло свързаните с времето бедствия се очаква да отнемат живота на 152 000 души на година в Европа между 2071 и 2100 г. Например, в периода 1981-2010 годишно са регистрирани 3000 смъртни случая, свързани с природни бедствия.Изследователите са установили, че 99% от бъдещите смъртни случаи, свързани с времето, ще бъдат в резултат на горещи вълни, тъй като могат да доведат до увеличение на сърдечните заболявания, инсулт и респираторни заболявания.Прогнозите са Южна Европа да бъде засегната най-много от горещи вълни и засушавания. Почти всеки живеещ в Италия, Гърция, Хърватия, Кипър, Малта, Португалия и Словения ще бъде засегнат от природни катаклизми, като ще има 700 смъртни случая на 1 милион души годишно.За сравнение един на трима души ще бъде засегнат всяка година в Северна Европа - Дания, Исландия, Финландия, Норвегия и Швеция.Смъртните случаи при крайбрежни наводнения ще нараснат от шест на 233 до края на века. 138 милиона души пък ще бъдат засегнати от суша.Предишни проучвания сочеха ръста на населението, урбанизацията и миграцията като причини за риск от природни бедствия.", "date": "2017.08.05", "title": "Двама на всеки трима в Европа засегнати от природни бедствия до 2100 г."}
{"url": "https://news.bg/world/sasht-uvedomiha-oon-che-napuskat-parizhkata-sdelka-za-klimata.html", "text": "САЩ изпратиха официално писмено известие на ООН, в което заявяват, че ще се оттеглят от историческото Парижко споразумение за климата колкото е възможно по-скоро. Това съобщи Държавният департамент на САЩ, цитиран от световни агенции.Ходът е в съответствие с решението на президента Доналд Тръмп, който обяви, че страната няма да изпълнява споразумението.Обаче това за момента е символично уведомление, тъй като САЩ не могат официално да се оттеглят от споразумението. В договора е записано, че нито една страна не може официално да подаде документи за напускане преди ноември 2019 г. и не може да напусне сделката преди ноември 2020 г., тъй като процесът по оттегляне е една година.Департаментът обаче пояснява, че Тръмп е готов за предоговаряне на споразумението, което да включва по-благоприятни за бизнеса, работниците, хората и данъкоплатците условия.САЩ подкрепят балансират подход в климатичната политика, който ще доведе до намаляване на емисиите, докато в същото време се насърчава икономическият ръст и се обезпечи енергийната сигурност, допълва ведомството.Ще продължим да намаляваме нашите парникови емисии чрез иновация и технологии и ще работим с другите държави, за да им помогнем да имат достъп и да използват по-чисти и по-ефективни изкопаеми горива, и използване на възобновяеми и други енергийни източници, поясняват от департамента.Обаче САЩ заявяват, че ще продължат да участват в международните преговори за климатичните промени, както и на срещите в рамките на ООН, за да защитят интересите си.През юни Тръмп обяви, че САЩ напускат споразумението, тъй като е \"лошо\" за американците. На срещата на Г-20 в Хамбург държавите приеха решението на Вашингтон, но френският лидер Еманюел Макрон обяви, че ще продължи да се опитва да убеди американския президент да си промени позицията.", "date": "2017.08.05", "title": "САЩ уведомиха ООН, че напускат парижката сделка за климата"}
{"url": "https://news.bg/world/makron-i-tramp-obsadiha-svetovnite-problemi.html", "text": "Лидерите на Франция и САЩ са обсъдили сътрудничеството в Сирия и Ирак, съобщава АФП.Еманюел Макрон и Доналд Тръмп са провели телефонен разговор, по време на който са засегнали и темата за Иран, информира Белият дом.Те са обсъдили \"справяне със зловредното влияние на Иран\".По въпроса за Венецуела Тръмп и Макрон са се съгласили, че режимът на Николас Мадуро \"трябва да възстанови правата на венецуелските граждани\", се допълва в съобщението.Двамата лидери са разговаряли също за Северна Корея и Украйна. Те потвърждават важността всички страни да изпълнят споразуменията от Минск за постигане на мирно уреждане на конфликта в Украйна, се поясня в съобщението на американската администрация.", "date": "2017.08.05", "title": "Макрон и Тръмп обсъдиха световните проблеми"}
{"url": "https://news.bg/bulgaria/oranzhev-kod-v-17-oblasti-do-41-gradusa.html", "text": "Оранжев код в 17 области в страната заради жеги, според прогнозата на НИМХ за днешния ден.В останалите 11 области кодът е жълт.Тази събота ще е слънчева и гореща. Ще духа слаб вятър от изток-североизток. Максималните температури ще бъдат между 36 и 41 градуса.Атмосферното налягане ще се задържи близко до средното за август.Днес над Черноморието ще е слънчево с максимални температури на въздуха: 32°-35°. Температурата на морската вода е 25-26°. Вълнението на морето ще бъде 1-2 бала.Над планините ще е слънчево. Ще духа слаб до умерен североизточен вятър. Максимална температура на височина 1200 метра около 28°, на 2000 метра - около 20°.В неделя и понеделник ще бъде слънчево и горещо, като утре се очаква максималните температури да достигнат около 38 градуса. Следващите дни от седмицата температурите ще бъдат с 2-3 градуса по ниски. В четвъртък прогнозата е за дъжд, но температурите ще останат без промяна.", "date": "2017.08.05", "title": "Оранжев код в 17 области - до 41 градуса"}
{"url": "https://news.bg/world/edin-ubit-pri-strelba-v-los-andzhelis-1.html", "text": "Един човек е убит при стрелба в парк в Санта Моника, окръг Лос Анджелис, Калифорния, съобщават \"Лос Анджелис таймс\" и АП.Заподозряният е прострелян от полицията.Според силите на реда полицията е реагирала на сигнал за стрелба в Hotchkiss Park в петък следобед. Полицията поясни в \"Туитър\", че нападателят извадил оръжие и служители на реда са го простреляли.Нападателят е откаран в болница. Не е известно състоянието му.Няма пострадали полицаи.Не се разкрива и допълнителна информация за жертвата.Според АП видео, публикувано в социалната мрежа, показва полицаи да покриват мъж, който лежи на земята и служител на полицията да вика по заподозряния да не мърда.", "date": "2017.08.05", "title": "Един убит при стрелба в Лос Анджелис"}
{"url": "https://news.bg/world/dva-chasa-putin-goni-shtuka-s-harpun.html", "text": "Руският лидер Владимир Путин повече от два часа преследва голяма щука в едно от езерата в Република Тува по време на кратка ваканция в Сибир, която включваше интензивно двудневно катерене и лагеруване в горите, където президентът отново показа, че е във форма за годините си, информират местни медии.Повече от два часа Путин търсеше перфектния улов на дъното на сибирското езеро. Облечен във водолазен костюм и оборудван с очила и шнорхел, както и с харпун и камера GoPro, руският президент хвана голяма щука.Снимки показват премеждията на руския лидер по време на ваканцията му от 1 до 3 август.\"\", каза говорителят на Кремъл Дмитрий Песков.Освен че показа уменията си по риболов, Путин прекара много време и в катерене в тайгата, както и в рафтинг занимания в планинско езеро в Южен Сибир.Той беше придружаван от военния министър Сергей Шойгу, лидерa на Тува Шолбан Кара-оол и ръководителя на Република Хакасия Виктор Зимин.По време на краткото пътуване в Сибир руският президент също участва в събитие по пускането на малки рибки омул в езерото Байкал, за да се възстанови и да се поддържа биоразнообразието в най-дълбокото езеро в света.Но Путин не пропусна и служебните си задължения. Той участва на инвеститорска среща в град Благовещенск до границата с Китай.", "date": "2017.08.05", "title": "Два часа Путин гони щука с харпун"}
{"url": "https://news.bg/world/amazon-prodava-toaletna-hartiya-s-tuitove-na-tramp.html", "text": "\"Амазон\" предлага ново ниво тоалетна хартия с най-ироничните и спорни съобщения на американския лидер Доналд Тръмп в \"Туитър\", съобщават местни медии.Интернет гигантът продава хартията за 11,99 долара на клиентите си. Но от компанията обявиха, че тоалетната хартия се продава от фирма, наречена Toilet Tweets, и че доставките са извършват от \"Амазон\".Но до средата на вчерашния ден изглежда, че компанията на Джеф Безос се дистанцира от продукта. При ново търсене на \"Donald Trump Classic Tweets Toilet Paper\" се отваря страница, на която се отбелязва, че продуктът е достъпен чрез трети страни.На хартията има цитати на Тръмп в социалната мрежа от преди да стане държавен глава.", "date": "2017.08.05", "title": "„Амазон” продава тоалетна хартия с туитове на Тръмп"}
{"url": "https://news.bg/bulgaria/spornite-tochki-v-natura-2000-bomba-sas-zakasnitel-koyato-e-izbuhnala.html", "text": "Заложена бомба със закъснител, която е избухнала.Така министърът на околната среда и водите Нено Димов коментира по Нова телевизия ситуацията, създала се около забраната за земеделие и строителство в имотите, които попадат в зона Натура 2000.Димов уточни, че заповедта, която е издадена, не третира по никакъв начин акваторията, т.е относно рибарството няма никакви забрани. По думите му самата заповед обхваща единствено района, в който има понтосарматски степи.\"\", подчерта Димов.\"\", заяви Димов. По думите му бомбата е била заложена по време на Тройната коалиция. Тогава правителството е възложило на екоорганизации да направят картирането на мрежата. Димов каза, че това обаче не се е случвало в нито една страна, която е членка на ЕС. Навсякъде са ползвани научни организации, посочи Димов.По сигнал на Зелените еврокомисията завежда две дела за неспазване на района от Натура 2000, които по-късно са обединени в едно общо дело. Министърът допълни, че сигналът е за 600 проекта - къщи за гости, ниви, ветрогенератори и др.По думите на Димов последната част на тази бомба със закъснител е март месец тази година. Тогава служебното правителство поема ангажимент да издаде тази заповед като спешна мярка, за да не преминем към ефективни санкции.\"\", уточни той.Димов каза още, че това е очевидна несправедливост, но отмяната на заповедта означава санкции.Протестите продължават и днес, а собственици на земи са блокирали пътя между село Българево и нос Калиакра. Недоволстващите искат ревизия на Натура 2000.", "date": "2017.08.05", "title": "Спорните точки в Натура 2000 - бомба със закъснител, която е избухнала"}
{"url": "https://news.bg/world/avtobus-padna-ot-150-m-v-boliviya-8-zaginali.html", "text": "Най-малко 8 души са загинали при катастрофа на автобус в Боливия, съобщава РИА \"Новости\".31 души са пострадали при инцидента.Катастрофата е станала вследствие на механичен проблем на автобуса. Превозното средство е паднало от 150 метра.", "date": "2017.08.05", "title": "Автобус падна от 150 м в Боливия, 8 загинали"}
{"url": "https://news.bg/world/nyuzuik-se-podigra-s-marzeliviya-tramp.html", "text": "Списание \"Нюзуик\" не се притеснява да критикува президента Тръмп в последния си брой.Излезе със заглавие: \"\".На корицата на списанието е илюстриран сатиричен фотоколаж с президента, който се е отпуснал на удобен фотьойл с нездравословна храна, телефон и дистанционно за телевизор.На корицата пише още, че през първите 6 месеца на управлението си Тръмп е прекарал 40 дни в голф клубове и не е прокарал нито един важен законопроект през Конгреса.Корицата, публикувана в четвъртък, е свързана с историята на списанието \"Тръмп, кралското момче на Америка: Голфът и телевизията няма да направят Америка отново велика\". Споменават се навиците на американския лидер, които включват голф, \"Туитър\" и гледане на телевизия.", "date": "2017.08.05", "title": "„Нюзуик” се подигра с „мързеливия” Тръмп"}
{"url": "https://news.bg/bulgaria/nov-protest-na-sobstvenitsite-na-imoti-v-rayona-na-balchik-kavarna-i-shabla.html", "text": "Нов протест на собствениците на имоти в района на Балчик, Каварна и Шабла. Жители на община Каварна блокираха пътя Българево - Калиакра в знак на протест срещу забраната за земеделие и строителство в защитената зона \"Калиакра\", съобщиха БНР, bTV и Нова телевизия. Към тях се присъединиха и жители на общините Балчик и Шабла.След вчерашните сблъсъци с полицията, днес протестът премина мирно.Протестиращите са издигнали плакати, които гласят \"Да на екологията, не на рекета и отнетите права\", \"Натура за вас, мизерия за нас\", \"Отменете смъртната присъда на Крайморска Добруджа\".Полицейското присъствие в района е засилено.Притеснението на местните жители е, че заради забраната ще бъдат съсипани земеделието, туризмът и рибарството.В подкрепа на протестиращите присъства и кметът на Каварна Нина Ставрева. Тя също разкритикува решението и посочи, че регионът се обезлюдява и се отнема възможността за развитие.\"Това, към което се стремим, е започване на нова процедура с екип от международна експертиза за реално и конкретно очертаване на границите на защитените зони\", заяви тя.По думите на екоминистъра Нено Димов заповедта е издадена с цел страната ни да се предпази от тежки санкции.На извънреден брифиг в петък Димов заяви, че собствениците на земи, които не могат да ги използват за строителство заради екологични ограничения, може да бъдат компенсирани от европейските програми.\"\",посочи екоминистърът Нено Димов.", "date": "2017.08.05", "title": "Нов протест на собствениците на имоти в района на Балчик, Каварна и Шабла"}
{"url": "https://news.bg/world/prezidentat-na-ruanda-pol-kagame-specheli-treti-mandat.html", "text": "Президентът на Руанда Пол Кагаме спечели трети мандат, обяви Централната избирателна комисия на африканската страна, цитирана от БиБиСи.Частичните резултати от вчера показват, че Кагаме е подкрепен от 98% от гласувалите.Поддръжници на държавния глава, които заявяват, че той е донесъл стабилност и икономическо развитие след геноцида през 1994 г., излязоха на улицата, за да отпразнуват победата.Обаче критици, повечето, от които са извън страната, смятат, че той управлява с всяване на страх.След победата новият стар президент на Руанда обеща страната да продължи по пътя на икономическия растеж.59-годишният Кагаме, който е на власт от 17 г., се бори с Франк Хабинеза от Демократичната зелена партия и с Филип Мпаимана, който е независим.По-рано държавният глава обяви, че изборите са \"просто формалност\".През 2015 г. беше променена конституцията след референдум, с което се позволи на Кагаме да се бори за трети мандат. Потенциално той може да остане на власт до 2034 г.", "date": "2017.08.05", "title": "Президентът на Руанда Пол Кагаме спечели трети мандат"}
{"url": "https://news.bg/bulgaria/padnalo-darvo-varhu-chovek-zatvori-patya-berkovitsa-sofiya.html", "text": "Пътят Берковица-София е временно затворен за автомобили и в двете посоки, съобщават от пресцентъра на МВР.Причината е, че тази сутрин на пътя в района за с. Бързия, върху преминаващ автомобил, е паднало дърво.От инцидента е пострадал леко водачът на колата, който е откаран в болница с фрактура на крака.Предприети са действия за разчистване на пътя, до приключването им той ще бъде затворен за движение на моторни превозни средства.Обходен маршрут - през Враца.Временно е ограничено движението по път II-81 София - Бързия, в района на Бързия, поради отстраняване на паднало дърво от платното. Шофьорите да спазват указанията на служителите на \"Пътна полиция\", информира от Агенция \"Пътна инфраструктура\".", "date": "2017.08.05", "title": "Паднало дърво върху човек затвори пътя Берковица-София"}
{"url": "https://news.bg/bulgaria/borisov-sprya-zapovedta-izkarala-na-protest-balchik-kavarna-i-shabla.html", "text": "Премиерът Бойко Борисов разпореди на министъра на околната среда и водите Нено Димов да спре изпълнението на заповедта, с която се забраняват всякакви дейности в териториите в района на Балчик, Каварна и Шабла, попадащи в \"Натура 2000\", съобщават от Министерски съвет.Нареждането на Борисов е на фона на протестите на жители на трите общини, които се обявяват против заповедта, подписана преди 2 седмици от екоминистъра Димов. Според протестиращите по този начин ще бъдат съсипани земеделието, туризмът и рибарството.Бойко Борисов е възложил на министър Димов и екипа му утре да проведат среща с кметовете на трите общини и с представители на инициативните комитети, за да бъде обсъдена ситуацията, възникнала след решението на Съда на Европейския съюз, и заедно с тях да бъде търсено най-правилното решение за всички страни и за държавата след причинената огромна щета от предишни управления.От съобщението става ясно още, че решението на Борисов е взето след детайлен анализ на случващото се в района на Добруджа и невъзможността на хората да приемат ситуацията, чието сегашно развитие е резултат от недалновидни и неправилни управленски решения, взети от правителството на Тройната коалиция и министър Джевдет Чакъров.Борисов е възложил на министър Димов да осъществи контакт с комисаря по околна среда, морско дело и рибарство Кармену Вела и заедно с неправителствените организации, които са в основата на изготвянето на списъците с териториите по \"Натура 2000\", да бъде поканен да посети района и на място да се запознае с различните гледни точки.На следващото заседание на Европейския съвет министър-председателят ще постави въпроса пред председателя на Европейската комисия Жан Клод-Юнкер и ще разговаря с него за стотиците милиони, които България ще трябва да плати като глоба в резултат на осъждането.Премиерът Борисов призовава всички да се върнат отново към обществено обсъждане на проблема и да се разгледа работата по случая през годините, за да се минимизират щетите, които трябва да плати българският данъкоплатец.По-късно от Министерството на околната среда и водите съобщиха, че министър Димов отменя заповед РД-526 от 21 юли 2017 г., с която въведе забрани за определени дейности в рамките на разпространение на природно местообитание 62СО Понто-сарматски степи от защитена зона \"Комплекс Калиакра\", част от европейската мрежа Натура 2000.Заповедта беше издадена след преговори на министър Димов с Европейската комисия във връзка с осъдително решение на Съда на Европейския съюз срещу България по казуса Калиакра. Целта на преговорите с ЕК беше да се ограничат максимално щетите. Постигнатото споразумение с ЕК беше, за да не се налагат финансови санкции и милиони загуби за България, включително чрез премахване на съществуващи обекти.Още с встъпването си в длъжност министър Димов обяви, че ще търси баланс между икономическото развитие и опазването на околната среда в името на повишаване на качеството на живот на гражданите. Възникналото напрежение на Калиакра, показа нарушаване на този баланс. Стана ясно, че макар и намаляващо загубите за България, споразумението с ЕК, ги разпределя по несправедлив начин, като прехвърля основната тежест на тези, които най-малко могат да я понесат. Затова министър Димов е решен да води диалог до намирането на решения, които да защитят гражданите и тяхната частната собственост, която има еднаква тежест независимо дали е голяма или малка, допълват от ведомството.В тази връзка още утре министър Димов ще се срещне с кметовете на населените места в района на Калиакра, с представители на инициативния комитет \"Да спасим Добруджа\" и със засегнатите браншови организации. Целта е да бъде обсъдена ситуацията, възникнала след решението на Съда на Европейския съюз и да се постигне възможно най-правилното решение за всички страни и за държавата, след причинената огромна щета от предишни управления.Междувременно от Община Каварна съобщиха, че премиерът е поел ангажимент утре да проведе среща с кметовете на Черноморска Добруджа и протестиращите.В телефонен разговор с Виктор Лучиянов (представител от гражданска инициатива \"Да спасим Добруджа\" и общински съветник в Балчик) Борисов увери, че разбира проблемите на добруджанци и пое ангажимент утре да се проведе среща с кметовете на трите общини - Каварна, Балчик и Шабла, с представители на инициативните комитети и представители на \"Гражданска инициатива да спасим Добруджа\", за да се чуят притесненията на хората и да бъде обсъдена възникналата ситуация след решението на Съда на Европейския съюз.На срещата заедно с тях ще да бъде обсъдено най-правилното решение за всички страни и за държавата след причинената огромна щета.Днес протестът на гражданите бе повече от 3 часа и събра над 300 души от трите засегнати общини. На протеста дойдоха кметовете на общините Каварна и Шабла Нина Ставрева и Мариян Жечев, както и Георги Янев - кмет на село Българево.Припомняме, че през 2006 г. правителството на премиера Сергей Станишев възложи определянето на зоните по \"Натура 2000\" на екоорганизации, а не на научни институти, както е направено в останалите страни от ЕС. През 2008 г. са заведени две дела срещу България. Сигналът е за 600 проекта - сред тях има къщи за гости, ниви, ветрогенератори и други. През 2014 г. България е осъдена от ЕК. Последният спусък на тази бомба със закъснител е от март месец 2017 г., когато служебното правителство поема ангажимент да издаде тази заповед до 31 март, но не го прави.", "date": "2017.08.05", "title": "Борисов спря заповедта, изкарала на протест Балчик, Каварна и Шабла"}
{"url": "https://news.bg/bulgaria/koloni-ot-chakashti-avtomobili-na-makaza-i-kapitan-andreevo.html", "text": "Колони от чакащи автомобили на граничните пунктове \"Маказа\" и \"Капитан Андреево\", съобщиха от МВР, цитирано от bTV.На изхода на \"Маказа\" опашката от леки автомобили е един километър. На изхода на българо-турската граница на \"Капитан Андреево\" също има колона от изчакващи товарни автомобили.На българо-сръбската граница на \"Калотина\" трафикът е интензивен за леки автомобили на входа и на изхода.На българо-гръцката граница трафикът е интензивен на всички гранични пунктове.На българо-румънската и на българо-македонската граница трафикът е нормален на всички гранични пунктове.От \"Гранична полиция\" напомнят, че по информация на румънските власти днес от 12 до 20 ч. движението на товарни автомобили над 7,5 т на румънска територия ще бъде ограничено поради високите дневни температури.", "date": "2017.08.05", "title": "Колони от чакащи автомобили на \"Маказа\" и \"Капитан Андреево\""}
{"url": "https://news.bg/world/sanktsiite-na-sasht-tlasnaha-rusiya-i-iran-kam-voenno-satrudnichestvo.html", "text": "Русия и Иран се съгласиха да засилят военното, техническо и технологично сътрудничество след наложените от САЩ санкции, информират руски медии.Вицепремиерът на Русия Дмитрий Рогозин ще посети Техеран днес, където с военния министър Хюсеин Дехган ще обсъдят оръжейни доставки, каза източник от канцеларията на руския представител, допълвайки, че двете държави ще укрепят военното и технологично партньорство.Рогозин ще води делегация в Иран, която ще присъства на церемонията по встъпването в длъжност на новия стар президент на Ислямската република Хасан Рохани.\"\", поясни източникът и добави, че страните \"са се договорили да увеличат военното, техническо и технологично сътрудничество след включването на двете държави в списъка със санкции\".Представителят каза още, че руската делегация ще се опита да сключи нови договори с Техеран.", "date": "2017.08.05", "title": "Санкциите на САЩ тласнаха Русия и Иран към военно сътрудничество"}
{"url": "https://news.bg/world/2000-dzhihadisti-sa-ostanali-v-rakka.html", "text": "Все още около 2000 джихадисти се бият в сирийския град Ракка, обяви американски високопоставен представител, цитиран от БиБиСи.Брет Макгърк, специалният посланик на коалицията срещу ДАЕШ (\"Ислямска държава\"), заяви, че подкрепяните от САЩ сили са превзели около 45% от града, откакто започна операцията през юни.Той добави, че групировката се бори за собственото си оцеляване и че най-вероятно екстремистите ще умрат в града.Градът падна в ръцете на ДАЕШ (\"Ислямска държава\") през 2014 г., когато обяви \"халифата си\".Сирийските демократични сили постепенно напредват към града от ноември 2016 г.Не е ясно колко цивилни са останали в Ракка, но според изчисления на ООН броят им е между 20 000 и 50 000.Загубата на Ракка ще бъде още един голям удар върху групировката, която загуби Мосул през миналия месец.Екстремистите изгубиха 78% от територията, която контролираха в Ирак и 58% от тази в Сирия, добави Макгърк.", "date": "2017.08.05", "title": "2000 джихадисти са останали в Ракка"}
{"url": "https://news.bg/world/spetsprokurorat-na-sasht-za-parvi-pat-poiska-dokumenti-na-beliya-dom-za-ruskata-saga.html", "text": "Разследващи, работещи със специалния прокурор, който разследва дали Русия се е намесила на президентските избори в САЩ през 2016 г. са поискали от Белия дом да предостави документи, свързани с Майкъл Флин.Това пише американското издание \"Ню Йорк таймс\", цитирано от ДПА.Следователите също разпитват свидетели дали бившият съветник по националната сигурност на президента Доналд Тръмп е получил пари от турското правителство в края на предизборната кампания на американския милиардер, отбелязва вестникът, позовавайки се на източници.Молбата не е официална призовка, пише \"Ню Йорк таймс\", но изглежда, че за първи път Белият дом е помолен да предостави документи на екипа на Робърт Мълър.В четвъртък американски издания писаха, че Мълър е сформирал във Вашингтон съдебно жури по случая с Русия. Екипът на прокурора търси \"документи, свързани с бизнес делата\" на Флин, който подаде оставка през февруари, след като призна, че не е предал пълната информация за контактите си с бившия руски посланик Сергей Кисляк.Флин е разследващ също от жури във Вирджиния и комисии към двете камари на Конгреса. Все още се търсят отговори на въпроси, свързани с лобиране на Флин в полза на Русия и Турция.", "date": "2017.08.05", "title": "Спецпрокурорът на САЩ за първи път поиска документи на Белия дом за руската сага"}
{"url": "https://news.bg/bulgaria/kmetat-na-burgas-obyavi-chastichno-bedstveno-polozhenie.html", "text": "Кметът на Община Бургас Димитър Николов издаде заповед в 21 часа днес, с която обяви частично бедствено положение заради разрастващия се пожар между селата Миролюбово, Банево и Изворище.Това съобщиха от пресцентъра на община Бургас.Огнената стихия продължава да обхваща голяма територия между трите селища, където са разположени и вилни зони.В гасенето участват екипи на Главна дирекция пожарна безопасност и защита на населението, хеликоптер, включена е и техника на Община Бургас и земеделски производители.", "date": "2017.08.05", "title": "Кметът на Бургас обяви частично бедствено положение"}
{"url": "https://news.bg/world/vav-venetsuela-otstraniha-glavniya-prokuror.html", "text": "Главният прокурор на Венецуела Луиса Ортега беше отстранена от поста, предаде Ройтерс.На нейно място беше избран омбудсмана Тарек Сааб. За това гласуваха единодушно новоизбраните депутати.АП отбелязва, че рокадата беше очаквана в светлината, че Ортега обвинява правителството на Мадуро в нарушаване на човешките права. През последните дни бившият главен прокурор открито обвини управляващите във фалшифициране на вота.Освен това Върховният съд на Венецуела повдигна обвинения срещу Ортега.Новият главен прокурор Тарек Сааб е представител на режима. Опозицията го обвинява, че като омбудсман си е затварял очите за злоупотребите на властта.Над 100 души загинаха в протестите срещу режима във Венецуела.", "date": "2017.08.05", "title": "Във Венецуела отстраниха главния прокурор"}
{"url": "https://news.bg/world/oon-prie-novi-sanktsii-sreshtu-severna-koreya.html", "text": "Съветът за сигурност на ООН единодушно прие нови санкции срещу Северна Корея, съобщава Ройтерс.Резолюцията беше внесена от САЩ. Документът е отговор на последните два опита с междуконтинентални ракети, изстреляни от комунистическия режим в Пхенян.Девет високопоставени политици от режима в Северна Корея и четири компании, свързани със страната, са добавени в черния списък на ООН.На КНДР е забранен износът на въглища, желязо, желязна руда, олово, олово руда, както и морски дарове. В допълнение, на държавите - членки на ООН е забранено да увеличава броят на работниците от Северна Корея и да инвестират в съвместни проекти с севернокорейски компании, уточнява АП.", "date": "2017.08.05", "title": "ООН прие нови санкции срещу Северна Корея"}
{"url": "https://news.bg/world/gorski-pozhar-bushuva-na-gratskiya-ostrov-kitera.html", "text": "Горски пожар бушува на гръцкия остров Китера. Той е разпален от силните ветрове. Властите евакуираха десетки домове, съобщават гръцки медии.Извънредно положение е обявено на острова, който е разположен между континентална Гърция и на остров Крит.Промяна на ветрове, хълмист терен, разпръснати малки общности, правят трудно гасенето на пожара.\"Периметърът на пожара е много голям\", каза пред гръцката телевизия СКАИ говорителката на службата за противопожарна безопасност Ставрула Малири.Пожарникарите поискаха подкрепления от други области.Пожарът е избухнал в западната част на острова рано в петък, но отново пламна в събота и власти съобщиха, че са наредили евакуацията на две села, като предпазна мярка.Температурите надвишават 40 градуса по Целзий.", "date": "2017.08.05", "title": "Горски пожар бушува на гръцкия остров Китера"}
