{"url": "https://news.bg/bulgaria/slanchevo-temperaturite-se-pokachvat.html", "text": "Седмицата ще започне с предимно слънчево време.Очаква се покачване на дневните температури. Максималните ще бъдат в интервала 7-12 градуса.Минималните са предимно в диапазона между -4 и 3 градуса. В София - минус 7 градуса.Ще духа слаб вятър от югозапад, в източните райони - до умерен.", "date": "2017.12.10", "title": "Слънчево, температурите се покачват"}
{"url": "https://news.bg/bulgaria/proteche-metrostantsiyata-pri-ndk.html", "text": "На метростанцията при НДК се появи теч, на който засега служителите на метрополитена реагират с подръчни средства. Поради почивния ден потокът от хора не е голям и те успяват да преминават, заобикаляйки капещата вода.През миналия месец протече и метростанцията при летището.", "date": "2017.12.10", "title": "Протече метростанцията при НДК"}
{"url": "https://news.bg/crime/boyko-rashkov-ima-nepravomerno-podslushvani-polititsi.html", "text": "Председателят на Националното бюро за контрол на специалните разузнавателни средства Бойко Рашков обясни, че разрешенията за употреба на СРС, подписани от съдия, са задължителни за изпълнение. В интервю по БНР той опроверга твърдението на главния прокурор Сотир Цацаров, че не е имало случаи на подслушвани магистрати.\"Може би щеше да бъде по-конкретно, ако заседанието на НС действително беше закрито. Тогава бих могъл тогава да цитирам. Тогава, реално, участието на главния прокурор нямаше да се изчерпи с три \"не\"-та: \"Няма политици, няма магистрати, няма журналисти\". В самия доклад, ако някой беше прочел, има един абзац, който казва: \"Петима души са били подслушвани неправомерно, от които четирима магистрати\". С това отговора по въпроса \"магистрати\" щеше да се изчерпи\", обясни пред националното радио Рашков и добави, че категорично има случаи на нерегламентирано подслушвани политици.Служителите в Националното бюро за контрол на специалните разузнавателни средства нямат право да се информират за резултата от СРС-тата. Така работата им била затруднена.За хората, които работят там , Рашков каза, че са \"поставени в по-неблагоприятно положение от обвиняемите и подсъдимите\". Подсъдимите имат право да се запознаят с резултатите от СРС. Заповед на главния прокурор регламентира това. С нея се забранява членовете на бюрото да се запознават с веществените доказателства. ДАНС отказала достъп до 3 случая на база на тази заповед.Рашков вижда решение на проблема чрез създаването на независима от главния прокурор анкетна комисия. Комисията да изясни дали не се прикрива престъпна дейност с хилядите разрешени и неприложени подслушвания, иска Рашков. Той обясни, че най-вероятно ще търси помощ от премиера.Рашков каза, че е търсил Борисов лятото, но тогава премиерът не намерил време за среща. \"Може би някои от нещата сега нямаше да получат публичност при негова намеса, но така са решили, така са постъпили\", изтъкна той.Бойко Рашков има подготвени декларации до НС. Кани се да се обърне и към президента.Той отрече да има над 8000 разрешения за употреба на СРС, които не са били приложени, защото проследяваните лица имали повече от един телефон, но не ги използвали. ", "date": "2017.12.10", "title": "Бойко Рашков: Има неправомерно подслушвани политици"}
{"url": "https://news.bg/politics/zavarshvat-9-novi-kashti-v-hitrino-mestni-hora-oshte-sa-bez-domove.html", "text": "Година след трагедията в Хитрино министърът на регионалното развитие и благоустройството Николай Нанков посети селото, съобщиха от МРРБ.Припомняме, на 10 декември 20016 г. при експлозия на влакова цистерна загинаха седем души, 10 бяха ранени.Министърът се запозна как протича възстановяването на пострадалите и разрушени домове на хората. При посещението си той беше придружен от председателя на КСБ Николай Станков, областния управител на Шумен проф. Стефан Желев и кмета на Шумен Любомир Христов .Николай Нанков изказа благодарност към строителната камара, която изгражда десет нови къщи в селото за хора, които са загубили домовете си. 9 от сградите вече са почти готови и собствениците им скоро ще влязат в новите си домове.С публични средства се възстановяват още 13 къщи. Седем от финансираните от социалния фонд нови жилища са на етап груб строеж, строителството на още три е започнало. Собствениците на други три нямат документи и затова изграждането им се забавя.Заради вещно-правни процедури възстановителните дейности по някои от сградите са забавени.В момента не могат да се определят точни срокове, но ако времето позволи, ще се работи и през зимния сезон, заяви кметът на Хитрино - Нуридин Исмаил.\"В дните след трагедията цяла България се обедини, за да помогне на пострадалите в Хитрино. Сред обществото не трябва да остава горчив привкус, че има субективно разпределение на средствата за подпомагане на пострадалите.\" - заяви пред медиите министър Нанков.Той добави, че кметът на Хитрино е декларирал, че никой не е получил по-малко от предвидените от Обществения съвет средства. Ще бъде направен пълен отчет на разходите.Според министъра Общественият съвет е най-адекватният начин за изразходване на публични ресурси. Нито държавата, нито общината, нито кметовете, могат да удовлетворят по-добре потребностите на хората, подчерта Николай Нанков. Той допълни, че съветът по най-обективен начин трябва да разпредели средствата и да откликне на всяка нужда.Министърът напомни, че след трагедията държавата е осигурила финансови ресурси за възстановяване на публичната инфраструктура и е подпомогнала общината за няколко важни обекта, сред които е и водопроводът до с. Тимарево. През месец октомври започна рехабилитацията на 9 км от републиканския път, допълни Ннаков. Той посочи, че държавата е осигурила възможност за кандидатстване за европейско финансиране и сега общината подготвя проекти.Министър Нанков се срещна с местни хора, за да чуе мнението на всички пострадали.", "date": "2017.12.10", "title": "Завършват 9 нови къщи в Хитрино, местни хора още са без домове"}
{"url": "https://news.bg/bulgaria/snegorin-sabori-ogranichitelite-po-veloaleya-na-dondukov.html", "text": "При почистване на снега по бул. \"Дондуков\", в участъка между бул. \"Васил Левски\" и ул. \"Кракра,\" снегорин е съборил ограничители, разделящи велоалеята от платното за движение.Това е станало по невнимание, уточняват от направление \"Транспорт и транспортни комуникации\" на Столична община.Съобщава се, че фирмата за почистване, която е извършила нарушението, ще възстанови разрушените ограничители. Разходите ще бъдат за изцяло за нейна сметка.Днес през деня протече и метростанция НДК.", "date": "2017.12.10", "title": "Снегорин събори ограничителите по велоалея на „Дондуков” "}
{"url": "https://news.bg/bulgaria/polovinata-romi-ot-vidinskiya-kvartal-nov-pat-iskat-da-uzakonyat-kashtite-si.html", "text": "Близо половината от жителите на видинския квартал \"Нов път\", където обитателите са предимно от ромския етнос, са готови да узаконят къщите си, предаде БНР с позоваване на проучване, проведено от неправителствената организация \"Дром\".Анкетирани са 120 жители на квартала и извадката е представителна, посочват от \"Дром\".Обитателите на две трети от къщите се страхуват да не бъдат изгонени от домовете си, показва проучването, проведено в началото на декември.Въпреки това 46 % от анкетираните не желаят да узаконят жилищата си, допълва представителката на организацията Донка Панайотова.\"Има незнание. Те не знаят защо трябва да имат такъв документ и да плащат данъци.\" - коментира тя.Около 6% от запитаните не знаят какво трябва да направят, за да узаконят имотите си и с тях трябва да се работи, убедени са от неправителствената организация.Възможност за това дават организираните от общината търгове, заяви председателят на общинския съвет във Видин Генади Велков.\"Те получават търпимост върху сградите. Могат да си ги узаконят.\" - допълни кметът.50 имота в квартал \"Нов път\" във Видин са закупени от обитателите им само за последните две години, а търговете продължават.", "date": "2017.12.10", "title": "Половината роми от видинския квартал „Нов път” искат да узаконят къщите си"}
{"url": "https://news.bg/bulgaria/kaso-saedinenie-e-podpalilo-sklada-na-zhandarmeriyata-v-burgas.html", "text": "Късо съединение е вероятната причина за пожара в складово помещение на жандармерията в Бургас, предаде БНТ с позоваване на местната полиция.Огънят пламна вчера следобед, като обхвана около 700 квадратни метра площ.В помещението са съхранявани пиротехнически средства, конфискувани от футболни мачове. Запалването е предизвикало гърмежи, които са били чути от жителите в околните блокове.Оръжейният склад на жандармерията не е засегнат. Заради инцидента вчера районът бе отцепен. Част от осветлението по един от централните булеварди на града бе спряно, за да се избегнат опасни ситуации.Щетите се изчисляват.", "date": "2017.12.10", "title": "Късо съединение е подпалило склада на жандармерията в Бургас"}
{"url": "https://news.bg/health/predsedatel-na-patsientska-organizatsiya-zdravniyat-ministar-lazhe.html", "text": "Твърденията на министъра на здравеопазването за мораториума върху новите лекарства са лъжа.Това заяви председателят на организацията \"Български пациентски форум\" Иван Димитров в отворено писмо до министър Кирил Ананиев, с което поиска неговата оставка.Иван Димитров посочва, че в докладите на СЗО и Европейската здравна комисия е констатирано, че българският пациент е на последно място в Европа по достъп до иновативни медикаменти и терапии.\"Твърдението във Ваше интервю \"\" е абсолютна ЛЪЖА!\" - заявява Иван Димитров.Той полемизира и с твърдението на здравния министър, че 30% от публичните разходи на НЗОК отиват за лекарства, докато този процент е 15-20.\"Колко процента от парите в ЕС се дават за превенция и профилактика, за да не стигат пациентите до терминален стадий и скъпо струващи лекарства, и колко процента е у нас? Колко регистри има у нас за хроничните заболявания и колко Национални програми с финансиране от държавата има за превенция и намаляване на разходите?\" - пита председателят на пациентската организация.Той определя твърдението на министъра, че протестиращите срещу мораториума са малък брой хора, манипулиращи обществото \"в полза на частни корпоративни интереси\", като \"меко казано нагло\" на фона на \"безочливото крадене на средства за здраве от страна на финансовото министерство, което и към момента заплаща 4% от здравните осигуровки за групите, за които отговаря\".По думите му, това ощетява гражданите с около 300-400 милона лева.Иван Димитров предупреждава, че обвинението към протестиращите, че обслужват фармацевтичния бизнес е лъжа, за която министърът може да понесе съдебна отговорност.Той определя като невярно и твърдението, че в позитивният списък на касата е заложена една от най-шроките гами лекарства с доказан терапевтичен ефект и че са осигурени най-модерните медикаменти, прилагани в Европа.Димитров настоява за конкретна информация по отношение на лекарствата, които се прилагат при 14 групи заболявания, сред които множествена склероза, хронична лимфоцитна левкемия, рак та млечната жлеза, ревматоиден артрит, астма и др.\"Въз основа на ГЕНОЦИДА, който се опитвате да провеждате върху мен, моето семейство, близки и приятели - аз, ГРАЖДАНИНЪТ Иван Димитров Димитров искам Вашата НЕЗАБАВН АОСТАВКА.\" - казва в заключение председателят на \"Български пациентски форум\".", "date": "2017.12.10", "title": "Председател на пациентска организация: Министърът лъже"}
{"url": "https://news.bg/bulgaria/sedemte-rilski-ezera-zamraznaha.html", "text": "Седемте рилски езера са замръзнали поради зимните студове, предаде БНР.Снежната покривка в Рила е около 10 см. Има и навявания от силния вятър през последното денонощие.Първо замръзва най-високото езеро - Сълзата, което е и най-малкото, с площ от около 2-3 декара. То е разположено на 2535 метра надморска височина.Последно се покрива с лед Долното езеро - на 2095 м.Окото пък е най-дълбокото - 37,5 м. То се размръзва най-късно, през май-юни.По традиция кюстендилски планинари планират да посрещнат Нова година на Рибното езеро, чиято дълбочина е до 2,5 метра. Те отсядат в хижа \"Седемте езера\", която има самостоятелен мини ВЕЦ, юзина и осигурено електрозахранване. Навръх Нова година планинарите излизат да играят хоро върху заледеното езеро, развявайки националното знаме.", "date": "2017.12.10", "title": "Седемте рилски езера замръзнаха"}
{"url": "https://news.bg/bulgaria/uchenitsi-ot-mezdra-shte-poluchavat-topal-obyad-v-uchilishte.html", "text": "Българският червен кръст и община Мездра осигуряват топъл обяд за 60 възпитаници на Професионалната гимназия по механизация на селското стопанство в града, предаде БНР.В гимназията учат 91 ученици от цяла Врачанска област, разпределени в пет паралелки.С малки изключения те са деца безработни родители или от социално слаби, многодетни или непълни семейства. Много от децата в гимназията са сираци или са отглеждани от бабите и дядовците си, защото родителите са в чужбина.През декември и януари 60 от тях ще получават топъл обяд всеки учебен ден. Целта на инициативата на БЧК и община Мездра е те да получат подкрепа и да се задържат по-дълго в класните стаи.", "date": "2017.12.10", "title": "Ученици от Мездра ще получават топъл обяд в училище"}
{"url": "https://news.bg/bulgaria/vazstanoviha-elektrozahranvaneto-v-lovech.html", "text": "Електрозахранването в Ловеч е възстановено след авариите, причинени от силния вятър и падналия сняг през миналата нощ, предаде БНР.Вече има ток и в селата Александрово, Дойренци, Дренов и Умаревци.Поривите на вятъра в региона достигнаха до 16 м в секунда, а по високите части на областта снежната покривка тази сутрин е била около 10 см.", "date": "2017.12.10", "title": "Възстановиха електрозахранването в Ловеч"}
{"url": "https://news.bg/disasters/neobichayni-snegove-blokiraha-velikobritaniya.html", "text": "Силни снеговалежи обхванаха голяма част от Великобритания и парализираха движението на много места в страната, предаде Би Би Си. Снежната покривка в Уелс достигна рекордните 28 сантиметра.Повечето неделни прояви на открито бяха отменени заради лошото време. Сред тях е и коледният панаир в Лънкълн, тъй като властите се опасяват, че посетителите може да си окажат блокирани по пътищата.Снегът и силният западен вятър, връхлетял южните райони на Англия, затрудниха работата на лондонските летища.На \"Хийтроу\" засега функционират и двете писти, като техниката за почистване на самолетите от леда работи при извънреден режим, което води до забавяне на полети. Много компании обявиха, че отлагат или отменят рейсове от \"Хийтроу\", като се ангажираха да възстановят графиците в рамките на близките дни.Днес British Airways съобщи, че отменя 70 полета и броят им продължава да расте.На летище \"Станстед\" пистата е блокирана от снеговалежа. \"Лутън\" също прекрати полетите.Над 2500 домакинства в югозападните райони на Англия и в Уелс останаха без електричество.Някои местни пътища са блокирани от паднали дървета.Скоростта на вятъра над Ла Манша достига 150 км/ч, а при отделни пориви - до 160 км/ч. Няколко кораба са подали сигнал за бедствие. В пристанището на Кале е заседнал ферибот с над 300 пътници на борда.В някои отдалечени райони на Шотландия и Уелс се очаква понижаване на температурите до минус 14 градуса.Властите предупреждават водачите да си осигурят топли дрехи, горещи напитки и храна, както и лекарства, лопата и фенер.", "date": "2017.12.10", "title": "Необичайни снегове блокираха Великобритания"}
{"url": "https://news.bg/politics/sas-zarya-proverka-be-pochetena-plevenskata-epopeya.html", "text": "Тържествената заря-проверка се проведе в Плевен по повод на 140 години от Плевенската епопея, предаде БНТ. Събитието премина под патронажа на президента Румен Радев.На площад \"Възраждане\" в Плевен държавният глава прие строя и поздрави представителните блокове от Националната гвардейска част.В словото си той напомни историческите събития отпреди 140 години.", "date": "2017.12.10", "title": "Със заря-проверка бе почетена Плевенската епопея"}
{"url": "https://news.bg/world/sled-brekzit-filipintsi-na-myastoto-na-balgarite-i-polyatsite.html", "text": "В селското стопанство и месопреработвателната промишленост на мястото на хилядите работници от Полша или Румъния сега могат да дойдат също толкова украинци и филипинци, пише агенция Ройтерс в обширен репортаж от Острова. Авторът Найджъл Хънт припомня, че към определени професии британците проявяват много слаб интерес. Така например те не желаят да доят крави рано сутрин или да разфасоват свинско в някоя кланица. Обикновено тези дейности се извършват от работници-мигранти от по-бедните източноевропейски страни от ЕС.Дори и най-горещите привърженици на Брекзита признават, че при тази рекордно ниска в момента безработица (4,3%), в някои промишлени сфери ще има нужда от работници-мигранти и след като страната напусне ЕС през 2019 година. Британските работодатели ценят източноевропейските работници заради добрите им умения и трудовата им етика, припомня агенцията.Как ще запълнят липсващите капацитети?Производството на храни и напитки е най-големият сектор от британската икономика с оборот през 2015 г. от 110 милиарда паунда (147 млрд. долара). В много голяма степен този бранш е зависим от трудовите мигранти от други страни от ЕС и най-вече от бившите социалистически страни в Източна Европа. Така например от Асоциацията на британските месопреработватели посочват, че 63 процента от заетите в бранша работници са от други страни-членки на ЕС, а в някои предприятия делът им дори достига 80 процента. От асоциацията са категорични, че със собствени сили страната трудно ще успее да запълни липсващите капацитети в бранша.Британското правителство, което иска да ограничи рязко миграцията, още не е обявило официално плановете си за след фактическото излизане на страната от ЕС. Но министърът на земеделието Джордж Юстис споделя опасенията на работодателите: \"Напускането на ЕС и утановяването на режим на контролирана миграция съвсем не означава, че ще спрем напълно миграцията\", заяви той пред парламента по-рано през годината.\"Без работниците от страните от ЕС британската месопреработвателна индустрия няма да е същата\", предупреди изпълнителният директор на Националната асоциация на свиневъдите Зоу Дейвис.\"Защо да има проблем с мен, след като върша нещо, което друг не иска да прави?\"В земеделието пък винаги са разчитали на работна ръка от чужбина. Още след Втората световна война е приета Програма за сезонна заетост в селското стопанство, която обаче Лондон отмени през 2013 година - малко преди британският трудов пазар да бъде отворен за работници от Румъния и България. Сега, когато Брекзитът ще затръшне вратата за всички граждани от ЕС, Националната асоциация на земеделските производители (NFU) настоява за реактивирането на Програмата за сезонна заетост или за приемането на подобна някаква мярка. А това може да върне в страната работниците от страни извън ЕС. Така например по-възрастните британци си спомнят времената, когато в британското земеделие масово са се трудили мигранти от страни като Филипините, например.Много от тези 17 милиона британци, които гласуваха за Брекзит, могат да бъдат разочаровани, ако на мястото на източноевропейците сега дойдат например филипинци или украинци. Нетната миграция до средата на годината е паднала до 230 хиляди новопристигнали, но това все още е далеч от целта на правителството да сведе миграцията до няколко десетки хиляди души на година. Броят на гражданите от ЕС също е спаднал на 106 хиляди до края на септември. Числата обаче рисуват смесена картина: докато 20 хиляди поляци са напуснали Острова през 2016 година, в същото време в страната са пристигнали около 50 хиляди румънци.\"Защо някой трябва да има проблем с мен, след като идвам, за да върша нещо, което никой друг не иска да прави, и след като плащам тук данъци?\", пита възмутено Золтан Петер. Румънецът е на Острова от 2009 година, първоначално е работил в една мандра в Западна Англия, а семейството му е останало в Румъния - съпруга и малка дъщеря. Днес Золтан е регионален мениджър в LKL - фирма, която наема работници за млекопреработвателната промишленост.Поевтиняването на британския паунд след референдума за Брекзит също прави страната по-малко атрактивна за земеделските работници: в момента минималната почасова ставка е 7,20 паунда, което преди обезценяването на валутата са били 41 полски злоти, а днес са само 34 злоти, посочва Ройтерс.", "date": "2017.12.10", "title": "След Брекзит - филипинци на мястото на българите и поляците?"}
{"url": "https://news.bg/politics/kurumbashev-ninova-da-vnimava-s-borisov-toy-e-naroden-artist.html", "text": "Корнелия Нинова да бъде внимателна по отношение на делото между нея и Бойко Борисов - такава препоръка отправи към лидерката на социалистите евродепутатът Петър Курwмбашев.\"Ще си позволя публично да предупредя г-жа Нинова да бъде внимателна с г-н Борисов, тъй като в българската политика има само двама народни артисти - единият е Стефан Данаилов, а другият - Бойко Борисов.\" - заяви Курумбашев пред bTV.По отношение на предстоящото европредседателство на страната ни той изрази надежда \"да си подредим къщата\".\"По време на предстоящото председателство България ще влезе във фокуса на Европа. На второ място - Европа ще бъде тук, а не там. Често чувам израза \"там\", като се отиде в Европа, сякаш ние сме някъде другаде. Също така се надявам и ние да си подредим малко по-добре \"къщата\". Плочките пред НДК и естакадата, която отива към летището, трябва да бъдат ремонтирани така или иначе - и без да има председателство.\" - коментира Корумбашев.По думите му, в предстоящите шест месеца имаме шанс да поставим на дневен ред важни за България въпроси, но \"без да прекаляваме\".\"Усещам, че има една превъзбуда в момента\", сподели евродепутатът.\"Представете си, че областните управители на България имат право на ротационен принцип да председателстват заседанията на Министерски съвет. Областните управители на Силистра или Смолян, например, биха могли да изредят важни за двете области приоритети, но като цяло трябва да спазват българските приоритети. Не можем да приемем в ЕС някоя държава в свободното си време без съгласието на останалите. Трябва да бъдем внимателни, когато изброяваме приоритетите на ЕС.\" - призова Корумбашев.Той заяви също, че подкрепя членството на България в еврозоната. По думите му положителните ефекти от приемането на еврото ще бъдат два - лихвите по кредитите би трябвало да паднат с поне още 1% и част от нашите банки ще бъдат под надзора на Европейската централна банка.", "date": "2017.12.10", "title": "Курумбашев: Нинова да внимава с Борисов, той е народен артист"}
{"url": "https://news.bg/society/balgarski-teolog-i-papata-s-edno-i-sashto-prozrenie-za-otche-nash.html", "text": "Идеята за промяна на молитвата \"Отче наш\", която бе огласена от папа Франциск, е подета преди шест десетилетия от българския теолог Ваклуш Толев.Става дума за текста \"и не въведи нас в изкушение\", който вероятно е плод на лош превод, тъй като същността на Бога изключва възможността той да изкушава хората - не би ги подтикнал към грях.\"Отецът никога не би постъпил така, отецът би ни помогнал да станем\", аргументира се папата, като предложи текстът да бъде \"не ни оставяй да се поддадем на изкушение\".Още през 1956 г. Ваклуш Толев стига до идеята за корекция в молитвата, която да звучи по следния начин: \"избави ни от лукавия, за да не изпадаме в изкушение\".Той дори намира доказателство на прозрението си за грешката при превода: в Съборното послание на св. ап. Иаков - глава 1, стих 13, се казва \"Никой, кога е в изкушение, да не казва: Бог ме изкушава; защото Бог се от зло не изкушава, а и Сам не изкушава никого.\"\"Защото може ли Бог да те изкушава и след това да ти прати Избавител?! Направената корекция снема от човека това бреме. Тя отваря път на лъча на Светлината, затулен вследствие преиначаване на оригиналната молитва; вследствие милиардите повтаряния от милиарди уста на грешния текст. Така молитвата наистина става подтик към Небето - идея за единение с Бога!\" - казва Ваклуш Толев.Идеята му обаче не е приета от Светия синод - дори не е последвал отговор на писмото, в което той излага аргументите си.Неговата дъщеря Жаклин Толева напомни за това със свой статус във Фейсбук:\"Папа Франциск поиска да се коригира молитвата \"Отче наш\". Преди 60 години, моят баща Ваклуш Толев в писмо до Светия Синод иска същото. А по-късно, през последните 10 години поиска от ООН Хартата за правата на човека да бъде допълнена с клауза за защита на душевната същност на човека от въздействието на понятията \"враг\" и \"анатема(проклятие)\", приложени като думи и като действия в социалния и в религиозния живот на човечеството.\"За християните молитвата \"Отче наш\" е божествено откровение, тъй като текстът й е даден от самия Исус на неговите ученици.Тя е посочена от евангелиста Матей в глава 6 - стихове 9-13, и от Лука в глава 11 - стихове 2-4.Оригиналният е текст е на арамейски, като впоследствие е преведен на гръцки, латински, а по-късно и на съвременните езици.", "date": "2017.12.10", "title": "Български теолог и папата – с едно и също прозрение за „Отче наш”"}
{"url": "https://news.bg/crime/zadarzhaha-chuzhdenets-za-krazhba-v-plovdiv.html", "text": "Млад мъж е задържан за кражба, съобщава \"\". 25-годишният мъж е чужденец. Той е извършил кражба от аптека в пловдивския квартал \"Тракия\".Рано днес е получен сигнал, че от частна охранителна фирма са хванали млад мъж, извършил кражба от аптека.По първоначална информация мъжът е влязъл с взлом и е взел две метални кутии с около 100 лв. в тях.25-годишният е задържан от властите за до 24 часа в Пето районно управление на полицията в Пловдив.", "date": "2017.12.10", "title": "Задържаха чужденец за кражба в Пловдив"}
{"url": "https://news.bg/bulgaria/zhiteli-na-s-elin-pelin-protestirat-sreshtu-trafika-na-tezhki-kamioni.html", "text": "Жители на село Елин Пелин излязоха на протест заради преминаването на тежкотоварни камиони над 10 тона през населеното място, предаде БНТ.Заради тежките коли надлезът на улица \"Кирил и Методий\" е в лошо състояние, въпреки извършения наскоро ремонт.Съоръжението е било обновено преди една година, но проблемите продължават.\"Хората са изнервени, протестират, защото в момента тук има много логистични бази и има голям трафик. В момента виждате, че е неделен ден, и колко коли чакат. Искаме тук да има камери за да може да се намали скоростта.\" - коментира заместник-кметът на община Елин Пелин Стоян Стоянов.\"Само преди 6 месеца е извършен пълен ремонт, инвестицията е било над 2 милиона лева. Сами може да видите, че в момента са отворени фуги на всички снадки на моста. И очакваме след зимния сезон отново да бъде разрушена цялата настилка.\" - споделя Полина Бочева, жителка на Елин Пелин:Протестиращите заявиха, че ако исканията им не бъдат чути, те ще излязат отново на протест.", "date": "2017.12.10", "title": "Жители на с. Елин Пелин протестират срещу трафика на тежки камиони  "}
{"url": "https://news.bg/bulgaria/65-mln-lv-nesabrani-globi-na-kat-za-18-mesetsa.html", "text": "Около 65 милиона лева са несъбраните глоби на КАТ за период от година и половина, предаде bTV.Министерството на финансите вече е дало съгласие задълженията да бъдат събирани от частните съдебни изпълнители, а не от Агенцията за приходите. Чака се отговорът на МВР.Според КАТ, голяма част от тези глоби остава на хартия, защото шофьорите чакат да изтече давността на наказанието. Така данъчните не могат да съберат сумите в срок.Посочва се, че частните съдебни изпълнители са готови да го правят, за което не са нужни промени в закона, а и държавата нямало да плаща такси.\"Смисълът да се възлагат вземанията за събиране не е в това частните съдебни изпълнители да имат работа, смисълът е да има събираемост, която да води до превенция\", коментира частният съдебен изпълнител Георги Дичев.", "date": "2017.12.10", "title": "65 млн. лв. несъбрани глоби на КАТ за 18 месеца"}
{"url": "https://news.bg/world/zadarzhaha-trima-zaradi-opit-za-palezh-na-sinagoga-v-gyoteborg.html", "text": "Шведската полиция задържа трима тийнейджъри по подозрение, че са се опитали да опожарят синагога в Гьотеборг, предаде Дойче веле.Прокуратурата настоява за задържането им под стража.\"Работим по случая, но засега не можем да дадем информация за вероятните мотиви\", заяви пресаташето на прокуратурата в Гьотеборг Ула Брем.По-рано шведските медии съобщиха, че вечерта на 9 декември неизвестни лица с маски са хвърляли горящи предмети срещу синагога в центъра на Гьотеборг.Според очевидци, става дума за коктейли Молотов, но полицията не потвърди тази информация.По време на нападението в синагогата е имало около 20 души.Благодарение на дъжда сградата не е пострадала.Премиерът на Швеция Щефан Льовен и правителството на страната осъдиха вандалския акт.Полицията засили охраната на сградата.Представителят на еврейската общност в Гьотеборг Алън Стуцински свърза нападението с признаването на Йерусалим за столица на Израел от страна на американския президент Доналд Тръмп.", "date": "2017.12.10", "title": "Задържаха трима заради опит за палеж на синагога в Гьотеборг  "}
{"url": "https://news.bg/world/zabraniha-prodazhbata-na-frenski-bebeshki-hrani-zaradi-salmonela.html", "text": "Френските власти забраниха продажбата на мляко за бебета и още няколко бебешки храни, произвеждани от френския концерн Lactalis, предаде агенция \"Ройтерс\".Забраната е предприета заради открита бактерия на салмонела в храните. Наредено е от магазините да бъдат изтеглени наличните количества, съобщи френската агенция за защита на потребителите DGCCRF.Рестрикциите върху продукцията засягат пратки, предназначени за износ в Китай, Тайван, Пакистан, Афганистан, Ирак, Мароко, Ливан, Судан, Румъния, Сърбия, Грузия, Гърция, Хаити, Колумбия и Перу.Някои количества са били предназначени за регионални пазари в Африка и Азия.От агенцията заявяват, че Lactalis - най-големият производител на млечни храни в света, е допуснал заразяване на няколко вида храни и затова е наредено те да бъдат спрени от продажба и износ.Забраната е предприета, след като са установени 20 случая на салмонела при деца във Франция през първите дни на декември. По-рано беше наложена частична забрана върху 12 продукта на Lactalis заради заразяванията.През тази седмица са установени пет нови случая на заразени деца. Едно от тях е приемало продукт, който не е бил включен в първоначалния списък със забранени храни.Състоянието на децата вече се е подобрило, уточняват от агенцията.Говорителят на Lactalis Мишел Налет заяви пред телевизия BFM че продуктите, които вече са били закупени, може да бъдат върнати в аптеките и супермаркетите. Той допълни, че всеки щам на салмонелата може да бъде убит чрез варене в продължение на две минути.Агенцията публикува  на забранените храни.", "date": "2017.12.10", "title": "Забраниха продажбата на френски бебешки храни заради салмонела"}
{"url": "https://news.bg/world/v-luksor-nameriha-mumiya-i-artefakti-na-3500-godini.html", "text": "Археолози разкриха гробница на 3500 години в древния град Луксор край Нил, предаде Би Би Си.В нея е намерена мумия, вероятно на високопоставен чиновник от епохата на Новото царство.Името му не е известно, но според египетското министерство по въпросите на древното наследство, има две възможности. Едната е човекът да се е наричал Джехути Мес - името е гравирано на една от стените. Другата възможност е да става дума за писар, наричан Мати. Неговото име и това на съпругата му Мехи са изписани на погребалните съдове.В гробницата са запазени малки пластики, дървени маски и ярки стенописи.От министерството по древността уточняват, че тази и още една гробница са открити от германски археолози още през 90-те години на миналия век, но досега не са отваряни.Другата гробница беше отворена наскоро, а разкопките продължават и в момента.Гробниците се намират в некропола Дра Абул Нага, където са намирали покой високопоставени египтяни.Той е в непосредствена близост до Долината на царете, в която са погребани много от фараоните на древен Египет.През септември археолозите откриха край Луксор гробница на бижутер на име Аменемхат, работил за фараон от Новото царство. Намерена е негова статуя, изобразяваща ювелира седнал до съпругата му.", "date": "2017.12.10", "title": "В Луксор намериха мумия и артефакти на 3500 години"}
{"url": "https://news.bg/regions/zatvoriha-varnenskoto-pristanishte-zaradi-vyatar.html", "text": "Силният вятър затвори пристанище Варна, съобщава БНР. Скоростта на вятъра в морската столица е 15-20 метра в секунда. Властите призовават хората да внимават за летящи предмети.Максималната температура на брега се очаква да достигне до 10-12°, възможно е да превали.Без ток заради аварии в електропреносна мрежа са останали райони от Ловеч и селата Александрово, Дойренци, Дренов и Умаревци.Работи се по възстановяване на електроподаването. ", "date": "2017.12.10", "title": "Затвориха варненското пристанище заради вятър"}
{"url": "https://news.bg/world/zeman-strahliviyat-es-podkrepya-palestinskite-teroristi.html", "text": "Европейският съюз е страхлив да подкрепи Израел и действа в интерес на палестинските терористични групи. Това бе заявено в събота от чешкия президент Милош Земан. Той говори в Прага на конференция на политическото движение \"Свобода и пряка демокрация\".През септември Европейският парламент предостави трибуна за речта на Лейла Халед - активистка на Народния фронт за освобождение на Палестина. Той е признат за терористична организация в ЕС, Израел, Канада и Съединените щати, а самата Калед през 1969 г. участва в залавянето на пътнически самолет на американската компания Trans World Airlines.Президентът на Чешката република отново подкрепи инициативата на американския лидер Доналд Тръмп за прехвърлянето на посолството на САЩ от Тел Авив в Ерусалим. Чешкото посолство също трябва да бъде в Ерусалим, казва Земан.", "date": "2017.12.10", "title": "Земан: Страхливият ЕС подкрепя палестинските терористи"}
{"url": "https://news.bg/world/oportyuniti-otselya-osma-zima-na-mars.html", "text": "Най-старият марсоход на НАСА \"Опортюнити\" оцеля осма зима на Червената планета, съобщи ЮПИ.Слънцето сега е над марсианския хоризонт много кратко и затова захранването на слънчевите панели на роувъра е трудно.Марс, както и Земята, има наклонена ос, но тъй като обиколката му около Слънцето е почти двойно по-дълга, сезоните на Марс също са почти два пъти по-дълги от земните. Инженерите се притесняваха, че \"Опортюнити\" няма да оцелее още през първата си зима на Червената планета. Той обаче се справи и с осмата.\"Опортюнити\" работи на Марс от началото на 2004 г.", "date": "2017.12.10", "title": "\"Опортюнити\" оцеля осма зима на Марс"}
{"url": "https://news.bg/regions/vazstanoveno-e-dvizhenieto-pri-yablanitsa.html", "text": "Възстановено е движението по магистрала \"Хемус\" при пътен възел \"Ябланица\", съобщават от АПИ.По-рано тази вечер то беше временно ограничено заради катастрофа, при която тежко е пострадал 19-годишен френски гражданин. Той е пътувал сам в колата. Транспортиран е в болница в Плевен. Състоянието му е много тежко, има опасност за живота му.От Агенция \"Пътна инфраструктура\" предупреждават шофьорите да се движат с повишено внимание и съобразена скорост по обходния маршрут - околовръстният път на град Ябланица.", "date": "2017.12.10", "title": "Възстановено е движението при Ябланица"}
{"url": "https://news.bg/world/kokteyli-molotov-po-sinagoga-v-gyoteborg.html", "text": "Около две дузини маскирани мъже хвърляха запалителни бомби срещу синагога в шведския град Гьотеборг. Това съобщава вестник \"Експресен\".Инцидентът се случи на 9 декември. В синагогата е имало около 30 души.\"Ние знаем само, че срещу синагогата са хвърлени няколко коктейли Молотов. В бутилката е имало бензин, \" казаха от градската полиция.Служителите на реда са отцепили мястото на инцидента. Вестникът отбелязва, че полицията няма заподозрени все още, а тя иска от обществеността да посочи възможните виновници.В същото време, ръководителят на еврейската асамблея на Гьотеборг Алан Стуцински не изключва възможността, че инцидентът може да бъде свързано с влошаване на ситуацията в Ерусалим.", "date": "2017.12.10", "title": "Коктейли Молотов по синагога в Гьотеборг"}
{"url": "https://news.bg/world/dudal-v-chest-na-robert-koh.html", "text": "\"Гугъл\" пусна дудъл в чест на Робърт Кох.Името на Роберт Кох отдавна е записано със златни букви в историята на биологията, а що се отнася до микробиологията - немецът на практика се смята за един от нейните основатели.Роден на 11 декември 1843 година в градчето Клаустал в Горен Харц, Кох произхожда от семейство на минен инженер, и един от най-ранните митове, който витае около личността му, е че още на петгодишна възраст се научава да чете напълно самостоятелно с помощта на периодичните издания, които семейството му следи. Дали е вярно няма особено значение, но е факт, че години по-късно германският учен става легендарен с изключителната си методичност и последователност, които в съчетание с природната му интелигентност го превръщат в толкова значимо явление на научния небосклон.Роберт Кох проявява интерес към биологията още в гимназиалните си години, и логично през 1862 г. влиза в Гьотингенския университет със специалност медицина. По това време бива силно повлиян от вижданията на видни имена в същата област, начело с Якоб Хенле и неговата теория, че инфекциозните болести се причиняват от живи, паразитни организми (публикувана още през 1840 г.), а по-късно - след като завършва образованието си през 1866 г. - и от страна на \"бащата на патологията\", Рудолф Вирхоф.През идните години Кох сменя няколко длъжности, а по време на Франко-пруската война бива областен отговорник по медицинските въпроси на Волщайн (1872-1880). И това е моментът, в който кариерата му тръгва стремително нагоре. В този период антраксът е широко разпространен измежду добитъка в областта, и въпреки липсата на ресурси, оборудване, работници, дори достъп до научните хранилища на знание навремето, едва ли не с един единствен микроскоп и в лабораторията, установена в собствения му дом, немецът съумява да докаже по чисто научен път, че причинителят на болестта е именно бацил. Всъщност този бацил е откриван по-рано от други учени, но взаимовръзката между него и заболяването до този момент не е потвърдена - нещо, което Роберт Кох прави с домашно измайсторени уреди и проби, взети от далака на загинали от антракс и здрави животни, инжектирани в лабораторни мишки.Това обаче не се вижда достатъчно на немеца, който иска да разучи и разпространението на болестта и възможностите за нейното предаване извън директния контакт с носител. Съумявайки да изолира чисти култури, които развъжда върху очна течност от бик, Кох документира на практика способността на бацила, причинител на антракс, до образува спори при неподходящи за живот условия - особено липса на кислород - които също причиняват зараза.Изследването му носи широка известност, не без помощта на две от известните имена в областта по това време - ботаникът Фердинанд Кон и Конхайм, професор по патоанатомия. Роберт Кох продължава работата си по антракса във Волщайн в продължение на още четири години, подобрявайки методите си за фиксиране, оцветяване и фотографиране на бактерии, което довежда и до ключови публикации около инфектирането чрез повърхностни рани, публикувани през 1878 г. Там немецът дава научно и практически обоснована основа за контрол на подобни случаи.Това обаче не подобрява особено условията му на работа, дори когато бива избран за член на Имперското здравно бюро в Берлин. Въпреки това, Кох продължава да подобрява методите си, а когато най-сетне получава по-качествена среда за работа дори изобретява нови - за отглеждане на бактерии върху твърда основа, като картофът, например, или агар-агар (хранително вещество, получавано от някои видове кафяви или червени водорасли), където важен момент се явява и изобретението на неговия колега Петри - специфичен вид плоски стъклени съдинки, носещи съответно името му, използвани широко и до днес. Същевременно, Роберт Кох изобретява и нови, по-ефективни методи за оцветяване на бактерии, и формулира условията, според които определено заболяване се причинява от определен патоген, които стават известни като постулати на Кох.Около две години след пристигането си в Берлин, Кох идентифицира бацила, причиняващ туберкулозата, както и начините той да бъде отглеждан в чиста култура. Това е и едно от най-големите му открития, а публикацията му от 1882 г. окончателно го превръща от известно име в класик в областта. През 1883-1884 г. Кох работи в Египет, където преоткрива вибриона, причиняващ холерата, а върху него прави изследвания и в Индия. На база тази си работа, немецът формулира правила за контрол на болестта, които се използват и до днес без особени модификации, и получава сериозна награда от немското правителство - а заключенията му оказват влияние дори върху методите за съхранение на водни запаси.През 1885 г. Роберт Кох става професор по хигиена към Берлинския университет и ръководител на новосъздадения институт в същата област. През 1890 г. става главен лекар на Берлин и негов почетен гражданин. През 1891 получава почетна професура от Медицинския факултет на същия град и бива назначен за директор на новия Институт за инфекциозни болести, където има щастието да работи с учени от калибъра на Ерлих, Фон Беринг и Китасато.В този си период, немецът се завръща към работата си върху туберкулозата, търсейки способи за ваксинация на базата на извлеци от култура, която нарича туберкулин. В това отношение прави два последователни опита - и двата неуспешни, но вторият поне води до откритието на субстанции със сериозна диагностична стойност. Междувременно, спомага споменатите си колеги в изследванията им върху имунологията на дифтерита, както и последвалите им публикации с епохално значение.В края на века Кох работи по чумата по добитъка в Южна Африка, където не успява да изолира причинителя, но съумява да ограничи епидемията, а след това - в Индия и Африка върху маларията, тропическата малария, трипонасомозата при добитъка и конете. Публикува редица материали, като в това число потвърждава твърденията за ефекта на хинина върху маларията.През последните години от живота си Роберт Кох достига до извода, че човешката туберкулоза и тази по добитъка не са идентични, и макар че през 1901 г. подобно твърдение предизвиква невиждани спорове, в днешни дни е доказана неговата правдивост. Работи и по тифа, където предположенията му, че болестта се разпространява по-ефективно от заразени водоизточници, отколкото от човек на човек, води до нови мерки за нейното ограничаване.През 1904 г. немецът продължава работата си е Източна Африка, където прави важни открития, свързани с патогенните видове Babesia и Trypanosoma, а през 1906 г. изследванията му върху човешката трипанозомиаза довеждат до откритието на ефективно лекарство - атоксилът. До края на живота си, Роберт Кох продължава експериментите си в областта на бактериологията и серологията.Кох е носител на безбройни отличия. Почетен доктор е на университетите в Хайделберг и Болоня, почетен гражданин на родния си Клаустал, Берлин и Волщайн, почетен член на академичните общества в Берлин, Виена, Позен, Перуджа, Наполи и Ню Йорк. Носител на немския Орден на Короната, на Големия кръст на ордена на Червения орел - където е първият медик, получавал подобно отличие - както и на почетни медали от царска Русия и Турция, и дори посмъртно е награждаван от няколко страни. Но безспорно най-високото отличие, което получава, е Нобеловата награда за физиология и медицина през 1905 г.Доктор Кох умира на 27 май 1910 г. в Баден-Баден, на шестдесет и седем годишна възраст, и смъртта му е един от големите удари, които науката понася в началото на двадесети век. Въпреки това, обаче, приносите му живеят и до днес.", "date": "2017.12.10", "title": "Дудъл в чест на Роберт Кох"}
{"url": "https://news.bg/world/i-kopskata-tsarkva-boykotira-mayk-pens.html", "text": "Американският вицепрезидент Майк Пенс се изправи пред поредно предизвикателство при обиколката си в Близкия изток, съобщи Ройтерс.Агенцията цитира информация на официалната египетска агенция Мена.Влиятелната в Египет християнска коптска църква обяви, че бойкотира обиколката на политика в знак на протест срещу решението на Доналд Тръмп да обяви Йерусалим за столица на Израел.Църквата дори се извини, че тя ще е домакин на визитата на Пенс в Египет следващия месец.Църквата дори смята, че решението на президента Доналд Тръмп идва \"в неподходящо време и без да се съобразява с чувствата на милиони хора.", "date": "2017.12.10", "title": "И копската църква бойкотира Майк Пенс"}
{"url": "https://news.bg/regions/magistrala-trakiya-e-prohodima-za-tirove.html", "text": "Малко преди шест часа отвориха за движение магистрала Тракия.През нощта движението по автомагистрала \"Тракия\" в областите София и Пазарджик е ограничено двупосочно за тежкотоварни автомобили над 12 тона.Причината е обилен снеговалеж и снегопочистване.Превозните средства изчакват на място, съобщиха от Пътна полиция.Затворен е и Троянският проход за камиони.", "date": "2017.12.10", "title": "Магистрала Тракия е проходима за тирове"}
{"url": "https://news.bg/world/arabskata-liga-prizova-sasht-da-anulira-reshenieto-si-za-jerusalim.html", "text": "Арабската лига призова САЩ да анулира решението си, с което признава Йерусалим за столица на Израел, предаде АП.Решението, оповестено от президента Доналд Тръмп, е опасно нарушение на международното право, няма юридическа тежест и е невалидно. Около тази позиция се обединиха външните министри от влиятелната организация.Арабската лига се събра на извънредната министерска среща в Кайро, на която бяха представени всички страни - членки.Външните министри също така призоваха международната общност да признае държавата Палестина със столица Източен Ерусалим, поискаха резолюция на Съвета за сигурност, която да провъзгласи, че решението на Тръмп нарушава международното право и няма юридически ефект.Арабската лига ще се събере отново до месец, за да обсъди ескалацията на напрежението в региона.Решението на Доналд Тръмп лишава САЩ от ролята на спонсор и посредник на близкоизточния мирен процес, смятат от Арабската лига.", "date": "2017.12.10", "title": "Арабската лига призова САЩ да анулира решението си за Йерусалим"}
{"url": "https://news.bg/world/v-gartsiya-otkriha-tsentar-za-borba-s-kiberprestapleniyata.html", "text": "Гръцката полиция откри своя нов и подобрен Киберцентър. Така гражданите ще могат да се обаждат на горещата линия 11188, за да съобщават за кибератаки или престъпления.Това съобщават гръцките медии.Новият център използва глас през IP. Това ще ускори и подобри услугите.Киберцентърът също така позволява на операторите да свързват гражданите със специализиран офицер в областта на киберпрестъпленията в най-близкото полицейско управление.", "date": "2017.12.10", "title": "В Гърция откриха център за борба с киберпрестъпленията"}
{"url": "https://news.bg/world/abu-dabi-stava-kulturen-tsentar.html", "text": "Картината \"Спасителят на света\" ще бъде изложена в Абу Даби, съобщава Ройтерс.Вече е известно, че саудитски принц е бил натоварен да купи картината от името на департамента по култура и туризъм. Документът е с дата 12 ноември и е на името на саудитския принц Бадр бин Абдула ас Сауд.Преди близо месец 500-годишна картина, за която се смята, че е рисувана от Леонардо да Винчи, беше продадена в Ню Йорк за рекордната сума от 450 милиона долара, предаде Би Би Си.Платното изобразява Исус Христос. Тя се нарича \"Спасителят на света\" и изобразява Христос, който държи кристално кълбо.Това е най-високата цена, плащана на търг за произведение на някой от т. нар. стари майстори, т. е. художниците до XIX век.Леонардо да Винчи умира през 1519 година.", "date": "2017.12.10", "title": "Абу Даби става културен център"}
{"url": "https://news.bg/culture/pobeditelyat-ot-evroviziya-e-s-novo-sartse.html", "text": "Победителят в конкурса Евровизия-2017 Салвадор Собрал е претърпял операция за трансплантация на сърце. Това съобщава в. \"Телеграф\"..Лекарите от болницата в Лисабон, където се е провела операцията, съобщиха, че сърцето е трансплантирано на 27-годишния Собрад на 8 декември, а в момента певецът се възстановява.Преди това победителят на Евровизия прекара три месеца в болницата в очакване на операцията.Лекарят също така каза, че певецът го чака дълъг период за рехабилитация.Салвадор Собрал спечели конкурс с песента Amar pelos dois (\"Любов за двама\"). Стиховете са написани от сестра му.", "date": "2017.12.10", "title": "Победителят от Евровизия е с ново сърце"}
{"url": "https://news.bg/crime/tezhka-katastrofa-zatvori-hainboaz.html", "text": "Два тежкотоварни автомобила катастрофираха на прохода \"Хайнбоаз\", съобщава Нова. Катастрофата станала между ТИР с турска регистрация се блъска в ТИР с ловешка регистрация.Инцидентът става на завой. Шофьорът на турския ТИР губи контрол над автомобила и навлиза в насрещното платно, тогава българският ТИР се блъска в автомобила с турска регистрация. Катастрофата е станала около 6 часа сутринта.Водачът на единия ТИР е в изключително тежко състояние.Инцидентът блокирал за няколко часа прохода \"Хаинбоаз\". Колони от ТИР-ове и автомобили има и от двете страни на прохода.", "date": "2017.12.10", "title": "Тежка катастрофа затвори \"Хаинбоаз\""}
{"url": "https://news.bg/weather/zhalt-kod-za-silen-vyatar-v-16-oblasti.html", "text": "В 16 области е обявен жълт код за силен вятър, сочи справка на сайта на НИМХ. Кодът е в сила за областите Видин, Монтана, Враца, Плевен, Велико Търново, Търговище, Русе, Разград, Силистра, Шумен, Добрич, Варна, Сливен, Стара Загора, Пловдив, Пазарджик.В тези области през деня ще духа силен вятър от запад-северозапад със средна скорост до 14-17 m/s и пориви до 24 m/s. При жълтия код за силен вятър хората трябва да бъдат внимателни за летящи във въздуха предмети, като по тази причина са възможни локални нарушения на обичайните дейности на открито.", "date": "2017.12.10", "title": "Жълт код за силен вятър в 16 области"}
{"url": "https://news.bg/int-politics/netanyahu-kritikuva-evropeyskoto-litsemerie.html", "text": "Премиерът на Израел Бенямин Нетаняху критикува европейското \"лицемерие\" и \"двойни стандарти\", съобщава The times of Israel. Израелският премиер заяви това пред местната преса преди да отпътува за двудневно посещение до Париж и Брюксел в събота вечерта.Нетаняху каза, че докато той придава \"голямо значение\" на Европа, не може да толерира това как някои страни бързаха да критикуват решението на американския президент Доналд Тръмп, но не осъдиха ракетния огън от Газа в Израел през последните два дни.\"Докато уважавам Европа, не съм подготвен да приемам двоен стандарт от нея\", каза Нетаняху. \"Чух гласове, които осъждат историческото изявление на президента Тръмп, но не съм чувал осъдителни присъди за изстреляните в Израел ракети или за ужасното подтискане срещу страната\", заяви Нетаняху.\"Не съм готов да приема това лицемерие и както обикновено на този важен форум, ще представя истината на Израел без страх и с високо вдигната глава\", добави той премиерът на Израел.Нетаняху ще се срещне в Брюксел с лидери на Европейския съюз в понеделник.", "date": "2017.12.10", "title": "Нетаняху критикува европейското \"лицемерие\""}
{"url": "https://news.bg/comments/dalgite-bezpolezni-ushi-na-vlastta.html", "text": "Онова, което отричат, е вярно. И колкото повече го отричат, толкова по-вярно е. Прозрял го сър Артър Конан Дойл. Мисълта сякаш е изречена по повод парламентарното изслушване на шефа на Националното бюро за контрол върху СРС Рашков. Умишлено или не депутатите поканиха като опоненти срещу него главния прокурор Цацаров, шефовете на ДАНС Георгиев и на ДАТО Китов. Неравна схватка с предизвестен край. Един срещу трима (плюс политическа агитка), като се има предвид отдавнашната неприязън между бюрото, държавното обвинение и контраразузнаването.В открито заседание Рашков немà възможност да говори конкретно, но дори чрез езоповския език на полуфактите успя да алармира, че ситуацията със СРС продължава да е тревожна. Гражданите практически не са защитени от незаконно подслушване. Пак като потърпевши (без имена) бяха посочени политици, журналисти, магистрати. Но епидемията \"слушат ме\" може да засегне всеки.Може би поради шумния скандал с екс вътрешния министър Цветанов (удобно отсъстващ от залата) и \"кетчърите\" от 2013 (за който той и неговите хора от тогавашната спецдирекция \"Оперативно-техническа информация\" чуха окончателно \"невинни\") точно нерегламентираното слухтене се оказва винаги в светлината на прожекторите. Но според Закона за специалните разузнавателни средства (ЗСРС) наравно са видеозаписа, фотографирането, белязаните предмети, а оперативни способи са още наблюдение, проследяване, негласно проникване, проверка на кореспонденция и компютърни данни, агенти под прикритие. Те също дават достатъчно възможности на службите да надничат в живота на всеки българин, за който съществува \"обосновано предположение\", че е може би замесен в нещо си.Едва ли Рашков трябваше да си дава труда да обяснява на законодателя колко калпав е ЗСРС. Той разширява кръга от хора, срещу които спецсредствата се прилагат, до безкрайност. Изключително много са органите, които могат да поискат подобни операции. Съдебната система, която ги разрешава, не е с най-чистата съвест в този казус. Но обикновено се сещаме само за екс шефа на Софийския градски съд Янева.Като върха на абсурда - ДАНС сама иска разрешенията, сама си прилага СРС, много трудно се отчита пред когото и да било, сама си знае какво става със събраните данни, които така и не са се превърнали във веществени доказателствени средства, рядко информира заявителя или съда, почти никога - засегнатите лица. Унищожаването на материалите от СРС, за които е отпаднала необходимостта, става безконтролно, ако въобще не отиват в папка \"ако потрябват\". Тук отбелязваме, че за разлика от другите правоохранителни органи, които работят по законосъобразност - данни за извършено или подготвяно престъпно деяние, разузнаването и контраразузнаването - по целесъобразност: хипотеза за такова. А под подозрение може да попадне всеки.Обезпокоително е съотношението на поискани разрешения за СРС, разрешени такива и достигнатите резултати. Да не говорим, че за случаи на корупция почти не са искани спецсредства. Няма ги при телефонните измами, не се е чуло и при нелегалния трафик на хора. Определени успехи има в борбата с организирани престъпни групи, но и те едва ли отговарят на изразходваните средства. Имало било използвани СРС срещу тероризма (10 бр.), но службите свенливо премълчават дали са довели до нещо. Не вярвам, че западните им колеги страдат от несвойствена за този занаят бъбривост, но често чуваме огласени данни за разкрити терористични групи или отделни лица. Във Франция, Германия, Великобритания. И скромността на родните контратерористи навява мисълта, че тя краси човека единствено при липса на други достойнства.Че ЗСРС концентрира прекомерно много власт в едни ръце, бе ясно още при приемането му, а впоследствие - потвърдено с поправки. И то в ръце, неподлежащи на контрол или наблюдавани от правосъдие, подложено на тежък политически натиск. Е, още руският реформатор Пьотър Столипин е казал на границата между предходните два века: \"Ще пишем закони за силните, но не за слабите.\"И очаквано \"силните\" се ядосаха. Обвинител №1 Цацаров, реагира остро на \"апокалиптичната картина\", обрисувана от Рашков, която не отговаряла на истината. Той го обвини в съзнателно разигран театър. В политическа злоупотреба го набеди депутатът от ГЕРБ Данаил Кирилов и почти в прав текст заяви, че бъдещето на Рашков начело на бюрото при нов избор е доста съмнително. Шефовете на двете спецагенции - ДАНС и ДАТО - категорично отхвърлиха твърденията за нарушения и отказ от съдействие на проверките. И министър Валентин Радев очаквано обяви, че МВР е цялото в бяло по въпроса за СРС.Това че българският парламент е приел негоден за изпълнение на целта си закон, който обаче има възможна двойна употреба - постигане на други цели, не е изненада. Че онези, които го прилагат и облагодетелстваните от него, го бранят - също.По-опасна е обществената търпимост към нерегламентираното навлизане в личния живот. Както каза една дама в открита линия по едно радио: защо ме занимават с глупости като СРС, когато искат да вдигат цената на природния газ. Дискусията за това какво избираме - свобода или сигурност, върви отдавна в целия свят.Очевидно при нас темата е: свобода или салам. Но ЗСРС в своята безпомощност не може да ни гарантира сигурност срещу организираната престъпност и тероризма. Може да ни ограничи неоправдано конституционни права, може да окаже натиск върху съществуващата политическа система и да свърши още редица неща, за които не сме гласували. За да се чуе, че не искаме беззаконен контрол над живота си - от телефона и срещите в кафене с приятели, до електронната поща и ФБ, трябва да го кажем високо. И да не разчитаме на дългите уши...", "date": "2017.12.10", "title": "Дългите безполезни уши на властта"}
{"url": "https://news.bg/society/godina-ot-vzriva-v-hitrino.html", "text": "Днес се навършва една година от взрива на цистерни с газ в Хитрино. В ранните часове на 10 декември 2016 година след дерайлиране и взрив на товарен влак, превозващ цистерни с пропан и пропилен седем души загинаха, а 29 бяха ранени.Разрушени бяха къщи, изпочупени дограми. Взривът заличи улици. В Хитрино беше обявено , а в цялата страна 12 декември беше ден на национален траур за жертвите от трагедията.Днес в селото ще бъде и регионалният министър Николай Нанков.Към момента все още има хора, чиито домове не се ремонтирани. В общественото пространство се появяват съмнения справедливо ли са разпределени парите от дарителски кампании, тези отпуснати от държавата, ЕС и други източници.Кметът на селото Нуридин Исмаил беше изключен от ДПС заради съмнения за злоупотреби с дарените пари.", "date": "2017.12.10", "title": "Година от взрива в Хитрино"}
{"url": "https://news.bg/press/borisov-poiska-edinni-balkani-globi-za-milioni-kam-patna-politsiya-ostavat-neplateni.html", "text": "  Президент, цар, шеф на парламента и кмет пред Стефан ДанаиловПрезидентът Румен Радев и съпругата му Десислава, Симеон Сакскобургготски, председателката на парламента Цвета Караянчева и столичният кмет Йорданка Фандъкова бяха сред повече от 700-те души, дошли на празненството на големия актьор Стефан Данаилов снощи.Той отпразнува 75-годишния си юбилей в Народния театър \"Иван Вазов\".Борисов поиска единни БалканиВръщането към международни договори и спогодби не е градивно, подчерта премиерът. България, Гърция, Румъния и Сърбия се обединиха за стабилността на региона.Глоби за милиони към \"Пътна полиция\" остават неплатениШофьорите масово не плащат електронните фишове за нарушения. Това показва статистиката на Министерството на вътрешните работи.Според данни на Асоциацията на пострадалите в катастрофи близо половината от глобите в България не се събират. Някои от рекордьорите на пътя имат по 150 наказателни постановления.Евростат: Даваме повече пари за колата си, отколкото за домаБългаринът отделя повече разходи за поддръжката на колата си, отколкото за битовото обзавеждане на домакинството, показват данни от анализ на Евростат за общите потребителски разходи за \"обзавеждане, домакински уреди и обичайна поддръжка на домакинствата\" в ЕС през 2016 г.Според европейската статистика българинът отделя за автомобила си около 7,6% от общите си разходи (при среден показател за ЕС от 6,3%), докато за поддръжката на домакинството, покупка на домакински уреди и обзавеждане отделя едва 5 на сто от същите разходи (при среден показател за ЕС от 5,5%).", "date": "2017.12.10", "title": "Борисов поиска единни Балкани, Глоби за милиони към \"Пътна полиция\" остават неплатени"}
{"url": "https://news.bg/world/livan-iska-sanktsii-sreshtu-sasht.html", "text": "Ливанския външен министър Джебран Басил заяви, че арабските страни трябва да наложат санкции на САЩ, за да се предотврати прехвърлянето на посолството от Тел Авив в Ерусалим.Тази позиция беше обявена на проведената в Кайро извънредна среща на Арабската лига за казуса с Ерусалим.Според Джебран Басил санкциите срещу САЩ трябва да са дипломатически, политически и икономически. Те трябвало да предотвартят прехвърлянето на посолството в Ерусалм.В сряда президентът на САЩ официално призна Ерусалим като столица на еврейска държава.Статутът на свещения град е един от ключовите въпроси в палестинско-израелския конфликт. Израелците заемат източната част на града по време на войната от 1967 г. Те настояват, че Йерусалим е \"единната и неделима\" столица на Израел. Палестинците искат да превърнат източната част на града в столица на своята държава.", "date": "2017.12.10", "title": "Ливан иска санкции срещу САЩ"}
{"url": "https://news.bg/society/parite-za-hitrino-razdadeni-spravedlivo.html", "text": "Справедливо са раздавани парите за възстановяването на къщите в Хитрино. \"Не раздаваме парите по симпатии\", заяви кметът на пострадалото село Нуридин Исмаи пред bTV.Една година след трагедията в селото, хората са разделени за начина, по който се раздават помощите. Едната група смята, че парите са недостатъчни и се раздават по неправилен начин. Почти 33 млн. лв бяха осигурени за възстановяване на селото. Местният обществен съвет отговаря за изразходването на сумата. Той взима решения за отпускане на средствата на базата на механизъм, който разделя нуждаещите се в три категории/Хората със съборени къщи или с такива, които подлежат на събаряне, получават най-много средства. Тези къщи с частични разрушения получават по-малка сума, а третата категория са къщи с по-малки поражения, които получават най-малко пари.\"Аз съм убеден, че никъде дадените пари не са по-малко\", категоричен е Исмаил. Кметът на Хитрино смята, че сред жителите на селото има хора, които се възползват от ситуацията. Те търсили обезщетение без реално да имат щети от експлозията.Исмаил обясни, че е влизано със съвета в къщи, които и преди взрива са били пред разруха. По думите на кмета тези хора са с най-големи претенции в момента.Хората в Хитрино се оплакват и от бавната работа на екипите. Кметът Исмаил смята, че достатъчно се прави в селото. \"Тази трагедия никой не може да я сравни с друга такава. Достатъчно се прави в това село\", обясни кметът. \"Нямайте и капка съмнение, че парите се харчат почтено\", отсече Исмаил", "date": "2017.12.10", "title": "Парите за Хитрино раздадени справедливо"}
{"url": "https://news.bg/health/bsp-kategorichno-podkrepyat-prezidentskoto-veto-za-lekarstvata.html", "text": "\"Ние предлагаме, нека надпартийно, като нацинален консенсус, да се съберем на сериозен, професионален дебат\", това призова по повод мораториума за лекарства народният представител от \"БСП за България\" Георги Михайлов по БНР.Той иска да бъде създаден приемлив за страната модел на финансиране на здравеопазването. Такъв консенсусен модел да стане ефективен, иска още Михайлов.Според него по темата има сериозно социално напрежение. Причините з атова той вижда в , това, че гражданите не вярват, че държавата стои зад тях в здравеопазването.Краткосрочни и дългосрочни мерки предлагат от БСП. Михайлов обясни, че социалистите категорично подкрепят президентското вето.\"Ако погледнем бюджета на НЗОК, той е многократно увеличен - сега е над 4 млрд. лв. А в момента с най-нисък рейтинг в България, заедно с корупцията, е здравеопазването\", изтъква народният представител.По думите му в модела на финансиране на здравеопазването търговски дружества-клинични пътеки е заложено изкривяване. Според Михайлов абсурдно е, че е създаден модел на база търговски дружества - клинични пътеки, който няма нищо общо с условията в България.", "date": "2017.12.10", "title": "БСП категорично подкрепят президентското вето за лекарствата"}
{"url": "https://news.bg/politics/imalo-li-e-balgarska-sleda-edin-mit-na-studenata-voyna.html", "text": "Ето каква е оценката на д-р Кристофер Неринг, директор на научния отдел към Германския музей на шпионажа в Берлин и автор на редица изследвания по темата за сътрудничеството на българската ДС с Щази:Преди 35 години - на 25.11.1982 - е арестуван представителят в Рим на държавната фирма Българска гражданска авиация (БГА) Сергей Антонов. Намиращият се в предварителния арест за атентата срещу папата турски гражданин Али Агджа признава, че е бил вербуван от българската Държавна сигурност (ДС) да извърши покушението. Други двама български граждани - служителите в българското посолство в Рим Тодор Айвазов и Жельо Василев - били неговите хора за свръзка в Рим, казва тогава Агджа. Освен това става ясно, че през лятото на 1980 г. той е пребивавал една седмица в България с фалшив паспорт - бил е отседнал в един софийски хотел.Публицисти като американската журналистка Клеър Стърлинг и бившият служител на ЦРУ Пол Хенци прегръщат версията и я раздухват, а \"българската следа\" в атентата срещу папата се превръща в световна новина. В хода на следствието обаче бързо става ясно, че Али Агджа се оплита в множество противоречия. През 1986 г. Антонов се връща в България, след като е оправдан по всички обвинения. До смъртта си 30 години по-късно той така и не отронва нито дума по темата.Абсурден митЧужденците не знаят почти нищо за историята на България. След атентата обаче се ражда един мит: този за \"българската следа\" в покушението срещу папа Йоан Павел Втори. Няма историк или журналист, занимавал се отблизо с България, който да не е бил питан за това. Само че участието на България като поръчител на атентата срещу папата е един абсурден мит.Архивна снимка от 1983 г.: Папа Йоан Павел Втори посещава в затвора атентатора Али АгджаА митовете не умират просто така, те даже биват възраждани. Така става и с легендата за българското участие в атентата срещу папата: през 1995 г., когато Студената война отдавна вече е приключила, в архивите на Щази е открит раздърпан документ, хвърлящ светлина върху един неизвестен дотогава факт: Щази и ДС са водели дезинформационна кампания след покушението. Така например през 1983 г. служители на българските тайни служби в Бон се опитват да лансират фалшифицирано писмо, в което анонимен германски агент загатва за връзка между атентатора Али Агджа, баварския министър-председател Франц Йозеф Щраус и водача на турските националисти Алпарслан Тюркеш. Така възникват съмнения за някакъв българско-източногермански заговор за атентата срещу папата. Години по-късно - през 2009 - абсурдните заключения дори са повторени в специално създадената в Италия парламентарна разследваща комисия. При това изобщо не е взет под внимание фактът, че още от 1966 г. Щази и ДС са провеждали съвместно дезинформационни кампании, но със съвсем различна цел. Едното не е доказвало другото. Но пък е способствало за възраждането в някаква степен на стария мит.Пропагандна войнаНай-убедителната причина защо българската ДС не може да стои зад атентата срещу папата дори не са лъжите и нелепостите в показанията на Агджа. Нито пък че всичко това тогава заварва напълно неподготвени Политбюро и ръководството на ДС, които реагират с необмислени, импровизирани действия. Не е доказателство за някакво българско участие и това, че плановете за провеждане на дезинформационни кампании, които е трябвало да насочат съмненията в друга посока, датират чак от есента на 1982 година. Ако България е искала да ликвидира главата на християнския свят, то такива планове е трябвало да са съществували и доста по-рано. През 1985 г. пък шефът на българското външно разузнаване се оплаква на съветските си другари за това, че са били оставени да се оправят сами с разразилата се след атентата пропагандна война.Не, най-убедителната причина защо ДС не е могла да бъде поръчител на атентата, се корени в нейната неспособност да проведе операция от такъв мащаб в чужбина. През 1970-те години ДС, която след 1969 сама се е определяла като филиал на КГБ, е молела партньорите си да я снабдяват с оръжие за извършването на убийства, с отрови или експлозиви. Руснаците тогава откликват, с което правят българските служби напълно зависими от Москва - поне в това отношение. През 1978 г. руснаците отново снабдяват българските си колеги с нужната техника и ноухау, за да може Тодор Живков да премахне заклетия си враг - писателя Георги Марков. Заради \"българския чадър\" светът заговори за българските тайни служби, но без помощта от КГБ те не биха е справили. Документи от 1971 година сочат, че ДС тогава не е разполагала със свои агенти в чужбина. В началото на 1980-те години Трети отдел на ДС, който е отговарял за Западна Европа, е бил останал почти без агенти. Никой друг не е знаел по-добре това от Големия брат в Москва. Затова е трудно да повярваме, че КГБ ще възложи именно на ДС ликвидирането на една от най-известните личности на планетата.Предположения, догадки и конспиративни теорииДнес се знае, че Агджа е действал сам. От разсекретени документи на ЦРУ и на германското външно разузнаване BND от 1980-те години става ясно, че западните тайни служби тогава не са знаели за никакъв съветско-български заговор. Самият Агджа посочи през 2013 г. иранския революционен водач Аятолах Хомейни като негов подстрекател да извърши атентата. Други теории го свързват с организацията \"Сиви вълци\". Има, разбира се, и други предположения, догадки и конспиративни теории. Но \"българската следа\" в атентата срещу папата си остава това, което винаги е била: един мит от времето на Студената война.", "date": "2017.12.10", "title": "Имало ли е \"българска следа\"? Един мит на Студената война"}
