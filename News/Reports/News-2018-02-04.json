{"url": "https://news.bg/press/restorantyor-sprya-zhp-targ-za-1-mlrd-lv-grantadzhii-tochat-zabi-za-darzhavna-banitsa.html", "text": "Ресторантьор спря жп търг за 1 млрд. лв.Фирма без никаква дейност, свързана с жп транспорт, спря един от най-мащабните жп търгове у нас за близо 1 млрд. лева. Той е за проекта за модернизиране на жп линията Елин Пелин - Костенец, финансиран от ЕС.Жалбата е внесена в деловодството на КЗК на 30 януари от фирмата \"ЕВРО ИНВЕСТ\" ЕООД, регистрирана през 2009 г. с предмет на дейност хотелиерство, ресторантьорство и други.Грантаджии точат зъби за държавна баница Годишно институциите дават между 60 и 70 млн. лв. на НПО-та. Партийно, семейно и фирмено свързани организации изработват правила за усвояване на пари от хазната. Фондации играят като наблюдатели и бенефициенти.Ураганният вятър наду 10 пъти цените за рязане на дървета Силният вятър, който усложни обстановката основно на територията на София и област Враца, наду цените за спешно рязане на дървета с десет пъти. Това установи проверка на \"Монитор\" във фирмите за подобен тип услуги. Ако до преди седмица тарифата за премахване на опасно дърво е била между 100 и 200 лева, в момента таксата е от 1000 до 2000 лева.\"На този вятър за под 1000 лева не идваме\", обясниха на телефонно обаждане от медията ни представители на една от големите фирми, в която дори са наели професионални алпинисти за кастренето и рязането на опасни дървета.КЕВР получава още правомощия върху търговията с ток Комисията за енергийно и водно регулиране /КЕВР/ ще получи функции по отношение на търговията на едро на организирания борсов пазар на електроенергия. В момента Министерството на енергетиката е представило за обществени консултации Проект за промяна в Закона за енергетиката.В същото време и от КЕВР готвят становище, в което ще бъде разписано детайлно правомощията на енергийния регулатор. Това каза председателят на Комисията за енергийно и водно регулиране /КЕВР/ Иван Иванов по време на днешното заседание на подкомисията за наблюдение на дейността на КЕВР към парламентарната Комисия по енергетика.МВР упорито виси на хранилката на бедните общини Рекордният бюджет от над 1.2 млрд. лв. на МВР за поредна година не е стигнал за основни дейности като купуване на гориво, елементарни консумативи като дърва за огрев и основни дейности от типа на ремонти на сгради. Полицията пак е разчитала на дарения от бедни и малки общини, става ясно от годишния отчет за подаръците, които МВР е получило. Общата им стойност е 2 162 075 лв.Най-често даренията са суми за гориво на полицейските коли. Този факт се разминава с клетвите на премиера Бойко Борисов миналия юни, че лимитът за гориво на патрулките ще отпадне. На фона на това разпореждане в края на ноември община Несебър например е дарила близо 30 хил. лв. за гориво на местната полиция. Пак през декември пари за гориво е дарило и бургаското ВиК дружество. Направените дарения за районни управления в града са веднъж 4400 лв. и втори път - 2200 лв.Глътка спокойствие за \"Софийска вода\" Да изчистиш ръждата от компания като \"Софийска вода\" не е лесна работа. Концесията на столичния водопровод започва със съмнения за източване на дружеството, липса на инвестиции във ВиК мрежата и постоянна битка за увеличаване на цената на водата - идеална хранителна среда за съмнения и периодични политически атаки срещу договора.17 години след началото на концесията на софийската ВиК мрежа общината и Veolia постигнаха промяна в договора, която задоволява и двете страни.", "date": "2018.02.04", "title": "Ресторантьор спря жп търг за 1 млрд. лв., Грантаджии точат зъби за държавна баница"}
{"url": "https://news.bg/crime/stolichnata-politsiya-udari-avtokradtsite.html", "text": "Специализирана полицейска операция срещу крадци на автомобили тече в София, съобщава bTV. При спецакцията са арестувани трима души.Полицията е отцепила голямо хале на автоморга в столичния квартал \"Малинова долина\". Халето е собственост на известния на властите Ицо Турчина. Собственикът на обекта е сред арестуваните днес.Той е задържан многократно за автокражби. Последният път, когато Ицо Турчина е арестуван, е бил през септември месец 2017 г. при сходна на днешната ситуация.Заради разследване Турчина е бил с наложена мярка за неотклонение \"домашен арест\". Мярката е била променена преди дни.Три години по-рано униформените откриха в неговата автоморга части от над 100 автомобила.По първоначална информация в халето днес полицаите са открили краден автомобил, който арестуваните са разфасовали.", "date": "2018.02.04", "title": "Столичната полиция удари автокрадците"}
{"url": "https://news.bg/crime/v-targovskata-mrezha-ima-1-7-mln-godishni-vinetki.html", "text": "Над 3 млн. винетки за различни видове и категории превозни средства има в търговската мрежа, съобщиха от Агенция \"Пътна инфраструктура\".От тях около 1,7 млн. бр. са годишните винетки за леки автомобили.Местата, на които могат да бъдат открити стикери, са над 3 000 разпространителски пункта. Над 370 от тях са денонощни. Това са големите бензиностанции, офисите на \"Български пощи\", областните пътни управления и гранично контролно-пропускателните пунктове.Списъкът с пунктовете за продажба на винетки е публикуван на интернет страницата на АПИ.Шофьорите, които не са успели да закупят нужния им винетен стикер да сигнализират на агенцията, призовават от АПИ. Към момента в днешния ден не е постъпила нито една заявка за винетни стикери от обект за крайна дистрибуция в София.На 3 февруари са постъпили и изпълнени 3 заявки за годишни винетки за леки автомобили за три търговски обекти в столицата.Припомняме, за първи път годишната винетка за всички превозни средства важи за срок от една година от датата на купуването й.", "date": "2018.02.04", "title": "В търговската мрежа има 1,7 млн. годишни винетки"}
{"url": "https://news.bg/int-politics/velikobritaniya-nyama-da-se-predade-za-sdelka-po-brekzit.html", "text": "Великобритания ще настоява за сключване на договор с Европейския съюз, за да се гарантира както безпроблемната търговия, така и способността на страната да договаря търговски споразумения с други страни, заяви пред БиБиСи британския министър Амбър Руд.Изтеклата прогноза, която предизвика дебати, е междуведомствено \"средство\" за \"подпомагане на разискванията\", коментира тя. Министрите са много по-обединени за Брекзит, отколкото твърдят критиците.Тя допълва, че правителството на Обединеното кралство няма да се \"предаде прекалено бързо\" в преговорите за правата, предоставени на граждани на ЕС в Обединеното кралство.След седмица ключовите срещи, Тереза ​​Май се изправя пред нарастващи призиви да изложи подробно, какво иска да спечели от тези срещи и по-специално колко ще са обвързани Обединеното кралство и ЕС след Брекзит.В статия за \"Телеграф\", депутатът консерватор Бернард Дженкин обвинява правителството, че е \"неясно\" и \"разделено\" по въпроса.Кабинетът е съгласен с необходимостта от \"безпроблемна търговия\", от възможността да се стигне до международни търговски сделки и да се избегне проблемната граница с Ирландия, допълва Руд. Тя предлага някаква \"форма на митническо споразумение\".Миналата седмица международният секретар по търговските въпроси Лиъм Фокс заяви, че е \"много трудно\" да се разбере как оставането в митнически съюз ще позволи на Великобритания да има \"независима търговска политика\" след Брекзит.", "date": "2018.02.04", "title": "Великобритания няма да се предаде за сделка по Брекзит"}
{"url": "https://news.bg/crime/trima-dushi-zaginaha-v-katastrofa-mezhdu-veliko-tarnovo-i-gurkovo.html", "text": "Tрима души са загинали в тежка катастрофа в Прохода на републиката. Сблъсъкът е станал между ТИР и лек автомобил. Дете, пострадало при инцидента, е в медикаментозна кома.Сигналът за пътния инцидент е получен малко след 13 часа. Съобщено е било, че тир с турска регистрация и лек автомобил \"Опел\" са се сблъскали челно в участъка между градовете Гурково и Велико Търново.От катастрофата на място са загинали трима души. Пътният инцидент е причина Проходът на Републиката да бъде затворен за движение.Макар и в много тежко състояние, пострадалото момиченце е със стабилна хемодинамика, което означава стабилни жизнени показатели. То е в медикаментозна кома, за да не изпитва болка, съобщава  .Движението е регулирано от пътна полиция. Униформените отбиват леките автомобили през град Шипка, а тежкотоварните спират на паркинг. Предстои да бъдат изяснени причините за катастрофата.", "date": "2018.02.04", "title": "Трима души загинаха в катастрофа между Велико Търново и Гурково"}
{"url": "https://news.bg/int-politics/neyasno-priklyuchvane-na-koalitsionnite-pregovori-v-germaniya.html", "text": "Германският канцлер Ангела Меркел заяви, че нейните консерватори са изправени пред трудни преговори със социалдемократите-СПД днес, стремят се да формират управляваща коалиция, но не е ясно дали ще могат да приключат преговорите, съобщава \"Ройтерс\".Повече от четири месеца след национални избори най-голямата европейска икономика е в политическа парализа, предизвиквайки загриженост сред инвеститори и партньорски страни, в способността си да провежда политика по ключови въпроси като Брекзит и реформа в еврозоната.Консерваторите и СПД бяха определили днешния ден краен срок, за да се споразумеят за подновяване на \"голямата коалиция\" от 2013 г., но някои политици заявяват, че дискусиите могат да продължат в понеделник или вторник.\"Все още не е възможно да се каже колко дълго ще трае - вчера поставихме добри основи, но все още има важни въпроси, които трябва да бъдат решени\", коментира Меркел, преди преговорите днес.Преговарящите постигнаха споразумения за енергетиката и селското стопанство в събота, но продължават да имат разногласия по здравеопазването.Меркел, която залага на СПД за осигуряването на четвъртия си мандат, коментира: \"Отивам на разговори с добра воля днес, но също така очаквам, че ще се сблъскаме с трудни преговори\".Лидерът на СПД Мартин Шулц заяви, че двете страни са се доближили по много въпроси през последните дни, но остават разногласия с искането на партията му да премахне фиксираните трудови договори за работниците и призива да се замени двойната публично-частна здравна система на Германия с една застрахователна система за всички.Политиката в областта на здравеопазването и пазара на труда е от решаващо значение за СПД, чиито 443 000 членове, могат да наложат вето на всякакви окончателни коалиционни сделки.\"Трябва да преговаряме много, много интензивно по тези въпроси днес и мисля, че споразуменията са възможни, но все още не са постигнати\", каза Шулц.", "date": "2018.02.04", "title": "Неясно приключване на коалиционните преговори в Германия"}
{"url": "https://news.bg/world/dvama-martvi-i-50-raneni-v-katastrofa-s-vlak-v-yuzhna-karolina.html", "text": "Влак, превозващ 139 пътници, се е ударил с товарен влак около 2 и 30 часа местно време в Южна Каролина, САЩ, съобщава \"Гардиън\".Най-малко двама души са загинали и 50 са ранени, след сблъсъка.Влакът е пътувал между Ню Йорк и Маями, когато е ударил друг влак и е дерайлирал.", "date": "2018.02.04", "title": "Двама мъртви и 50 ранени в катастрофа с влак в Южна Каролина"}
{"url": "https://news.bg/crime/v-septemvri-protestirat-v-zashtita-na-kmeta-marin-rachev.html", "text": "Протестиращи в защита на кмета на Септември Марин Рачев блокираха пътя от село Варвара за Велинград. С плакати с надпис \"Искаме си кмета\", жители на Септември защитиха Рачев и се обявяват против задържането му.Те определят Марин Рачев като изключителен кмет, несправедливо обвинен, а обвинението е несериозно, тъй като кметът изпълнява решение на общинския съвет. Зашитава обществения интересе на всеки един гражданин на общината, коментират протесиращите. Протестиращите са готови на протести и утре, ако ситуацията го налага, дори могат да стигнат и до столицата.Припомняме с парична гаранция от 250 хил. лв. Хората дори предлагат да се събират пари, за да се възстанови сумата, която кметът им трябва да плати.Работата на общинската администрация е блокирана заради иззетата апаратура. Това информират протестиращите. Само част от компютрите обаче са иззети.Протестът е на симпатизантите на Рачев. На място обаче присъстваха и от инициативният комитет \"Да спасим община Септември\". Именно те подадоха сигналите до прокуратурата.Защитниците на септемврийския кмет посрещнаха инициативния комитет с освиркване. Полицаи се грижат за обществения ред, за да се предотвратят евентуални сблъсъци.Припомняме,  Операцията срещу корупцията по високите етажи на властта е под ръководството на Специализираната прокуратура. Над 50 полицаи извършваха обиски в общината, в дома на  в града.В операцията участва и  Сотир Цацаров. Акцията бе заради повдигнато обвинение за данъчно престъпление срещу кмета на общината Марин Рачев за нарушения на закона за обществени поръчки. С тях са нанесени щети на община Септември за 13 милиона лева.Малко по-късно в четвъртък кметът Рачев бе отведен на разпит и качен на автомобил.\"Не съм задържан. Не са ми повдигали никакво обвинение. Оказвам пълно съдействие на прокуратурата, не съм нарушил закона и вярвам в справедливия български съд\", заяви Марин Рачев пред журналисти.", "date": "2018.02.04", "title": "В Септември протестират в защита на кмета Марин Рачев"}
{"url": "https://news.bg/int-politics/kitay-i-iran-osazhdat-yadrenata-doktrina-na-sasht.html", "text": "Китай призова САЩ да се откажат от манталитета си от \"Студената война\", след като Вашингтон огласи новата си ядрена доктрина в петък, съобщава БиБиСи.\"Държавата, която притежава най-големия ядрен арсенал в света, трябва да поеме инициативата да следва тенденцията, вместо да се противопоставя\", заяви министерството на отбраната на Китай. В доктрината си САЩ определят Китай, Русия, Северна Корея и Иран като потенциални заплахи.Оръжията под 20 килотона които искат да създадат не са толкова мощни, но все още са достатъчно опустошителни. Китай заявява, че \"твърдо\" се противопостави на новия прочит на Пентагона за американската ядрена политика.Министерството на отбраната в Пекин коментира, че Вашингтон си играе с ядрена заплаха от страна на Китай, като добавя, че китайската политика е отбранителна по своята същност.\"Надяваме се, че Съединените щати ще спрат с манталитета си от Студената война, ще поемат сериозно своите специални отговорности за разоръжаване, ще разберат правилно стратегическите намерения на Китай и обективно ще гледат на националната отбрана и на военната подготовка на Китай\", коментира Китай.В своята доктрина, САЩ обвиняват Китай в \"разширяване на вече значителните им ядрени сили\", но Китай защити политиката си днес, заявявайки, че \"решително ще се придържа към мирното развитие и ще провежда национална отбранителна политика, която е отбранителна по своята същност\".Русия също осъди публикувания в петък документ. Руското министерство на външните работи обвини САЩ в подстрекаване към война и предприемат \"необходими мерки\", за да гарантират руската сигурност.\"Още на първо първо четене се вижда конфронтационният и антируският характер на този документ\", съобщава изявление на Руската федерация. Външният министър Сергей Лавров изрази \"дълбоко разочарование\" от плана.Иран също обвинява САЩ в заплахи към Русия, съобщава \"Ройтерс\".\"Американците безсрамно заплашват Русия с ново атомно оръжие\", заяви в реч президентът на Иран Хасан Рухани.\"Същите хора, които предполагаемо вярват, че използването на оръжия за масово унищожение е престъпление срещу човечеството ... говорят за нови оръжия, които да заплашват или използват срещу съперници\", коментира Рухани.Външният министър Мохамед Джавад Зариф предупреждава, че документът за политиката на САЩ поставя риск, който \"приближава човечеството до унищожение\".Президентът на САЩ Доналд Тръмп убива ядрената сделка на Иран със световните сили и от това произтича също толкова опасна несправедливост, допълва Зариф.", "date": "2018.02.04", "title": "Китай и Иран осъждат ядрената доктрина на САЩ"}
{"url": "https://news.bg/int-politics/sblasatsi-v-atina-sled-protesti-za-imeto-na-makedoniya.html", "text": "Демонстранти се сблъскаха в центъра на Атина след голям митинг на площад Синтагма срещу използването на името Македония от БЮРМ, съобщава \"Екатимерини\". Според съобщения, полицията използва сълзотворен газ, за ​​да раздели демонстрантите.По-рано в Пропиляй се проведе контра-демонстрация на леви групи, на по-малко от 1,6 километра от основното събитие. Хиляди протестираха срещу гръцкия правителствен компромис в македонския спор.Гърците се събраха извън парламента в Атина, за да протестират срещу използването на термина \"Македония\" във всяко споразумение, което правителството подписва с бившата югославска република, в опит да сложи край на десетилетиния спор за името.Проучване, публикувано в консервативния вестник \"Катимерини\", показва, че около 70% от гърците се противопоставят на използването на \"Македония\".Външният министър Никос Коциас заяви миналата седмица, че Гърция подготвя предложения, които ще бъдат в основата на преговорите за споразумение със съседната държава.", "date": "2018.02.04", "title": "Сблъсъци в Атина след протести за името на Македония"}
{"url": "https://news.bg/politics/rumen-petkov-obedinyava-levite-iska-borisov-da-si-hodi.html", "text": "Левите формации трябва да дадат ясен знак, че са готови да направят решителна стъпка към съвместен диалог. Това управление е престъпно и трябва да си ходи, призовава Румен Петков член на ИБ на АБВ. Той е категоричен, че държавата се ръководи без ясна визия за развитие и формиране на дългосрочни политики.По думите му това ясно си личи и от последните действията на правителството, което през последните няколко седмици отпусна средства на редица институции, заобикаляйки всякакви правила.\"Проблемът е в начина, по който се отпускат тези средства. Това е грубо погазване на нормативната уредба и цинизъм. Не може в продължение на 6-7 месеца да обясняваш как няма да дадеш да се увеличат заплатите в МВР и после, един месец след като си приел бюджета на държавата за 2018 година, да кажеш \"ето ви 100 милиона лева\". Това е цинично управление на държавата и публичните средства. Този път синдикатите на МВР показаха, че имат и характер, и гръбнак, че ще си защитават интересите и то с пълно право. Но подходът \"ето ви 100 милиона и млъкнете\"...., така държава не се управлява\", коментира той.\"Това не са политики. Пак не коментираме политики и трайни решения, а коментираме решения на парче. Днес, понеже от МВР са били по-речовити, хайде на МВР да дадем, утре - понеже от БАН провесиха в знак на протест черно знаме - хайде да дадем на академията\", допълва Румен Петков.\"Ако има разбиране, че този начин на управление на държавата е престъпен, че се разходват средства през главата на парламента, че средствата се отпускат в зависимост от това кой е по-гръмогласен, значи това управление просто трябва да си ходи. И тук ръководствата на левите формации трябва да дадат много ясен знак, че са готови да направят решителна стъпка за един съвместен диалог и за намиране на решения, ако щете най-малкото заради предстоящите евроизбори и тези за местна власт. За нас от АБВ диалогът е въпрос на осъзната необходимост\", посочва той.Във връзка с анализ на отношенията в лявото политическо пространство, Петков коментира, че \"миналата седмица един от столичните клубове на БСП покани председателят ни Константин Проданов да изнесе лекция за бъдещето на левицата. И този диалог трябва да достигне до обществото, за да види то истинската, организирана алтернатива. Иначе ще продължим да гледаме как гласуват тези зависими 300-400 хиляди служители от държавната администрация, които зависят от ръката на когото трябва. Ще продължим да гледаме мачкането на бизнеса и как той се огъва, защото вижда, че няма друга алтернатива\".\"Корнелия Нинова не може сама да детронира ГЕРБ и аз мисля, че това се разбира - че БСП сама много трудно може да свали ГЕРБ от власт. За това приветствам такива действия като тези, които се направиха през последната седмица и през месеците преди това, защото те показват готовност за формиране на друго отношение, готовност за формиране на други взаимоотношения пред обществото, които да му дадат това така необходимо усещане за алтернатива\", обясни Румен Петков.По отношение на вота на недоверие, Петков счита, че той не е бил подготвен по най-добрия начин и е трябвало да бъде предшестван от широка обществена дискусия, включително и с участие на неправителствени организации.Румен Петко изразява отношение и по темата с протестите, свързани с Пирин. Той подчерта, че те не са срещу изграждането на втори лифт в Банско, а срещу възможността за безразборно застрояване на планината. По думите му България трябва да развива всички свои туристически дестинации.\"Когато управлението на държавата съзнателно дели зимния туризъм на \"Банско и всички други\", няма как да очакваш, че ние ще станем туристическа дестинация. Не може да имаш курорти като \"Боровец\", който е на 120 години и да не го развиваш. Не може да имаш цяла Стара планина само с два влека, а да не забравяме и Витоша. Няма друга столица, която да има такъв разкош, какъвто има София, и в продължение на над 20 години да не го развиваш\", обяснява той.Румен Петков призовава държавата да защити и развитието на енергийния сектор: \"Всички държави на Стария континент са загрижени за енергийната си сигурност, само България, която даваше енергийна сигурност на Европа ги загърбва. Тук трябва обаче да подчертая, че при всичките ни критики към правителството, усилията на енергийния министър Теменужка Петкова заслужават да бъдат видени, оценени и подкрепени. Сега е момента и Народното събрание да отмени така наречения \"мораториум\" върху АЕЦ \"Белене\" и изпълнителната власт да завърши много бързо този преговорен процес, за който имаме зелена светлина от ЕК. Така България ще може да заеме своето достойно място чрез обезпечаване не само на своята, но и на енергийната сигурност на Европа\".", "date": "2018.02.04", "title": "Румен Петков обединява левите, иска Борисов да си ходи"}
{"url": "https://news.bg/int-politics/zigmar-gabriel-otchete-start-na-yadrenata-nadprevara.html", "text": "Новата версия на ядрената доктрина на САЩ, показва, че спиралата на нова ядрена надпревара вече е стартиран. За Европа това е особено опасност, коментира външният министър на Германия Зигмар Габриел, цитиран от ТАСС.\"Решението на администрацията на САЩ за нови тактически ядрени оръжия, показва, че спиралата на нова надпревара за ядрени оръжия вече е стартирана както по време на Студената война, за нас в Европа е особена заплаха. Ето защо сега ние трябва да се насърчаваме нови инициативи за разоръжаване и контрол\", съобщава министерство на външните работи на Германия, цитирайки Габриел.Министърът на външните работи на Германия посочи, че ситуацията със сигурността в света през последните години се е променила значително. Той твърди, че е имало \"остра загуба на доверие в Русия\". Според Габриел \"има ясни доказателства, че Русия изгражда не само конвенционални оръжия, но и ядрен арсенал\".\"Глобалният ред все повече се поставя под въпрос\", коментира Габриел, като припомня, че ситуацията в страните на юг от Европейския съюз е изключително нестабилна. \"За всички тези предизвикателства, заедно с нашите партньори, трябва да намерим отговори, които не могат да бъдат изградени само в атомния арсенал\", смята министърът. \"Развитието на нови видове ядрени оръжия трябва да се наблюдава с ужас\". Според него това \"изпраща грешните сигнали\" и крие опасността от разгръщане на спиралата за натрупване на оръжие.Германският външен министър призова за спазване на съществуващите споразумения за контрол на въоръженията. \"Вместо нови бойни системи, ние се нуждаем от нови инициативи за разоръжаване\", подчертава той, като уверява, че правителството на Германия ще направи всичко възможно, за да постигне напредък в тези усилия. \"Нашата дългосрочна цел трябва да бъде свят без ядрени оръжия\", допълва Зигмар Габриел.", "date": "2018.02.04", "title": "Зигмар Габриел отчете старт на ядрената надпревара"}
{"url": "https://news.bg/crime/tezhka-katastrofa-na-patya-simitli-razlog.html", "text": "Временно е ограничено движението в двете посоки по път II-19 Симитли - Разлог в участъка Предел - Разлог поради ПТП. Към 16.40 ч. на втората отбивка преди Разлог на прав участък са се ударили челно два автомобила, съобщава БГНЕС.Двама души са загинали по предварителна информация, има и няколко пострадали.На място са изпратени пожарна, три линейки, движението е отбито през Разлог.", "date": "2018.02.04", "title": "Тежка катастрофа на пътя Симитли-Разлог "}
{"url": "https://news.bg/society/za-otgovornost-sreshtu-vazpitatelite-ot-burgas-nastoyava-initsiativen-komitet.html", "text": "Национален инициативен комитет за качествена и иновативна образователна система се обръщат към кмета на Бургас Димитър Николов, \"с настояване да не приема молби за напускане, пенсиониране и т.н., във връзка със скандални нередности, установени в ОДЗ 8 \"Брезичка\", Бургас\".Те считат, че \"до постигане на исканията им за подвеждане под отговорност, същите лица трябва да бъдат на разположение на своите работни позиции. Отправеното искане е в отговор на силното неодобрение, породено у широката общественост във връзка с изказването на г-жа Събка Недева, че възнамерява да се пенсионира от понеделник, но единственият приемлив за нас вариант е да бъде дисциплинарно уволнена\".От инициативния комитет са разочаровани, че \"всички възнамеряват да напуснат градината, а директорът да се пенсионира, въпреки извършените от тях сериозни нарушения и посегателства върху малки деца, въпреки нарушените Етичен кодекс на Община Бургас, Етичен кодекс на детската градина и Етичен кодекс за работа с деца\".Тяхната позиция е, че \"освобождавайки работното си място, директорът и провинилите се служители, биха възпрепятствали осъществяването на ефективна проверка на детското заведение, което е недопустимо и ще бъде остро осъдено от всички граждани на България. Случилото се в ДГ \"Брезичка\" изисква всеки служител да бъде на разположение и да даде писмените си становища във връзка със записите, а също и по отношение на цялостната работа и ежедневието във въпросното учреждение\".Национален инициативен комитет за качествена и иновативна образователна система изискват всички резултати от проверките да бъдат публично достояние и да бъдат взети необходимите мерки за превенция на последващи подобни инциденти.В подкрепа на своите искания и на предложенията им, за които съобщават, че са в Народното събрание и очакват своето решение, възнамеряват да проведат протест в Бургас на 10 февруари от 11 и 30 часа пред сградата на Община Бургас, след което и в много други градове в цяла България.Също така, утре 5 февруари между 12 и 12.30 ч. в Софийска районна прокуратура на бул. \"Ген. М. Скобелев\" № 23, възнамеряват са внесат сигнал срещу длъжностно престъпление на Директора на 2 ДГ \"Звънче\". Директорът е длъжностно лице и те твърдят, че е извършил престъпление.\"В сутрешен блок на национална телевизия Директорът изнесе невярна информация, което представлява престъпление по служба. Престъпленията по служба се наказват с лишаване от свобода до 8 години\", допълват от инициативния комитет.Национален инициативен комитет за качествена и иновативна образователна система организира Национален протест в 8 града на България през февруари - Бургас 10-ти от 11.30ч., Варна 11-ти от 11.30ч., София 15-ти от 11.30ч., Велико Търново 17-ти от 11.30ч., Перник 18-ти от 11.30ч., Пловдив 21-ви от 17.30ч., Стара Загора 24-ти от 11.30ч., Русе 25-ти от 11,30ч.Протестите ще се провежда пред сградите на общинските администрации във всеки град. \"Това са граждански протести и участието на всякакви политически сили е нежелано\", допълва те. ", "date": "2018.02.04", "title": "За отговорност срещу възпитателите от Бургас настоява инициативен комитет"}
{"url": "https://news.bg/society/do-sutrinta-puskat-toploto-v-stolichnite-kvartali-geo-milev-slatina-i-yavorov.html", "text": "Четири столични квартала са без парно и топла вода заради авария на главен топлопровод. Това са \"Яворов\", \"Гео Милев\", \"Редута\" и част от \"Слатина\", съобщава БНР. От \"Топлофикация-София\" уверяват, че ще се работи до отстраняване на проблема.Аварийните екипи заваряват тръбите, което ще приключи до полунощ, след което ще се пристъпи към възстановяване на парното. Топлоподаването в столичните квартали \"Гео Милев\", \"Слатина\" и \"Яворов\" ще бъде възстановено рано сутринта в понеделник, съобщи Елизабет Павлова от \"Топлофикация - София\".Възстановено е електрозахранването навсякъде в Благоевградска и Софийска област, което беше прекъснато заради бурния вятър. На места все още е възможно подаване на по-ниско напрежение, но става дума за отделни къщи.5 екипа на Столична община продължават да работят по отстраняване на последствията от бурята. 28 са сигналите от граждани за възникнали проблеми.\"Повечето са за паднали дървета, изкоренени от бурята. В \"Младост\", \"Симеоново\" остават районите без ток, в \"Гео Милев\", \"Малинова долина\", в \"Нови Искър\", в район \"Витоша\" също имаше, но в момента постепенно се отстраняват\", коментира Красимир Димитров от Столична община.Жълт код за потенциално опасно време е обявен за Югоизточна България. Предупреждението за силен вятър и обилни валежи важи за областите Кърджали, Хасково, Ямбол и Бургас.", "date": "2018.02.04", "title": "До сутринта пускат топлото в столичните квартали \"Гео Милев\", \"Слатина\" и \"Яворов\""}
{"url": "https://news.bg/regions/broeneto-na-komari-po-dunava-struva-pochti-1-5-miliona-leva.html", "text": "Броенето на комари по река Дунав е по-скъпо от всякога - обществената поръчка за изработване на географска система за наблюдение на насекомите е набъбнала до близо 1,5 млн. лв., разкрива бТВ.Според местните власти системата за броене на комарите не била точно за броене на комарите, а за тяхната регистрация. Тя нямало да струва 1 млн. лв., а 1 млн. и 425 хил. лв.Оскъпяването се дължи на факта, че са проведени две социологически проучвания, а също и информационна кампания. Оказва се, обаче, че властите са се намесили и са наложили санкции.На 2 февруари изтече финалният срок за изпълнението на тази обществена поръчка, възложена на Асоциацията на дунавските общини.Самата система е на стойност 956 хил. лв., но към края са добавени 442 хил. лв. за проучвания, публичност, преводи и документи, и още близо 26 хил. лв. за оборудване, пътни и квартирни.За информационната система, която струва 1,5 млн. лв., заданието за обществената поръчка е само страница и половина, казват експертите. Според тях това е проект с описана функционалност за не повече от 30 хил. лв.Според Антикорупционния фонд, който е сезирал властите за поръчките на Асоциацията, 10 от 10 техни договора са санкционирани от МРРБ.Причините са три - недостатъчно точен предмет на договора, незаконосъобразна методика за оценка и липса на прозрачност по време на оценката.Оказва се, че системата за комарите е малка част от цялата картина. Стойността на проектите е общо около 4 млн. лв., а финансовите корекции по тях са около 300 хил. лв.От Асоциацията казват, че ще обжалват намаляването на парите им. Неин председател всъщност е кметът на Русе и има свои аргументи. По думите му смисълът на този проект е не да брои комарите, а да локализира местата, където трябва да има превенция.Русе дава като община за пръскане срещу комари около 300 хил. лв. годишно.Системата и сайтът вече функционират, въпреки че активният сезон за регистрация на комарите е лятото.", "date": "2018.02.04", "title": "Броенето на комари по Дунава струва почти 1,5 милиона лева"}
{"url": "https://news.bg/world/rekorden-snegovalezh-padna-v-moskva.html", "text": "Рекорден снеговалеж падна в Москва, съобщават местните медии.Те отбелязват, че е подобрен рекордът от 3 февруари 1957 г. Синоптиците вече бяха предупредили, че през уикенда се очаква влошаване на времето и обилен снеговалеж.Властите мобилизираха всички служби, за да се справят със снеговалежа.Около 100 полета бяха отменени на трите големи летища в района на Москва.Заради лошото време в руската столица, един човек е загинал, а хиляди дървета са паднали.Въпреки почивния ден се образуваха и големи задръствания. Добрата новина за московчани е, че температурите вече се повишават и снегът започна да се топи. Ако температурата беше останала под нулата, вероятно щеше да натрупа 45 сантиметра сняг, съобщават местни медии.", "date": "2018.02.04", "title": "Рекорден снеговалеж падна в Москва"}
{"url": "https://news.bg/regions/pozhar-izbuhna-kray-lovech.html", "text": "Голям пожар е избухнал в събота в района на пътен възел Абланица край Ловеч. Горят сухи треви и храсти, предаде БНР. За момента няма данни за пострадали. Силният вятър спомага за настъпването на стихията.Засега няма опасност за намиращите се наблизо постройки.Припомняме, че бурният вятър вчера доведе до много инциденти и причини щети в цялата страна. Две жени пострадаха в София от паднала мазилка. Хиляди останаха без ток. Съобщено бе за паднали покриви, откъртени клони, рекламни съоръжения и други. Очаква се и днес да създава проблеми в страната.  ", "date": "2018.02.04", "title": "Пожар избухна край Ловеч "}
{"url": "https://news.bg/press/bsp-koy-plashta-garantsiyata-na-kmeta-na-septemvri-novite-vinetki-svarshiha.html", "text": "Вноска. \"Сега\":България не се е съгласявала да плаща повече на ЕСБългария не е изразявала позиция за увеличаване на вноската на страната за членството в Европейския съюз. Това съобщиха късно вчера от Министерството на финансите, предаде Инвестор.бг. По-рано през деня в петък бяха разпространени информации, че осем страни, сред които и България, са се споразумели да увеличат вноските си в бюджета след излизането на Великобритания от общността.Чрез Министерството на финансите правителството заявява, че подобна позиция не е била обсъждана в нито един работен или официален формат за преговори между държавите членки и Европейската комисия.Гаранция. \"Сега\":БСП: Кой плаща гаранцията на кмета на Септември? Кой плаща гаранцията от 250 000 лв. на кмета на Септември? Това попита народният представител от \"БСП за България\" Славчо Велков по време на пресконференция в гр. Септември. По думите му има симбиоза между власт и бизнес. \"Вследствие на това, което се случва, се създава впечатление, че държавата се управлява от една добре смазана корупционна машина\", изтъкна той. Цялото изявление на Велков бе разпространено от пресцентъра на червената партия.Кметът на Септември Марин Рачев бе арестуван в четвъртък след зрелищна акция на новия антикорупционен орган - Комисията за противодействие на корупцията и за отнемане на незаконно придобитото имущество. Ден по-късно имаше \"спонтанен\" протест в негова защита. Ден след ареста кметът бе пуснат под парична гаранция от 250 000 лева. Той бе обвинен за безстопанственост и неизгодни за общината сделки. Буря. \"Монитор\":Вятърът преобръща автомобили и кърши дървета из цяла България Три тира се обърнаха по пътя Враца - Мездра, а лек автомобил се оказа по таван в София в следствие на силния вятър, който духа във все повече части на страната.Движението се извършва само в едната лента, информираха от АПИ.Инцидентът в столицата е от квартал \"Драгалевци\", като според зрител на bTV колата буквално е \"тръгнала\" от ураганните пориви. Отново в София движението в района на Семинарията беше затруднено от паднало дърво.Парче от изолация на блок е паднало върху главата на жена, предаде NOVA. Инцидентът е станал около обяд в столичния квартал \"Люлин 3\".Жената е откарана в \"Пирогов\" с травма на главата. От лечебното заведение съобщиха, че раната й ще бъде обработена и тя ще бъде освободена за домашно лечение.В събота в почти цялата страна е обявен жълт код заради очаквания силен южен вятър. Скоростта на вятъра на места ще е около 100 км/ч. Винетки. \"24 Часа\":Новите винетки свършихаОт 4 дни новите винетки са изчерпани в големите градове и бензиностанции извън населените места, пише в. \"Телеграф\".Столичанка е разказала как е обиколила 4 търговски обекта и чак в последния е успяла да си закупи стикер. Само в центъра на столицата имало винетки научила тя от служител на бензиностанция. Една от търговските вериги са казали, че стикерите свършват още в началото на деня и се изчерпват за 1-2 часа. Терез и Масуд. \"Монитор\":Лъвчетата Терез и Масуд заминават за Холандия Двете лъвчета Терез и Масуд, които бяха спасени от зоопарка в Разград миналата година, вече имат всички документи, за да могат да отпътуват за спасителния център \"Фелида\" в Холандия. Това съобщиха от фондация \"Четири лапи\", цитирана от btvnovinite.bg.Днес сутринта от Българска агенция по безопасност на храните (БАБХ) са издали транспортните документи, които доскоро спъваха заминаването на лъвчетата.До решението лъвчетата да заминат в спасителен център в Холандия се стигна след поредния протест във вторник и намесата на премиера Бойко Борисов.Ден по-рано от зоопарка в Пазарджик съобщиха, че искат Терез и Масуд и могат да се грижат за тях.", "date": "2018.02.04", "title": "БСП: Кой плаща гаранцията на кмета на Септември?; Новите винетки свършиха"}
{"url": "https://news.bg/world/kipar-izbira-prezident-1.html", "text": "Днес в Кипър се провежда вторият тур на президентските избори, предаде \"Euronews\".Секциите отварят в 7 часа сутринта и ще затворят в 18 часа. Още същата вечер ще бъдат изнесени и резултатите. До балотажа достигнаха настоящият държавен глава Никос Анастасиадис и независимият кандидат Ставрос Малас, подкрепен от комунистите. Борещият се за преизбиране президент Никос Анастасиадис спечели първия тур с 35,5% от гласовете. Това бе очаквана победа, но недостатъчна за победа още тогава. Малас взе 30,25% от гласовете.Имащите право на глас са около 500 000 души. На първия тур обаче 28% от избирателите не отидоха до урните.Това се обяснява най-вече с икономическите проблеми на много от хората, за които дебатът за Турски Кипър не е водещ. Пред репортер на медията те споделят, че се живее трудно с доход от 500-600 евро на месец. По отношение на мирните преговори пък проучванията показват, че 90% от запитаните са скептично настроени към скорошен успешен крй. ", "date": "2018.02.04", "title": "Кипър избира президент "}
{"url": "https://news.bg/world/milioni-na-protest-v-gartsiya-za-imeto-na-makedoniya.html", "text": "Милиони гърци се очаква да се включат днес в пореден протест за името на Македония, предаде АФП. Те ще се съберат на площад \"Синтагма\" в столицата Атина. Въпреки че са с различни убеждения по други въпроси, обединява ги несъгласието с намерението на гръцките управляващи да направят компромис по стария спор със Скопие. Организаторите настояват, че демонстрацията няма политическа окраска. Според гръцките медии, официална Атина е съгласна на споразумение за името \"Горна Македония\", изписано на кирилица.След преговорите в Гърция в началото на седмицата, пратеникът Матю Нимиц е в Скопие, където води разговори с ръководството на страната по пакета с предложения, които представи през миналия месец като основа на преговорите за името на Македония.", "date": "2018.02.04", "title": "Милиони на протест в Гърция за името на Македония "}
{"url": "https://news.bg/world/vzriv-ubi-i-rani-desetina-v-himicheski-zavod-v-kitay.html", "text": "Най-малко четирима души са загинали при взрив в химически завод в източната част на Китай, предаде АП. Ранените са поне шестима. Става въпрос за завода Jinshan Chemical Plant Co, намиращ се в източната провинция Шандун. Експлозията е станала по време на дейности по поддръжката. Задържан е собственикът. Разследват се причините за взрива. Подобни инциденти в китайските заводи са често явление и обикновено се дължат на неспазване правилата за безопасност. ", "date": "2018.02.04", "title": "Взрив уби и рани десетина в химически завод в Китай "}
{"url": "https://news.bg/world/ubit-e-pilotat-na-svaleniya-nad-siriya-ruski-boen-samolet.html", "text": "Вчера над Сирия бе свален руски боен самолет СУ-25, предадоха световните информационни агенции. Това е станало над северната размирна провинция Идлиб. Съобщава се, че пилотът е катапултирал, но е бил заловен и след това ликвидиран. Отговорност е поела групировката Тахрир ал Шам. Тя е свързана с \"Ал Кайда\".Продължават сраженията в Идлиб между правителствените сили и бунтовниците. Русия и Иран са известни съюзници на президента Башар Асад. ", "date": "2018.02.04", "title": "Убит е пилотът на сваления над Сирия руски боен самолет "}
{"url": "https://news.bg/world/meksiko-zalovi-3-ma-za-trafik-na-hora-i-200-nelegalni-migranti.html", "text": "Мексиканската полиция залови трима души за трафик на хора и 200 нелегални мигранти, предаде BBC. Хората са пътували тайно скрити в камион. Сред тях има и 24 деца. Пътували са при ужасни условия - без храна, вода и достъп до чист въздух. Заловени са в щата Тамаулипас, в близост до границата с Тексас. Хората са от Централна Америка. Крайната цел е била САЩ. От Ел Салвадор, Гватемала и Хондурас идва огромна част на нелегалните мигранти в САЩ. Миналия месец са били заловени 170 души без документи. Припомняме, че американският президент Доналд Тръмп още в прдизборнаа си кампания обеща да изгради стена по границата с Мексико заради престъпността и нелегалната имиграция. Той определи съседката като \"най-опасната страна в света\". ", "date": "2018.02.04", "title": "Мексико залови 3-ма за трафик на хора и 200 нелегални мигранти "}
{"url": "https://news.bg/education/za-travmite-na-uchitelite-i-shamarite-nad-detsa.html", "text": "Учителите са изключително затормозени. Така психологът Ани Владимирова обясни пред Нова агресията на възпитатели над деца.Тя успокоява, че такъв травматичен опит може да не окаже негативен ефект върху психиката на детето, ако бъде хванат на време. Ако обаче потъне в съзнанието му, може в бъдеще да окаже проблем в социализацията.Владимирова е убедена, че видеонаблюдението в детската градина няма да е лошо нещо, ако не се ползва за лов на вещици. Мария Йорданова, директор на детска градина, не иска да приеме агресията като тенденция в детската градина. Това не е практиката в детската градина, изтъкна тя.Йорданова призна за затруднения в подбора на кадри. Често завършилите предучилищна педагогика нямат увереността да работят с деца. Към случаите на агресия не трябва да сме толерантни, според директорката. Именно директорът трябва да има поглед върху работата на учителите, по мнението й.", "date": "2018.02.04", "title": "За травмите на учителите и шамарите над деца"}
{"url": "https://news.bg/politics/krasimir-karakachanov-tryabva-da-varnem-normalnostta-v-semeystvoto.html", "text": "Нека бъдем честни, в центъра на Европейския съюз са християнските ценности. Това заяви вицепремиерът и лидер на ВМРО Красимир Каракачанов в ефира на Нова.По думите му в Европа и в България има демографски срив. Трябва да се постараем да върнем нормалността в семействата, смята патриота.\"Полът е биологична категория, а не социална\", обясни лидерът на ВМРО. Според него обществото трябва да отговори одобрява ли еднополовите бракове.\"За съжаление, една добра идея - да се реши проблемът със семейното насилие и насилието срещу жени, е опорочена с опита да се пробута и така наречената \"джендър идеология\". В някои от членовете и разпоредбите на Истанбулската конвенция се налагат понятия като \"социален пол\", \"нетрадиционни роли на пола\", несъгласен е вицепремиерът.Не евроскептикът,а еврореалистът се обажда у Красимир Каракачанов.Вицепремиерът Каракачанов не иска работа на парче при референдума. Той е против да се питат гражданите искат или не Истанбулската конвенция, защото след това може да дойде друга конвенция. Важно било да се разбере как гледа обществото на сериозните проблеми.След като ратификацията на Исатнбулската конвенция мина през Министерски съвет и стигна до Народното събрание се разрази , но и сред политическите партии. Освен от ВМРО и \"Атака\",  ратификацията, като дадоха заявка и . Само няколко дни след като заявиха това, . Позицията на БСП  Да организира референдум още тогава се закани и Красимир Каракачанов.Миналата седица и президентът Румен Радев се обяви срещу ратификацията на Истанбулската конвенция. Той нарече конвенцията зле написан закон.Припомняме коалиционният партньор на Каракачанов - Валери Симеонов коментира идеята на колегата си за референдум за гей браковете като глупотевина.Красимир Каракачанов обясни, че се чувства достатъчно възрастен, за да има свое мнение.Той не си е позволявал да критикува партньор чрез медиите. Каракачанов не е разговарял със Симеонов тези дни стана ясно от думите му.\"Ако Симеонов беше пожелал да коментираме темата, преди да се изплющи по медиите, щях да му обясня. Аз не можах да разбера дали той е против референдума или за нещата, за които искам да се проведе той\", обясни Каракачанов.Коалицията ще я има, ако взаимно уважение и всички си вършим работата, обясни Красимир Каракачанов.", "date": "2018.02.04", "title": "Красимир Каракачанов: Трябва да върнем нормалността в семейството"}
{"url": "https://news.bg/crime/mutrite-ne-se-vrashtat-uspokoi-valentin-radev.html", "text": "Времената на мутрите не се връщат. Това заяви силовият министър Валентин Радев в ефира на БНР. Мин. Радев изтъкна, че разкриваемостта на убийствата е много голяма, полицията си върши работата.\"През 2016 г. имаше 79 убийства. От тях са разкрити 67. През 2017 година - 95, а от тях са разкрити всички без едно, тоест 94. Виждате как работи полицията\", изтъкна министърът. Радев обясни още, че като министър е доволен, но като гражданин искал убийствата да се разкриват веднага.Все пак той вижда активността, вижда желанието, с което хората работят.\"Като гражданин искам убийствата веднага да се разкриват, но не стават веднага нещата. Трябва да бъдем перфектни, трябва да намерим доказателства, така че те да издържат. Трябва да се знае, че всеки, който наруши закона, рано или късно ще понесе неговата тежест\", обясни МВР-шефът.Припомняме, убийствата в България зачестиха. Петима души бяха открити застреляни в дома им в Нови Искър на втория ден от януари 2018 г. Открити бяха баща, син, дъщеря на съпругата,  и възрастна жена - майка на съпругата. Ден по-късно бе обявено, че е открита и дъщерята на възрастната жена - , която е , открито в къщата. Обвинен задочно бе Росен Ангелов осъждан, през 80-те години е изтърпял присъда за педофилия. Той бе намерен мъртъв преди два дни. Полицията твърди, че Ангелов се е самоубил след като е убил шестимата души. Дни след това. 49-годишният мъж беше прострелян в гърдите и почина минути след престрелката.Планирано е работата на лабораторията да се усили, каза Валентин Радев. Той обясни, че се предвижда и преструктуриране в Института по криминалистика скоро. Радев похвали колегите си криминалисти.\"Колегите са много добри, но понякога експертизите са толкова много, че се налага да използваме и частни лаборатории както в случая с шесторното убийство в Нови Искър\", допълни вътрешният министър.По думите му друга толкова добре пазена граница като българската - няма. Така министрите на вътрешните работи в ЕС оценили границата ни. Според Радев е очевидно, че границата е пазена добре.\"Ние построихме такава механична ограда за близо 30 километра. Сега я насищаме с европейски средства, които използваме за камери, лазери. Днес сутринта дежурният ми докладва: 0 мигранти на вход, 0 мигранти в страната, 0 мигранти на изход, а такъв натиск имаше през 2014, 2015 година\", доволен е министър Радев.", "date": "2018.02.04", "title": "Мутрите не се връщат, успокои Валентин Радев"}
{"url": "https://news.bg/society/svetiyat-sinod-izbra-vidinski-mitropolit.html", "text": "Драговитийският епископ Даниил e избран за Видински епархийски митрополит от членовете на Светия Синод към Българската православна църква. Той е получил подкрепата на 11 от 13 митрополити. Двама останаха в битката за Видински митрополит.\"Божията благодат и неговата велика милост да бъдат с Вас. Ние добре го познаваме\", обяви след избора Патриарх Неофит. Той вярва, че новият видински митрополит ще оправдае очакванията. Нещо повече Неофит вярва, че Даниил ще бъде добър пастор на паството си. От своя страна новоизбраният видински митрополит Даниийл коментира, че когато сме заедно, Бог помага. Без божията помощ нищо не можем да направим. Пожелава да имаме единомислие и единодействие, и както народът е казал и пише над Народното събрание \"Съединението прави силата\"Допълва, че видинска епархия не е бедна, а е бедно мисленето и обезверяването, призовава \"вярвайте в Бога\". \"Възлагате ми високата отговорност на святото служение на душепастирството във Видинската епархия на Българската православна църква\", добавя той в словото си.Изборът не мина без протести от страна на миряните.Драговитийският епископ Даниил - Атанас Трендафилов Николов е роден на 2 Март 1972 г. в гр. Смолян. Завършва основно и средно образование в родния си град. През 1996 г. записва и учи Английска филология в СУ \"Св. Климент Охридски\", а на следващата година пренасочва образованието си в Богословския факултет при същия университет.През 1997 г. е приет като послушник в Хаджидимовския манастир \"Св. Георги\" под духовното ръководство на приснопаметния Неврокопски митрополит Натанаил. На 07.08.1999 г. е постриган от него в монашество, а на следващия ден е ръкоположен за йеродякон.През 2002 г. завършва задочно БФ на СУ \"Св. Климент Охридски\".На 21 юли 2004 г. е изпратен на послушание в Роженския манастир \"Рождество Богородично\". На 27 ноември същата година е ръкоположен от епархийския му архиерей за йеромонах.На 01 юни 2006 г. е възведен в архимандритско достойнство.По решение на Светия Синод на 20 януари 2008 г. е хиротонисан за епископ с титлата Драговитийски в Патриаршеска катедрала ставропигиален храм-паметник \"Св. Александър Невски\" и назначен за викарий на Неврокопския митрополит. Такъв остава до 15 юни 2010 г., когато по молба на митрополита на САЩ, Канада и Австралия Йосиф е назначен за негов викарий, която длъжност изпълнява до днес.Мелнишкият епископ Герасим - Александър Георгиев Георгиев е роден на 2 ноември 1979 г. в гр. София. Завършил е 31-во Средно училище за чужди езици и мениджмънт \"Иван Вазов\" в София и Националната академия за театрално и филмово изкуство \"Кръстьо Сарафов\".Владее свободно немски, руски и английски език. На 09 декември 2009 г. е постриган за монах с името Герасим в Дивотинската св. обител \"Св. Троица\". Ръкоположен е в йеродяконски и в йеромонашески чин от Знеполския епископ Йоан (сега Варненски и Великопреславски митрополит). По решение на Св. Синод бива изпратен на специализация в Москва. На 17 септември 2014 г. е възведен в архимандритско достойнство от Българския патриарх Неофит и по решение на Св. Синод от същия ден е назначен за Главен Секретар на Св. Синод.По решение на Св. Синод от 20 май 2016 г. е назначен за Председател на Църковното настоятелство при Патриаршеска катедрала ставропигиален храм-паметник \"Св. Александър Невски\". По единодушно решение на Св. Синод от 14 декември 2016 г. е хиротонисан за епископ с титлата Мелнишки на 18 декември 2016 г. в Патриаршеска катедрала ставропигиален храм-паметник \"Св. Александър Невски\", като продължава своето служение на Гл. секретар на Св. Синод и Председател на ЦН при Патриаршеска катедрала ставропигиален храм-паметник \"Св. Александър Невски\".Припомняме, изборът на новия Видински митрополит предизвика напрежение в областния град. Десетки хора се събраха в центъра на града в подкрепа на един от кандидатите за митрополитския престол. Гражданите подкрепят епископ Поликарп. Те са заявиха, че ще се бунтуват, ако сред избраните имена не е това на епископ Поликарп. Гражданитевнесоха в Светия синод над 6 500 подписа в негова подкрепа.Изборът на Епархийските делегати бе признат за легитимен от БПЦ. Като неприемливи Църквата определи опитите на някои среди да упражняват натиск и да отправят противоуставни искания и претенции. По време на заседанието на Светия синод вчера пред сградата се бяха събрали граждани на молитвено бдение.", "date": "2018.02.04", "title": "Светият синод избра Видински митрополит"}
{"url": "https://news.bg/world/silen-trus-udari-tayvan.html", "text": "Земетресение със сила от 6,1 по Рихтер разтърси Тайван, съобщи Ройтерс.Епицентърът на труса е бил на 17 километра, североизточно от Хуалиен.Трусът е бил на дълбочина 7,8 километра. След него в същия район е регистрирано още едно земетресение с магнитуд от 5,3 по Рихтер.Няма данни за щети по високоскоростната железопътна мрежа, нито по железопътните линии.Трусът е предизвикан от движението на Филипинската плоча и Евразийската.", "date": "2018.02.04", "title": "Силен трус удари Тайван"}
{"url": "https://news.bg/world/katastrofa-e-stanala-kray-novi-han-na-am-trakiya.html", "text": "Катастрофа е станала край Нови хан на АМ \"Тракия\", съобщават от АПИ.Временно е ограничено движението по активната лента при км 2 на АМ \"Тракия\" в посока Бургас в района на Нови хан поради катастрофа.Движението се осъществява в изпреварващата лента и се регулира от пътна полиция.Малко преди полунощ движението по магистралата беше възстановено.", "date": "2018.02.04", "title": "Катастрофа е станала край Нови хан на АМ \"Тракия\""}
{"url": "https://news.bg/world/bum-na-zastrahovatelnite-izmami-s-koli.html", "text": "Бум на застрахователните измами с коли. Те са се превърнали в печеливш бизнес, твърдят разследващите. Необходим е само автомобил в движение, разкрива Нова телевизия.\"Един автомобил се купува отвън за някаква смешна сума, \"накичва се\", за да изглежда добре и се застрахова за много висока сума\", обяснява главен инспектор Пламен Максимов от сектор \"Престъпления срещу МПС\" към СДВР.Няколко месеца след като е застрахован, автомобилът изчезва безследно и се обявява за откраднат. \"Лицето, което го обявява за противозаконно отнет, реално знае, че такъв автомобил вече не съществува. Той казва, че са му откраднали автомобила и си избира някакво място и внимава да няма свидетели и да няма камери\", обясни главен инспектор Пламен Максимов.Колата пък отива в автоморга или у частни лица, за да бъде разглобена и да се заличат всички номера, по които тя може да бъде разпозната. \"Това е много доходоносен бизнес, защото не се влагат много пари, а се изкарват много пари\", коментира главен инспектор Пламен Максимов.Само от началото на тази година в страната са станали 94 кражби на автомобили, сочат данните на полицията. От тях 22% са извършени с цел застрахователна измама. В сравнение с миналата година това е 100% увеличение, казват още от МВР.", "date": "2018.02.04", "title": "Бум на застрахователните измами с коли"}
{"url": "https://news.bg/world/silen-snegovalezh-blokira-ispaniya.html", "text": " Силен снеговалеж блокира няколко испански провинции, съобщават медиите.Временно са затворени 18 шосета, а за движението по други 90 трябват да става със зимни гуми, пише в. \"Мундо\".Метеоролозите предупреждават, че температурите ще паднат. Причина за лошото време е циклон.Възрастните хора и болните трябва да са внимателни.", "date": "2018.02.04", "title": "Силен снеговалеж блокира Испания"}
