{"url": "https://news.bg/int-politics/nito-edin-ot-variantite-po-brekzit-ne-beshe-odobren-ot-britanskite-deputati.html", "text": "Нито един от разглежданите осем варианта по Брекзит не получи подкрепа от мнозинството гласове в 639-местната Камара на общините, предаде Би Би Си.Предложението за митнически съюз с ЕС беше отхвърлено с 272 срещу 264 гласа, а идеята всяка възможна сделка за излизане от ЕС да бъде подложена на референдум - с 295 срещу 268 гласа.Останалите предложения получиха по-малка подкрепа.Според министъра по Брекзит Стивън Баркли, резултатите от гласуванията са затвърдили позицията, че сделката с ЕС, която беше постигната, е най-добрата възможност.Той изтъкна, че са били разгледани най-различни възможности и е станало ясно, че няма лесен път за излизане от ситуацията.Председателят на Камарата на общините Джон Бъркоу обаче отново предупреди, че няма допусне ново гласуване на споразумението постигнато от Тереза Мей. Припомняме, според британското законодателство това не може да стане в рамките на сегашната парламентарна сесия, освен ако в споразумението не бъдат внесени съдържателни промени.Бъркоу заяви, че дебатите по Брекзит може да продължат в понеделник и няма причина това да не стане.", "date": "2019.03.27", "title": "Нито един от вариантите по Брекзит не беше одобрен от британските депутати"}
{"url": "https://news.bg/politics/matey-matev-stava-predsedatel-na-fonda-za-garantirane-na-vlogovete.html", "text": "Правителството прекрати правомощията на председателя на Управителния съвет на Фонда за гарантиране на влоговете в банките Радослав Миленков.Припомняме, това се наложи, защото той беше  (БНБ) - ръководител на управление \"Банков надзор\", след като  на 1 март тази година.На мястото на Миленков като председател на Управителния съвет на Фонда за гарантиране на влоговете в банките застава Матей Матев. Неговото назначение влиза в сила от 25 март, понеделник.Матей Матев е магистър по право от Софийския университет \"Св. Климент Охридски\" и има дългогодишен опит в областта на облигационното, търговското, вещното право, приватизацията, чуждестранните инвестиции и ценни книжа, както и процесуалното представителство по търговски, административни и граждански съдебни спорове.Решението на правителството е прието неприсъствено, пишат от пресслужбата на МС.", "date": "2019.03.27", "title": "Матей Матев става председател на Фонда за гарантиране на влоговете"}
{"url": "https://news.bg/int-politics/erdogan-predlaga-sveta-sofiya-za-dzhamiya-s-bezplaten-dostap.html", "text": "Турският президент Тайип Ердоган заяви, че властите на страната могат да променят статута на Света София, за да може да бъде посетена безплатно.\"Статутът на \"Света София\" може да бъде променено от музей на джамия след изборите (31 март). Туристите от всички религии могат сега да отидат до Синята джамия, която се намира в съседство, безплатно\", обясни президентът на журналист за това, дали турските граждани могат да посетят \"Света София\" безплатно, в интервю за телевизионния канал TGRT, цитиран от ТАСС.В момента входът в музея струва 60 турски лири (10 долара).На 18-ти март Ердоган коментира, че не подкрепя идеята за превръщането на \"Света София\" в Истанбул в джамия, тъй като това може да доведе до сериозни последствия.\"Света София\" е най-забележителният паметник на византийската архитектура.Построена е през 532 - 537 г. по указание на император Юстиниан, който е решил да увековечи славата на Константинопол.Според легендата, планът за изграждане на катедралата, Юстиниан получава в съня си от ангел.Императорът мечтаел храмът да няма аналог по света и дори планира подове от златни решетки в него.От 1453 г. \"Света София\" става джамия, а през 1935 г. е превърната в музей.", "date": "2019.03.27", "title": "Ердоган предлага Света София за джамия с безплатен достъп"}
{"url": "https://news.bg/world/shteshe-da-e-po-dobre-ako-datskite-dzhihadisti-byaha-zaginali-v-siriya-obyavi-ministar.html", "text": "Министърът на правосъдието на Дания Сьорен Папе Поулсен заяви, че предпочита датските джихадисти да загинат в Сирия, отколкото да се завърнат в страната, информира АФП.Опозицията разкритикува коментара на министъра.След като през уикенда  (\"Ислямска държава\") в Сирия, няколко правителства се опитват да разрешат проблема какво да правят със заловените джихадисти от техните държави.Официалната политика на Дания за връщане на датските джихадисти предизвика обществен дебат.\"По-добре е да бъдат затворени тук вместо да пътуват свободно\", каза Поулсен пред парламентарна комисия, цитиран от местни вестници. Той добави, че за предпочитане е, \"ако те паднат в битка там\".Социалдемократите нападнаха министъра за коментара. Говорител на партията коментира, че няма думи, с които може да опише изявлението на правосъдния министър.Поулсен, който е лидер на Консервативната партия, обясни, че е имало около 40 джихадисти с връзки с Дания, които са били на контролирана от ДАЕШ територия в Сирия. Десетима от тях са заловени.От 2016 г. в Дания е подсъдимо да се биеш в конфликтни зони за терористична организация.Датският съд вече наложи присъди на 13 души, които са се присъединили или са се опитали да се присъединят към терористична организация, каза още правосъдният министър пред комисията. На деветима от осъдените им е отнето датското гражданство и са изгонени от страната. На останалите не е приложена тази мярка, тъй като нямат двойно гражданство.", "date": "2019.03.27", "title": "Щеше да е по-добре, ако датските джихадисти бяха загинали в Сирия, обяви министър"}
{"url": "https://news.bg/politics/dve-novi-zashtiteni-zoni-v-rila.html", "text": "Кабинетът реши две зони в Рила планина да получат статута на защитени зони.Зоните:С приемането на новите защитени зони в района на Рила страната ни изпълнява поетите ангажименти в изпълнение на  за отстраняване на недостатъчности в мрежата Натура 2000 по Директивата за местообитанията за видовете кафява мечка и главоч, пишат от пресцентъра на правителството.Припомняме, Съдът на Европейския съюз реши, че България \"не е обявила за специална защитена зона цялото орнитологично важно място, обхващащо Рила планина, Република България не е класифицирала най-подходящите по брой и площ територии за опазването на видове птици, посочени в приложение I към Директива 2009/147/ЕО опазването на дивите птици, в резултат на което не е изпълнила задълженията си по член 4, параграф 1 от тази директива\".Решението на Съда на ЕС беше установително, като с него не се наложиха финансови санкции на България. Съдът осъди България само да заплати съдебните разноски.", "date": "2019.03.27", "title": "Две нови защитени зони в Рила"}
{"url": "https://news.bg/world/zadarzhaha-irakchanin-za-opit-za-teror-sreshtu-germanskite-zheleznitsi.html", "text": "Предполагаем поддръжник на ДАЕШ (\"Ислямска държава\") е задържан във Виена. Той е заподозрян в опит да дерайлира германски влакове през миналата година, обявиха австрийските и германските власти, цитирани от ДПА.42-годишният иракчанин призна, че е планирал подобни действия, но отрича да е имал терористични мотиви, обяви говорител на прокуратурата във Виена.Говорител на полицията в Мюнхен отбеляза, че на този етап не може да се изключи заподозряният да е имал съучастници или поддръжници.\"Но на този етап няма индикации, че се занимаваме с реална терористична клетка или нещо подобно\", добави представителят.Мъжът живее в австрийската столица като бежанец със семейството си. Към момента няма данни да е живеел в Германия, поясни говорителят пред германската медия.Заподозряният е задържан в понеделник във връзка с кражба на стоманен кабел над високоскоростно железопътно трасе между южните германски градове Нюрнберг и Мюнхен през октомври 2018 г. В допълнение на релсите са били поставени дървени клинове, за да дерайлират влак. Възникнали са малки щети по влак.През декември е засечено подобно нещо край Берлин.\"Технически грешки са предотвратили планирано убийство на хора\", обявиха властите.Задържаният иракчанин е разпитан от австрийски и германски разследващи във Виена. Той е заподозрян в опит за терористично убийство, нанасяне на материални щети, участие в терористична организация и организирана престъпност. Може да получи доживотен затвор, ако бъде осъден.", "date": "2019.03.27", "title": "Задържаха иракчанин за опит за терор срещу германските железници"}
{"url": "https://news.bg/politics/32-4-mln-lv-otivat-za-podgotovka-i-organizatsiya-na-evroizborite.html", "text": "Министерският съвет прие Решение за подготовката и произвеждането на изборите за членове на Европейския парламент от Република България на 26 май 2019 година, съобщиха от правителствения пресцентър.С решението се възлага координацията по изпълнението на дейностите, свързани с организационно-техническата подготовка на изборите да се осъществява от вицепремиера Томислав Дончев и неговата администрация.При осъществяване на координацията Дончев ще бъде подпомаган и от работна група, включваща представители от съответните министерства и ведомства.Освен Дончев с решението кабинетът приписва задължения и отговорности и на други министри, свързани с подготовката на изборите. В прессъобщението обаче не се посочва за кои министри става въпрос и какви ще бъдат техните задължения и отговорности.С решението е одобрена и план-сметка за разходите по подготовка на вота - необходимите за това средства са в размер на 32.4 млн. лева.С осигуряването на тези средства ще се гарантира финансирането на всички дейности, свързани с отделните организационни етапи на изборния процес и безпрепятственото провеждане на изборите, уверяват от МС. Парите се осигуряват от централния бюджет за 2019 година.", "date": "2019.03.27", "title": "32.4 млн. лв. отиват за подготовка и организация на евроизборите"}
{"url": "https://news.bg/world/feysbuk-zabranyava-beliya-natsionalizam-i-separatizam.html", "text": "\"Фейсбук\" е обявил пред новинарския сайт за технологии Motherboard, че забранява белия национализъм и белия сепаратизъм на платформата си от следващата седмица, информира The Hill.По време на среща във вторник представителите на социалната мрежа официално са решили да въведат забраната.Значителната промяна в политиката на компанията идва година след информация на Motherboard, че \"Фейсбук\" позволява бял национализъм и сепаратизъм на платформата си, въпреки че забранява белия супремасизъм. Преди в документи социалната мрежа писа, че белият национализъм \"изглежда невинаги се свързва с расизъм (най-малко категорично)\", което предизвика критика от страна на организации в защита правата на човека и експерти.Директорът на \"Фейсбук\" за политиката за борба с тероризма Брайън Фишман заяви тази седмица пред Motherboard, че след разговори с експерти платформата е заключила, че не може да направи разлика между белия национализъм, белия сепаратизъм и белия супремасизъм.Експертите са заявили пред технологичния гигант, че белият национализъм и сепаратизъм са свързани с омраза и насилие.\"Фейсбук\" ще забранява съдържание, което възхвалява или подкрепя белия национализъм и сепаратизъм.", "date": "2019.03.27", "title": "Фейсбук забранява белия национализъм и сепаратизъм"}
{"url": "https://news.bg/world/amerikanskite-voenni-ne-vizhdat-napredak-v-yadrenoto-razorazhavane-na-kndr.html", "text": "Активността на КНДР в ядрената и ракетна програма се разминава с обещанията за ядрено разоръжаване.Това заяви командващият на американските сили в Южна Корея генерал Робърт Ейбрамс пред Комисията по отбрана към Камарата на представителите на САЩ, информира \"Ройтерс\".През миналия месец \"Тяхната активност, която наблюдаваме, се разминава с ядреното разоръжаване\", каза Ейбрамс. Той обаче не разкри подробности. Генералът беше попитан дали САЩ виждат промяна в ядрената и ракетна програма на КНДР.Ейбрамс също обяви, че въпреки намаленото напрежение с КНДР, има малки или почти никакви проверими промени във военните възможности на страната.\"Конвенционалните и асиметрични военни възможности, заедно с продължаващото разработване на модерни конвенционални муниции и системи - всичко остава непроверено\", изтъкна той.КНДР замрази ядрените и ракетни изпитания от 2017 г.", "date": "2019.03.27", "title": "Американските военни не виждат напредък в ядреното разоръжаване на КНДР"}
{"url": "https://news.bg/world/tereza-mey-podava-ostavka-prez-lyatoto.html", "text": "Премиерът на Великобритания Тереза Мей е потвърдила, че подава оставка щом започне следващата фаза от Брекзит, съобщи източник, цитиран от британски медии.Тя е отбелязала пред депутати от Консервативната партия, че е чула посланието им. Мей е намекнала пред торите, че ще се оттегли през лятото. \"Няма да остана на поста за следващата фаза от преговорите\", казала Мей пред членовете на Комисия 1922 на Консервативната партия. Тя обещава да подаде оставка, след като сделката й за Брекзит с ЕС бъде прокарана в Камарата на общините.Но тя не конкретизира кога точно ще се оттегли. Мей поясни, че предпочита следващият премиер да е някой \"в тази стая\", а не от Лейбъристката партия.\"Дейли телеграф\" коментира, че Мей е изнесла пламенна реч пред консерваторите.\"Даунинг стрийт\" публикува извадка от речта на Мей пред торите.\"Много ясно чух настроението в парламентарната група. Знам, че има желание за нов подход и ново лидерство във втората фаза от преговорите за Брекзит и аз няма да стоя на пътя...Готова съм да напусна този пост по-рано от това, което възнамерявах с цел да се направи това, което е правилно за нашата страна и партия\", обяви тя.Мей призова присъстващите да подкрепят споразумението за напускане на ЕС, за да гарантират плавен Брекзит.Британското правителство ще се опита да прокара споразумението за Брекзит на трето гласуване в парламента в петък.По-рано Мей изгуби . Британските депутати одобриха процедура за провеждане на ориентировъчни гласувания на варианти за Брекзит.Председателят на Камарата на общините Джон Бъркоу е избрал 8 предложения за Брекзит, които ще бъдат подложени на гласуване в парламента по-късно тази вечер, което е част от процеса по провеждане на ориентировъчни гласувания, наложен от , че ще позволи ново гласуване на сделката за Брекзит, ако има значителни промени. Той се закани да блокира всеки опит на правителството да използва промяна в процедурните правила, за да заобиколи решението.", "date": "2019.03.27", "title": "Тереза Мей подава оставка през лятото"}
{"url": "https://news.bg/society/nebostargachat-zlaten-vek-ima-vsichki-razreshitelni-spored-arteks.html", "text": "Строителната фирма \"Артекс\" излезе с официално изявление. Фирмата се озова в центъра на скандала с апартаментите на властта на преференциални цени, който стана повод за 4 оставки - на правосъдния министър , на зам.-министрите на спорта и енергетиката  и , а от днес и на .Изявлението на компанията е във връзка с данните, че строежът на небостъргача \"Златен век\" на улицата \"Златен рог\" в столичния квартал \"Лозенец\" няма валидно разрешително.Според фирмата строежът има всички необходими разрешителни и документи за сградата.Припомняме, по-рано днес главният архитект на София \". Към него били изпращани СМС-и за натиск, които обаче той отказа да покаже.Той коментира и че не се знае дали строежът на небостъргача на улица \"Златен рог\" е законен. Разрешителното за строеж на небостъргача не било презаверявано, но строежът продължавал въпреки това. Здравков не знаел защо.Здравков уточни, че действащото разрешително за строежа на небостъргача е изтекло е в края на 2017 година и не е подновено в законния срок до ноември 2018 година. Заявление за удължаването на строителните дейности не е депозирано.По думите на главния архитект отговорността за евентуални нарушения е върху ДНСК.\"Артекс\" отговарят на Здравков и на всички, които спекулирали с темата. Фирмата обаче не коментира данните на Здравков за СМС-ите.\"Във връзка с появилите се неверни твърдения от последните дни относно законността на строителството на сграда \"Златен век\" ръководството на Артекс Инженеринг декларира, че проектът се изпълнява изцяло в съответствие с действащото българско законодателство и притежава всички необходими действащи законови документи\", категорични са от компанията.От \"Артекс\" уточняват, че разрешителното за строеж е издадено на 26 януари 2007 година.На 11 януари 2010 година е издаден и протокол за откриване на строителната площадка и определяне на строителна линия и ниво.На 19 ноември 2012 година главният архитект на София презаверява разрешителното за строеж за срок от 5 години.От фирмата са категорични, че с приетите промени в Закона за устройство на територията от 2017 г. срокът на валидността на разрешителното за строеж автоматично се удължава на 10 години от датата на започване на строителството, в случая - 11 януари 2010 година. Промените касаели само сгради първа и втора категория или всички по-главни инфраструктурни проекти - метростанции, магистрали, железопътна инфраструктура, както и високи сгради.Артекс: \"При така приетия законов текст и с оглед факта, че сградата от самото начало (от 2007 г.) е категоризирана като 2 категория строеж по ЗУТ, не е необходима презаверка на разрешението на строеж преди 11.01.2020 г. и строежът й е законосъобразен.\"Относно твърдението, че приетите през 2017 г. текстове в ЗУТ могат да важат и със задна дата, което впрочем беше и оборено от управляващи, \"Артекс\" посочват, че в текстовете \"не се съдържа изрична регламентация относно заверени случаи на вече издадени разрешения за строеж, които са валидни към датата на влизане в сила на законовите промени. Цитираният е медиите параграф 58 от закона касае единствено процедури по издаване на разрешения за строеж - т.е. процедури, по които разрешение все още не е издадено\".Спрямо това строежът на сградата би трябвало да бъде законен - небостъргачът \"Златен век\" на \"Артекс\" влиза точно в рамките на закона, което от своя страна отново повдига съмненията за приемането на промените и дали това не е било , каквито разкрития бяха направени съвсем скоро.В този контекст от фирмата обясняват и защо са били приети промените - по този начин се увеличавал срокът за завършване на най-сложните и обмени строежи, \"за много от които е налице европейски финансиране и съфинансиране от Република България, с оглед съхраняване на публичния интерес\".От изявлението на компанията става ясно, че обектът на улица \"Златен рог\" е бил многократно проверяван от ДНСК - през цялата 2018 и 2019 година. Всичките проверки на строителния контрол констатирали пълна законосъобразност на дейността.От фирмата предоставят и копие от документ, издаден след проверка на РДНСК - Югозападен район.", "date": "2019.03.27", "title": "Небостъргачът \"Златен век\" има всички разрешителни според \"Артекс\""}
{"url": "https://news.bg/regions/remontirat-oshte-edin-viadukt-na-am-hemus.html", "text": "От утре, 28 март, започва ремонт на платното за Варна на виадукта при 19-ти километър \"Потоп\" на магистрала \"Хемус\".За периода на ремонта движението от 14-ти до 23-ти километър на \"Хемус\" ще се осъществява двупосочно в платното за София.За улеснение на трафика в края на работната седмица - в петък и събота - в района на ремонтирания участък ще има две ленти в посока Варна и една за София, а в неделя и понеделник сутрин двете ленти ще бъдат в посока София.Ремонтът е наложителен и трябва да бъде направен, за да се пътува след това много по-удобно по обновени пътни участъци, пишат от Агенция \"Пътна инфраструктура\" (АПИ) и апелират шофьорите да карат разумно и да спазват стриктно въведената временна организация на движението по време на строителните работи.АПИ припомня, че миналата година бяха ремонтирани колоните на съоръжението, а сега е време работата да продължи по пътното платно. Съоръжението не е основно обновявано от въвеждането му в експлотация преди повече от 30 години. Дължината му е 525 метра.", "date": "2019.03.27", "title": "Ремонтират още един виадукт на АМ \"Хемус\""}
{"url": "https://news.bg/crime/ulichiha-i-shefa-na-antikoruptsionnata-komisiya-v-nerednosti-s-imot.html", "text": "Шефът на Комисията за противодействие на корупцията Пламен Георгиев също се оказа замесен в имотен казус. От неправителствения \"Антикорупционен фонд\" твърдят, че той е пропуснал да декларира 186 квадратни метра тераса, които са чат от апартамента му, предаде Би Ти Ви.Уточнява се, че през 2017 г. той е закупил жилище в кв. \"Гео Милев\". То е декларирано като апартамент от 156 квадрата плюс тераса с площ 48 квадратни метра.Георгиев е платил за имота 203 хиляди лева, а данъчната му оценка е над 450 хиляди лева.Според изнесената информация, в имуществената декларация не включена част от жилището, която фигурира в нотариалния акт. Става дума за застроена площ от 16 квадратни метра - галерия и баня, и тераса върху плосък покрив с площ 186 квадратни метра.Според Антикорупционния фонд, терасата е трябвало да бъде отразена в имуществената декларация. От организацията посочват, че реалната цена на жилището е не 293 хиляди, а 670 хиляди лева.Самият Георгиев отказа коментар по темата, като заяви: \"Няма да влизам в обяснителен режим.\"По-рано днес, заради имотния скандал, Цветан Цветанов подаде оставка като председател на парламентарната група на ГЕРБ.Припомняме, по-рано същото направиха министърът на правосъдието , заместник-министърът на енергетиката и заместник-министърът на младежта и спорта.", "date": "2019.03.27", "title": "Уличиха и шефа на антикорупционната комисия в нередности с имот"}
{"url": "https://news.bg/crime/zadarzhanata-v-blagoevgrad-doznatelka-ostava-v-aresta.html", "text": "Съдът в Благоевград остави в ареста задържаната дознателка, която беше уличена в изнасяне на служебна информация, предаде БНТ.Решението беше взето от местния Районен съд след заседание, продължило над четири часа.Разглеждането на мярката за неотклонение на задържаната разследваща полицайка от Първо РУП Розалина Кьосева започна малко преди 16:00 ч. при закрити врати, а завърши в 20:30 часа.В понеделник Кьосева бе задържана за 72 часа след акция на прокуратурата и отдел \"Вътрешна сигурност\" на МВР.Тя е заподозряна в изнасяне на вътрешна информация към криминално проявен неин приятел, в момента затворник.Вчера на брифинг в прокуратурата бе обявено, че Кьосева е с четири обвинения: престъпления против правосъдието, документно престъпление, лично укривателство и изнасяне на служебна тайна.", "date": "2019.03.27", "title": "Задържаната в Благоевград дознателка остава в ареста"}
{"url": "https://news.bg/crime/politseyska-aktsiya-sred-taksimetrovite-firmi-v-plovdiv-ima-zadarzhani.html", "text": "Мащабна акция предприе Икономическата полиция сред таксиметровите фирми в Пловдив, предаде БНТ. В проверките участват и представители на НАП и Автомобилната администрация.По неофициална информация от таксиметровите компании, до момента има двама задържани. Те са познати в бранша от години с това, че укриват данъци, а шофьорите нямат трудови договори.Водачи на проверени таксита заявиха пред БНТ, че са им връчени призовки да се явят в Икономическата полиция. Отнети са им пътните книжки и общинските разрешителни, което ги лишава от възможността да продължат да работят.Очаква се утре от полицията и прокуратурата да дадат подробности за акцията.", "date": "2019.03.27", "title": "Полицейска акция сред таксиметровите фирми в Пловдив, има задържани"}
{"url": "https://news.bg/int-politics/ep-prie-zabrana-za-plastmasovi-izdeliya-za-ednokratna-upotreba-sled-2021-g.html", "text": "Днес Европейският парламент прие забрана за употребата на пластмасови изделия за еднократна употреба, съобщи пресслужбата на ЕП.От 2021 г. трябва да се прекрати употребата на пластмасови чинии и прибори, сламки, пръчки за балони, клечки за уши. Забрана се налага и за оксоразградими пластмаси и съдове за храна, както и чашки изработени от експандиран полистирен.Забраната беше подкрепена от 560 евродепутати 35 се обявиха против нея, 28 се въздържаха. Така евродепутатите одобриха постигнатото по-рано споразумение на министрите от ЕС.Рестрикцията не засяга пластмасовите бутилки, които ще продължат да са в употреба и след 2021 г., но ще се рециклират.До 2019 г. в държавите членки трябва да достигнат целта от 90% за събиране на пластмасовите шишета, като те трябва да бъдат с поне 25% рециклирано съдържание до 2025 г. и 30% до 2030 г.Със споразумението се засилва прилагането на принципа \"замърсителят плаща\" - по-специално за тютюна, като се въвежда разширена отговорност за производителя. Този нов режим ще се прилага също и за риболовните приспособения, като разходите за събирането на изгубените в морето мрежи се поемат от производителя, а не от рибарите.Според Европейската комисия, повече от 80% от отпадъците по плажовете са от пластмаса. Посочените продукти в забраната покриват 70% от всички морски отпадъци. Поради бавното си разграждане, пластмасата се натрупва в моретата, океаните и плажовете в ЕС и по света. Пластмасови остатъци са открити в морските обитатели - тюлени, китове, морски костенурки и птици, в рибата и ракообразните, следователно и в хранителната верига на човека.", "date": "2019.03.27", "title": "ЕП прие забрана за пластмасови изделия за еднократна употреба след 2021 г."}
{"url": "https://news.bg/world/komikat-zelenski-uvelichava-predninata-si-predi-prezidentskiya-vot-v-ukrayna.html", "text": "Комикът Владимир Зеленски, политически новак, изиграл ролята на президент в популярен телевизионен сериал, е увеличил преднината си в предизборната кампания в Украйна. Това става ясно от социологическо проучване на SOCIS, цитирано от \"Ройтерс\".Но подкрепата за 41-годишния все още остава далеч под нивото, необходимо за победа още на първи тур на президентския вот на 31 март. Сондажът разкрива, че повечето избиратели все още не очакват Зеленски да стане президент.Комикът е подкрепян от 24,6% от анкетираните. Втори е настоящият президент Петро Порошенко с 14,8 на сто, а трети е опозиционният лидер Юлия Тимошенко с 8,7%.39 кандидати се регистрираха за участие на изборите. Ако нито един от кандидатите не получи 50% подкрепа на първи тур, първите двама кандидати ще се борят на балотаж на 21 април.28,5% от респондентите заявяват, че ще подкрепят Зеленски на втори тур, а 25,7% очакват Порошенко да бъде преизбран. 12,7% виждат Тимошенко като победител.В проучването, проведено от 20 до 25 март, са участвали 2000 души.", "date": "2019.03.27", "title": "Комикът Зеленски увеличава преднината си преди президентския вот в Украйна"}
{"url": "https://news.bg/int-politics/tramp-zaplashi-rusiya-za-venetsuela.html", "text": "Президентът на САЩ Доналд Тръмп настоява руските военни да напуснат Венецуела, дни след като руски военен контингент пристигна в Каракас, съобщава \"Ройтерс\".\"Русия трябва да се махне\", обясни Тръмп пред репортери по време на среща със съпругата на лидера на опозицията във Венецуела Хуан Гуайдо.Запитан как може да се постигнато това, Тръмп добави: \"Ще видим. Всички опции са отворени.\"В отговор на въпрос дали Вашингтон е предал позицията си на Москва чрез помощника на президента на САЩ за национална сигурност Джон Болтън или постоянния представител на САЩ в ООН, Тръмп добави: \"Те знаят, те знаят\".Припомняме, камарата на представителите на САЩ гласува единодушно в подкрепа на законопроект, според който  във Венецуела. в столицата Венецуела в събота с руски официален представител на отбраната и близо 100 военнослужещи. Държавният секретар на САЩ Майк  неконструктивното си поведение\" с подкрепата за президента на Венецуела Николас Мадуро.По време на срещата си с бразилския президент Болсонару, . във Венецуела като начин за разрешаване на острата вътрешна политическа криза в страната.", "date": "2019.03.27", "title": "Тръмп заплаши Русия за Венецуела"}
{"url": "https://news.bg/world/poredna-zaguba-za-mey-v-parlamenta.html", "text": "Британските депутати одобриха процедура за провеждане на ориентировъчни гласувания на варианти за Брекзит, съобщават \"Ройтерс\" и \"Гардиън\".Премиерът на Великобритания Тереза Мей отново изгуби. Опитът й да спре предложението за провеждане на дебат и гласувания се провали, след като беше прокарано с мнозинство от 44 гласа (331 срещу 287).След това стана ясно, че председателят на Камарата на общините Джон Бъркоу е избрал 8 предложения за Брекзит, които ще бъдат подложени на гласуване в парламента по-късно тази вечер, което е част от процеса по провеждане на ориентировъчни гласувания, наложен от Четири от предложенията призовават за \"по-мека\" версия на Брекзит, включително някакво участие в митническия съюз или единния пазар на ЕС. Другите са свързани с отмяна на Брекзит, за да се избегне напускане на ЕС без сделка, референдум за всяка сделка за Брекзит и двугодишен преходен период.Резултатите ще бъдат обявени тази вечер след края на дебата, който ще приключи около 23,00 часа местно време, обяви Бъркоу., че ще позволи ново гласуване на сделката за Брекзит, ако има значителни промени. Той се закани да блокира всеки опит на правителството да използва промяна в процедурните правила, за да заобиколи решението.", "date": "2019.03.27", "title": "Поредна загуба за Мей в парламента"}
{"url": "https://news.bg/tourism/angelkova-sprya-stopanisvaneto-na-plazh-lipite.html", "text": "Министърът на туризма Николина Ангелкова издаде заповед, с която нарежда да не се сключва договор под наем за морски плаж \"Липите\".Причината - до началото на летен сезон 2019 няма възможност до плажа да се осигури пешеходен достъп, въпреки очакванията това да се случи.Според Закона за устройство на Черноморското крайбрежие безплатният пешеходен достъп е задължително условие, което трябва да бъде осигурено за туристите.Преди началото на процедурата по търсене на наемател експерти на министерството са извършили обстойна проверка, която доказва, че няма екологична забрана за отдаването на плажа.Целта на намирането на стопанин на плажа е свързана с гарантирането на сигурността на туристите - водни спасители и медицински пункт.Припомняме, че плажът е един от най-опасните на Черноморието. Вероятно заради отдалечеността на плажната ивица в рамките на предните няколко години там са регистрирани инциденти с летовници.През 2016 година news.bg разказа на читателите си за , който доброволно охранява плажната ивица.От 2013 до 2016 година Стоянов спасява 15 човешки живота.Другата цел на ресорното министерство за търсене на концесионер на плажа е, че когато една ивица се стопанисва, това води до положителен ефект, изразяващ се в повишаването на качеството на предоставяните услуги и по-добър имидж за българския туризъм.", "date": "2019.03.27", "title": "Ангелкова спря стопанисването на плаж \"Липите\""}
{"url": "https://news.bg/world/daniya-otnovo-otkaza-da-dade-razreshenie-za-severen-potok-2.html", "text": "Датската Национална агенция по енергетика отново отказа разрешение на \"Газпром\" за изграждане на участъка от газопровода \"Северен поток 2\" през икономическата зона на Дания, съобщи агенция \"Униан\".Агенцията е отхвърлила направено от руската компания предложение за алтернативен маршрут на газопровода.Според плановете за проекта се предвижда паралелно с вече изградения газопровод \"Северен поток 1\" да бъдат прокарани още две тръби през Балтийско море, с капацитет 55 милиона кубически метра газ годишно.По-рано беше съобщено, че \"Газпром\" търси вариант, при който да бъде заобиколена датската икономическа зона.", "date": "2019.03.27", "title": "Дания отново отказа да даде разрешение за „Северен поток 2“"}
{"url": "https://news.bg/crime/dans-i-prokuraturata-vlyazoha-v-obshtina-strazhitsa.html", "text": "ДАНС и Районната прокуратура в Горна Оряховица влязоха в общината в Стражица, информира БНР.При действията на властите от сградата на общината са иззети документи във връзка с разследване за длъжностно присвояване на общински вещи и пари, образувано по сигнал на ДАНС.По данни на БНР става въпрос за нарушение, извършено преди 4 години от служители на ниско управленско ниво в общинската администрация. Нарушението било свързано с ползването на служебна техника за лични нужди.От прокуратурата обясняват, че след като се направи анализ на приобщените като доказателства материали, обвинението ще прецени дали са налице основания за привличане на конкретно лице към наказателна отговорност.Въпреки действията на властите, работата на общинската администрация не е била затруднена.", "date": "2019.03.27", "title": "ДАНС и прокуратурата влязоха в община Стражица"}
{"url": "https://news.bg/politics/zakonat-za-avtorskoto-pravo-tryabva-da-se-kastrira-poracha-simeonov.html", "text": "Проектът на Закона за авторското право и сродните му права подлежи на много сериозно кастриране, за да се превърне в работно добиче. Това заяви бившият вицепремиер и лидер на НФСБ Валери Симеонов по време на дебатите за първо гласуване на законопроекта.От НФСБ ще подкрепят законопроекта на първо гласуване, но имат много забележки по текстовете, които имат за цел да превърнат Комисията за регулиране на съобщенията (КРС) и Министерство на културата в репресивни орган. Симеонов разкритикува и заложените в текста автоматизирани средства за контрол, които се използват, без да изискват съгласие.На свой ред актьорът и депутат от ГЕРБ Евгени Будинов заяви, че ГЕРБ подкрепят законопроекта и според тях културата е черешката на тортата на образованието.Депутатите приеха законопроекта на първо четене. Законотворците гласуваха с 94 гласа \"за\", 0 \"против\" и 1 \"въздържал се\".Припомняме, с проекта на закона се предвижда създаване на възможност за използване на съвременни технологични решения за осъществяване на дистанционен мониторинг върху телевизионните програми, разпространявани от кабелни, сателитни и други платформени оператори. Също така се предвижда и установяване на улеснена процедура по връчване на актовете за установяване на административни нарушения и на наказателни постановления по Закона за авторското право и сродните му права.Предлага се и прецизиране на разпоредби, засягащи колективното управление на авторски или сродни на тях права, а именно: процедурата по избор и дейност на комисиите за утвърждаване на възнагражденията, събирани от организациите за колективно управление на правата; съставянето на списъка на медиаторите, воден от министъра на културата; контролните правомощия на Министерството на културата във връзка с колективното управление на права; текстове, регулиращи организирането и осъществяването на административно-наказателна дейност.С преходните и заключителни разпоредби към законопроекта се предлагат и промени в чл. 38 и чл. 337 от Закона за електронните съобщения. До тези промени се стига в процеса на междуведомственото съгласуване на законопроекта от страна на Министерството на транспорта, информационните технологии и съобщенията, които са обсъдени и съгласуване в Съвета за защита на интелектуалната собственост. С измененията в чл. 337 от Закона за електронните съобщения се предвижда облекчаване на процедура за връчване на актове и наказателни постановления.С измененията и допълненията в чл. 38 от Закона за електронните съобщения се разширяват източниците, които Комисията за регулиране на съобщенията има възможност да използва при изготвянето на своя годишен доклад в частта за разпространението на радио- и телевизионни програми.", "date": "2019.03.27", "title": "Законът за авторското право трябва да се кастрира, поръча Симеонов"}
{"url": "https://news.bg/politics/promenyat-rezhima-po-tsenoobrazuvane-na-lekarstvata.html", "text": "Заради промяната на Закона за лекарствените продукти в хуманната медицина се предвижда създаване на нови режими - оценка на здравните технологии /ОЗТ/ и проследяване на ефекта от терапията на лекарства. Въвежда се нормативно изискване за наличие на една положителна оценка от държавна институция по ОЗТ на Великобритания, Франция, Германия и Швеция при включване в Позитивния лекарствен списък.Разписани са условията, реда и критериите за определяне на лекарствата, за които ще се извършва проследяване на ефекта от терапията, срока и лечебните заведения, в които ще се провежда. Посочва се и редът, по който ще се извършва самата оценка на ефекта от терапията.Оптимизира се и режимът по ценообразуване на лекарствените продукти. Намалява се броят на държавите членки, в които да се търсят най-ниските цени на лекарствата.При липса на цени за определен лекарствен продукт в референтните държави се въвежда правилото да се търси най-ниска цена на лекарствен продукт със същото международно непатентно наименование, лекарствена форма и количество активно вещество в дозова единица. С промяната се цели да се преустановят случаите, в които на българския пазар се пускат опаковки, които не се намират в другите европейски държави и не попадат в обхвата на външното ценово рефериране.Изменя се и Тарифата за таксите, които се събират по Закона за лекарствените продукти в хуманната медицина. В продължение на две години оценката на здравните технологии беше извършвана за сметка на държавния бюджет. Необходимо е обаче да се въведат държавни такси, които да обезпечат процеса по извършване на ОЗТ.Заради въвеждането на нови функции се изменя и Устройственият правилник на Националния съвет по цени и реимбурсиране на лекарствените продукти и неговата администрация. Числеността на Съвета се увеличава с 5 щатни бройки.", "date": "2019.03.27", "title": "Променят режима по ценообразуване на лекарствата"}
{"url": "https://news.bg/regions/vodnata-stena-na-pl-garibaldi-provokira-humora-na-stolichani.html", "text": "Поредните ремонти в центъра на София освободиха творческия дух на столичани. Заради т.нар. \"водна стена\", която в голяма степен наподобява надгробна плоча, във фейсбук се образува ново събитие. То е озаглавено - Масово поставяне на цветя на Паметника на Незнайния Архитект.\"\", гласи обяснението на инициативата.", "date": "2019.03.27", "title": "\"Водната стена\" на пл. \"Гарибалди\" провокира хумора на столичани"}
{"url": "https://news.bg/crime/zadarzhaha-zlatni-nakiti-za-blizo-50-000-leva-na-mp-lesovo.html", "text": "Близо килограм златни накити за близо 50 000 лева задържаха на МП \"Лесово\".Контрабандната стока е била открита при проверка на лек автомобил марка \"Мерцедес\", пристигащ от Турция на 25 март.В колата пътувало румънско семейство - мъж и жена, които не декларирали нищо пред митническите служители. При последвалата проверка обаче били открити общо 8 пакета с бижутерски изделия, пришити по вътрешните ръбове на туристически сак.Било установено, че пакетите съдържат общо 831,30 грама обеци, гривни, пръстени и други накити, изработени от 14-каратово злато. Шофьорът на автомобила посочил, че 415,30 грама от накитите са негова собственост, а съпругата му признала за свои недекларирани 416 грама накити.Срещу двамата румънски граждани са съставени актове за нарушение на Валутния закон.", "date": "2019.03.27", "title": "Задържаха златни накити за близо 50 000 лева на МП \"Лесово\""}
{"url": "https://news.bg/world/leybaristkata-partiya-podkrepya-vtori-referendum-za-vsyaka-sdelka-za-brekzit.html", "text": "Лейбъристката партия на Великобритания обяви, че ще подкрепи поправката \"Бекет\", която призовава за референдум, който потвърждава всяко споразумение за Брекзит или работната рамка за бъдещите отношения, одобрени от парламента, съобщават британски медии.Говорител на лейбъристите отбеляза, че в съответствие с политиката на партията подкрепят предложения за предотвратяване приемане на негативната сделка на торите или сценарий Брекзит без споразумение.Поправката е само една от 16-те алтернативни предложения за Брекзит, които ще бъдат разгледани от председателя на Камарата на общините Джон Бъркоу по-късно днес. Той ще избере някои от тях, които ще бъдат подложени на гласуване в законодателния орган. Някои от тях призовават за Брекзит без сделка, отмяна на процеса по напускане на ЕС и др.\"Гардиън\" пише, че лидерът на Лейбъристката партия Джереми Корбин се очаква да задължи депутатите от партията да подкрепят референдум за Брекзит на ориентировъчните гласувания, но може да се изправи пред вълна от оставки на законодатели, които не желаят второ допитване.Британското издание е научило, че министри в сянка са провели среща във вторник вечерта, която е продължила повече от два часа. Един министър в сянка предупреди, че лейбъристите ще се изправят пред \"много голям бунт\", ако се опитат да принудят депутатите да подкрепят предложението. Друг министър подчерта: \"Ако ни задължат, ние няма да имаме кабинет в сянка до края на деня\".Предложението, внесено от Дейм Маргарет Бекет, гласи, че парламентът не трябва да ратифицира споразумение за Брекзит, \"освен ако и докато\" не бъде одобрено на \"потвърждаващо обществено гласуване\".", "date": "2019.03.27", "title": "Лейбъристката партия подкрепя втори референдум за всяка сделка за Брекзит"}
{"url": "https://news.bg/crime/izostaven-kufar-vdigna-antiteroristite-v-sofiya.html", "text": "Изоставен куфар вдигна антитерористите в София.От пресслужбата на МВР заявиха за news.bg, че сигналът е подаден преди обяд днес, около 11.45 часа. Според данните в столичния квартал \"Овча купел\" имало изоставен куфар. Куфарът бил по трасето на трамвай №5. Към мястото са изпратени екипи от Специализирания отряд за борба с тероризма (СОБТ). Антитерористите евакуирали района около куфара и го обезвредили с контролиран взрив. Оказало се, че куфарът бил празен.Действията на униформените за кратко наложили спирането на трамваите в района. Движението вече е възстановено и нормално. ", "date": "2019.03.27", "title": "Изоставен куфар вдигна антитерористите в София"}
{"url": "https://news.bg/world/es-prekratyava-spasyavaneto-na-migranti-v-sredizemno-more.html", "text": "Европейският съюз обяви, че прекратява патрулите в Средиземно море, които помогнаха за спасяването на десетки хиляди мигранти от 2015 г., съобщава АФП.Дипломатите на Общността се съгласиха операцията официално да бъде удължена с шест месеца след крайната дата 31 март, но повече няма да разполагат кораби в акваторията. ЕС ще разчита на въздушни мисии и координация с Либия.В съобщение на официален представител на ЕС се казва, че страните членки решиха да удължат мандата на операция \"София\" с шест месеца, но временно прекратяват използването на военноморските си активи, докато държавите членки продължават да търсят решение за дебаркирането на мигрантите.Брюксел твърди, че мисията е помогнала за спиране на трафика на мигранти през Средиземно море, но в същото време операцията вбеси Италия, която спря спасителните операции преди година. Рим затвори италианските пристанища за кораби на неправителствени организации, които спасяват мигранти.Сътрудничеството на ЕС с Либия помогна за рязък спад на броя на мигрантите, насочили се към Стария континент.", "date": "2019.03.27", "title": "ЕС прекратява спасяването на мигранти в Средиземно море"}
{"url": "https://news.bg/int-politics/pompeo-rusiya-e-zaplaha-nadhvarlyashta-granitsi-i-armii.html", "text": "Държавният секретар нас САЩ Майк Помпео твърди, че Русия провежда \"операции на влияние\", насочени срещу Запада, които представляват заплаха.Това се посочва в уводна реч на ръководителят на американската дипломация на заседание на Комисията по бюджет на Камарата на представителите. Документът е разпространен от самата комисия, съобщава ТАСС.\"Русия представлява заплаха, която излиза извън границите на чужда или военна агресия и сега включва операции за влияние, насочени срещу Америка и Запада\", смята държавният секретар.Изслушването е посветено на бюджетно искане на Държавния департамент за следващата финансова година.\"Този бюджет отдава основно внимание на противодействието на руското злонамерено влияние в Европа, Евразия и Централна Азия и допринася за по-нататъшното укрепване на програмите на Държавния департамент, насочени срещу онези, които извършват злонамерени действия\", се казва в текста.САЩ се стремят да намерят области от взаимен интерес и да започнат по-конструктивно сътрудничество с Русия, включително в Сирия, обясни Помпео по време на изслушването.\"Опитваме се да намерим области от взаимен интерес с Русия, направих го и като директор на ЦРУ, за да можем да постигнем по-добри резултати\", коментира той.\"Заплахата, за която говорите, е истинска. Всъщност Русия се намеси в изборите тук, в САЩ. Опитва се да се намеси и в Украйна\", добави той.В понеделник говорителят на руския президент Дмитрий Песков заяви, че Русия никога не \"се намесва във вътрешните работи на други страни, както и в Съединените щати, включително в избирателни процеси, не се намесва и не възнамерява да се намесва, а също така е категорично срещу намесата на други държави\" в техните дела.\"Ще отида в Азия, поне планирам да го направя два пъти до средата на годината\", пътуването ще бъде свързано, включително с \"решителни мерки на САЩ в отговор на агресивните действия на Китай\", допълва държавният секретар на САЩ.Говорейки за заплахата от Китай, Помпео обяснява че преди \"Съединените щати и дори Западът не обръщаха внимание на нея до необходимата степен. Всички знаем за важните икономически отношения на САЩ с Китай и сме щастливи да се конкурираме с тях по целия свят, когато провеждат честни и прозрачни дейности и се подчиняват на закона, но нарастващата опасност, която Китай поставя пред Съединените щати и Запада, е реална\", подчертава държавният секретар и добавя, че той непрекъснато предупреждава за тази опасност лидерите на азиатските страни.Според Помпео ръководителите на тези държави искат САЩ да присъстват в региона, да използват военния си потенциал за \"осигуряване на свободна и открита навигация\", както и на дипломацията.\"Бъдещата сигурност, просперитет и ръководство на Съединените щати зависят от поддържането на свободен, отворен и сигурен индо-тихоокеански регион\", коментира Майк Помпео.", "date": "2019.03.27", "title": "Помпео: Русия е заплаха, надхвърляща граници и армии"}
{"url": "https://news.bg/world/prokuraturata-vnese-obvineniya-sreshtu-katalunskiya-premier.html", "text": "Испанската прокуратура внесе в съда обвинения срещу регионалния премиер на Каталуния Ким Тора, защото не е изпълнил разпорежданията на централната избирателна комисия на Испания, информира АП.Държавното обвинение пояснява в съобщение, че обвиненията са свързани с това, че в навечерието на парламентарните избори в Испания на 28 април правителството на Тора не е премахнало символи в подкрепа независимост на Каталуния от сградите на регионалното правителство в Барселона.Избирателната комисия разглежда сепаратистките жълти панделки като недопустим \"инструмент за политическа пропаганда\". Държавните институции и техните представители нямат право да изразяват подкрепата си за определена политическа партия или да заемат идеологическа позиция по време на предизборна кампания.Тора твърди, че това е въпрос на свободно изразяване и поясни, че е поискал да се отложи крайният срок за премахване на символите.Съдия ще разгледа доказателствата на прокуратурата преди да реши дали да започне процес срещу премиера на Каталуния.", "date": "2019.03.27", "title": "Прокуратурата внесе обвинения срещу каталунския премиер"}
{"url": "https://news.bg/economics/babh-zatvorili-dva-obekta-po-vreme-na-inspektsiite-si.html", "text": "Два обекта спрени от експлоатация за постоянно. Други два обекта са с временно преустановена дейност за лоша текуща хигиена. Отделно 42 акта за административно нарушение са съставили инспекторите на БАБХ.132 са издадените предписания за отстраняване на установени несъответствия.Възбранени и насочени за унищожаване са около 330 килограма хранителни продукти от животински произход и готови за консумация кулинарни изделия, 22 литра прясно мляко и 14 литра бира без етикетировка и с изтекъл срок на годност.Това е резултат от 874 извънредни проверки, направени от ветеринарите от БАБХ. Те са в заведения за обществено хранене, обекти за търговия на дребно с храни, туристически, подвижни, временни, сезонни, с дейност \"кетъринг\" обекти, както и такива, предлагащи услугата \"All inclusive\" на територията на Смолян, Благоевград, София-град и София-област, съобщиха от Българската агенция за безопасност на храните.Проверките в курортите по време на зимния туристически сезон са били от 10 декември 2018 г. до 15 март 2019 г.Най-честите констатирани нарушения са свързани със сградния фонд и оборудване, неправилно етикетирани храни, търговия с храни без идентификационна маркировка за произход и годност. Установени са храни с изтекъл срок на годност, некоректно водене на записи по Системата за управление и безопасност на храните и лоша хигиена.Някои от обектите са извършвали дейност без регистрация по чл.12 от Закона за храните и липса на договори с лицензирани фирми за отстранявани на отпадъците, съгласно изискванията на Регламент ЕО/1069/2010.Целта на традиционните тематични проверки е да се осигури безопасност на предлаганите храни, да се гарантира сигурността и здравето на потребителите при увеличеното търсене и предлагане на стоки и хранителни продукти в този период на годината в зимните ни курорти, както и да се предотврати всеки опит за злоупотреби от собственици на заведения и хотелиери.", "date": "2019.03.27", "title": "БАБХ затворили два обекта по време на инспекциите си "}
{"url": "https://news.bg/politics/ivancheva-otricha-da-e-slagala-podpis-pod-dokument-na-arteks.html", "text": "Бившият кмет на столичния район \"Младост\" Десислава Иванчева отрича да е слагала подписа си под документи на строителната фирма \"Артекс\", която се оказа в центъра на скандала с апартаментите на властта на преференциални цени.Така наречената афера \"Апартаментфейт\" до момента стана повод за три оставки в изпълнителната власт - на правосъдния министър , и зам.-министрите на спорта и енергетиката  и .По-рано днес председателят на ПГ на ГЕРБ , но ще го запази за себе си засега. Очаква се той също да се оттегли като началник на парламентарната група на първата политическа сила у нас, но да остане като зам.-председател на ГЕРБ. В съобщение от ПР-ът на Иванчева Петър Кърджилов пише, че в последните няколко дни изданията, които били известни като \"свинските медии\", се опитвали да въвлекат бившата кметица в скандалите с апартаментите на властта, купувани от фирма \"Артекс\".Вестник написал, че депутати от БСП също имали топ апартаменти от фирма \"Артекс\", а в материала се посочвало и че строителната фирма се сдобила с рекордните 6 разрешителни за строеж докато Иванчева била кмет.\"Текстът в тази му част продължава с неверни измислици, които нямат нищо общо с реалните факти. Нито строежът срещу детския център \"Патиланци\" (сега \"Боби и Кели\"), при който преди дни падна кран върху ул. \"Филип Аврамов\", е на \"Артекс\", нито това е строежът, заради който г-жа Иванчева стана кмет, нито е подписвала разрешителното за строеж\", пише в съобщението до медиите.Твърди се, че Иванчева не е подписвала нито едно разрешение за строеж на \"Артекс\".Фирмата имала общо 11 сгради в \"Младост\", което можело да се провери в сайта на Направление \"Архитектура и градоустройство\" към Столична община.Първият строеж на \"Артекс\" бил разрешен през 2006 година, малко след като г-н Бойко Борисов става кмет на София и назначава за главен архитект Петър Диков. Последният строеж на \"Артекс\" бил разрешен от сегашния главен архитект Здравко Здравков. Предишните са били одобрени от кметовете на ГЕРБ в \"Младост\" г-жа Авджиева и г-н Дюлгеров, показва справката на Кърджилов.Припомняме, че по-рано днес главният архитект на София \". Към него били изпращани СМС-и за натиск, които обаче той отказа да покаже. По думите му не се знае дали стреожът на небостъргача на улица \"Златен рог\" е законен. Разрешителното за строеж на небостъргача не било презаверявано, но строежът продължавал въпреки това. Здравков обаче не знаел защо.Кърджилов допълва, че фирмата \"Артекс\" е била измежду първите инвеститори, които инициирали общи действия на Асоцоацията на строителните предприемачи за забавени преписки от г-жа Иванчева. Сигналът до прокуратурата бил подаден от председателя на асоциацията Георги Шопов, а от \"Артекс\" впоследствие решили да оттеглят сигнала си.\"Те са свидетели на Специализираната прокуратура по делото в специализирания съд именно в тази им роля\", пише още Кърджилов.През пролетта на 2017 година Иванчева имала сериозен проблем със строеж на \"Артекс\" - сграда \"Ариа\", намираща се в \"Младост\" 2, до местността \"Въртопо\". Тогава насип на фирмата, който бил направен извън строежа, довел до спукването на водопровод на \"Софийска вода\".\"Това беше единствената ни среща с тези строители\", допълва още ПР-ът на Иванчева.", "date": "2019.03.27", "title": "Иванчева отрича да е слагала подпис под документ на \"Артекс\""}
{"url": "https://news.bg/politics/davame-3-485-028-mln-lv-na-stranite-ot-zapadnite-balkani.html", "text": "България отпуска 3 485 028 млн. лв. безвъзмездна помощ на страни от Западните Балкани, Източна Европа и Кавказ. Парите са за финансиране на проекти за развитие на образованието, науката, културата, социалната интеграция и гражданското общество.Правителството даде съгласие Министерството на външните работи да сключи съответните споразумения за предоставяне на средствата, съобщиха от Министерския съвет.Одобрени са общо 42 проекта от 9 страни: Република Сърбия, Република Северна Македония, Босна и Херцеговина, Косово, Република Албания, Република Молдова, Украйна, Република Армения и Грузия.Сред тях са проект за подпомагане на образованието в Босилеград, Република Сърбия, на стойност 35 000 лв., проект за укрепване на европейското измерение в образованието в Сърбия на стойност 45 000 лв. 180 000 лв. ще бъдат отпуснати за подобряване на инфраструктурата на комплекса Нешков връх в сръбската община Димитровград.В Република Северна Македония ще бъдат финансирани общо 10 проекта. Сред тях са проект за научни подводни и археоложки изследвания на Охридското езеро на стойност 48 895 лв., проект за реконструкция на мостове в град Струга и района на обща стойност 200 000 лв. Заедно с тях са и проекти за подобряване на диалога между медиите от Република Северна Македония и Република България, проекти за развитие на културата, образованието и гражданското общество.В Босна и Херцоговина ще бъдат финансирани дейности за подобряване условията на обучение в детски градини и училища, в Косово - за подобряване условията на образованието, в Република Албания - за подобряване на пътната инфраструктура.В Република Молдова за финансиране са одобрени 3 проекта, които ще бъдат реализирани в град Тараклия. Сред тях 190 349 лв. ще бъдат отпуснати за ремонт на инфекциозното отделение в районната болница. Проектите в Украйна, Република Армения и Грузия са насочени към развитие на образованието и гражданското общество.Парите по финансиране на проектите са от бюджета на Министерството на външните работи за 2019 г., предназначени за официална помощ за развитие и хуманитарна помощ. Изборът на проектите, извършен заедно със страните-бенефициенти, е в съответствие със задачите на българската външна политика, сред които са укрепване европейската перспектива на държавите от Западните Балкани, стимулиране социално-икономическото развитие на страните-партньори.", "date": "2019.03.27", "title": "Даваме 3 485 028 млн. лв. на страните от Западните Балкани"}
{"url": "https://news.bg/world/izrael-shte-zashtitavame-es-makar-che-ne-zasluzhavate.html", "text": "Министърът на образованието на Израел Нафтали Бенет отговори на позицията на Европейския съюз във връзка с решението на САЩ да  информира \"Таймс ъв Израел\".\"Голанските възвишения, Йерусалим и земята на Израел са дом на еврейския народ от хиляди години преди Франция да се превърне в дом на французите и Великобритания в дом на британците, ние ще продължим да градим нашата изумителна страна\", каза той във видео, качено в \"Туитър\".\"Ние ще продължим да защитаваме свободния свят от радикалния ислям, макар че вие не заслужавате\", продължи той и обяви: \"Засрамете се\".По-рано днес държавите членки на", "date": "2019.03.27", "title": "Израел: Ще защитаваме ЕС, „макар че не заслужавате”"}
{"url": "https://news.bg/int-politics/bruney-nakazva-sas-smart-s-kamani-prelyubodeyanie-i-gey-seks-ot-sledvashta-sedmitsa.html", "text": "Смърт с камъни от следващата седмица е наказанието за прелюбодеяние и гей секс в Бруней, твърдят властите, съгласно строг закон на шариата, който е задържан в продължение на четири години на фона на тежки критики, съобщава АФП.Групите за права реагират с ужас на последния твърд ход на богатата на ресурси нация на Борнео, която практикува по-строги правила на исляма от съседите си Малайзия и Индонезия.Малкият султанат ще прилага нов суров наказателен кодекс, който препоръчва ампутация на ръка и крак за кражба, от следващата сряда.Хомосексуалността е незаконна в Бруней, но сега тя ще се превърне в углавно престъпление, като законът се прилага само за мюсюлманите.Новото наказание за кражба е ампутация на дясна ръка за първо провинение и ляв крак за второ престъпление.\"Амнести интернешънъл\" призова Бруней да \"незабавно спре\" прилагането на новите наказания.\"Легализирането на такива жестоки и нечовешки наказания е ужасяващо само по себе си\", заяви изследователят на Бруней Рейчъл Чоа-Хауард.\"Някои от потенциалните\" престъпления \"не би трябвало дори да се считат за престъпления, включително секс по взаимно съгласие между възрастни от същия пол.\"Бруней за пръв път обяви мерките през 2013 г., но изпълнението се забави, тъй като официалните лица изработиха практическите детайли и в противоречие с групите за права.При преминаването към твърдото ислямско право, през 2015 г. Бруней забрани прекомерните коледни тържества, страхувайки се, че мюсюлманите могат да бъдат заблудени.", "date": "2019.03.27", "title": "Бруней наказва със смърт с камъни прелюбодеяние и гей секс от следваща седмица"}
{"url": "https://news.bg/crime/prokuraturata-poiska-otstranyavaneto-na-kmeta-na-strelcha.html", "text": "Районната прокуратура в Панагюрище поиска от съда кметът на Стрелча Стойно Чачов да бъде отстранен от длъжност.Припомняме, Чачов е . Според прокуратурата той е принудил 17 свои служители да подпишат молби за напускане без дата и изрично съгласие.Искът на държавното обвинение за отстраняването на кмета е заради данни, че е възможно той да създаде пречки за обективно, всестранно и пълно изясняване на обстоятелствата по делото.Предстои Районният съд в Панагюрище да насрочи дата на заседание, на което ще се разгледа иска.Чачов е с мярка за неотклонение \"парична гаранция\" в размер на 2 000 лева, която е заплатена.Припомняме, на 12 март \" в Стрелча по сигнал на служители.Ден по-късно говорителят на главния прокурор Румяна Арнаудова заяви, че за деянието си На пресконференция кметът категорично отрече да е оказвал психологически натиск върху служителите си. Той коментира, че От своя страна Румен Петков - лидерът на АБВ, чийто член е Чачов, поиска оставката на директора на областната полиция заради \"недопустимото\" нахлуване на служителите на реда в общината.На съдебното заседание на 20 март  поради служебен ангажимент.", "date": "2019.03.27", "title": "Прокуратурата поиска отстраняването на кмета на Стрелча"}
{"url": "https://news.bg/crime/avtokradetsat-peri-vnimatelno-izbiral-koli-mesta-i-marshruti.html", "text": "Срещу Павлин Петров - Пери и Галена Миладинова ще бъдат повдигнати обвинения за вещно укривателство и съучастие в извършването на кражбата. Миладинова е имала логистично участие в престъпната схема. За това престъпление се предвижда наказание лишаване от свобода до 6 години. Това стана ясно от думите на директорът на СДВР старши комисар Георги Хаджиев.На Миладинова и Петров е взета мярка за неотклонение задържане под стража за 72 часа.. Автокрадецът е бил спрян от полицията за проверка, но направил опасна маневра, с която е застрашил живота на гражданите. След преследване той е бил задържан на ул. \"Дедеагач\". Пери е оказвал яростна съпротива срещу униформените.Извършителят има множество регистрации за кражби, отбеляза Хаджиев.Според разследващите пери предварително е набелязвал колите за кражба, наблюдавал е собствениците, изучавал е навиците им. Става дума за висок клас автомобили - Нисан, Хонда, Хюндай, като от края на януари до сега има сигнали за три откраднати автомобила, посочи Хаджиев.Преглеждал е също местата, където планира на действа за камери. Маршрутът за извеждане на крадения автомобил от София бил също избиран внимателно - това са били малки улички, успоредни на по-големи пътни артерии.За препродажба извършителите не биха взели по-малко от 20 000 лева. Автомобилите са оставали в нает гараж, докато се реши какво ще се прави с превозните средства.Групата е наблюдавана от СДВР от години.", "date": "2019.03.27", "title": "Автокрадецът Пери внимателно избирал коли, места и маршрути"}
{"url": "https://news.bg/regions/ploshtad-tsentralen-vse-pak-shte-zavari-plovdiv-kato-evrostolitsa-na-kulturata.html", "text": "Ремонтните дейности в идеалния център на Пловдив продължават. Очаква се главният площад \"Централен\" да стане готов за 6 септември, когато е и празникът на града. Това заяви пред БНТ градоначалникът Иван Тотев.News.bg припомня, че тази година Пловдив е Европейска столица на културата. Част от самия център на града обаче е ремонтна площадка. Това предизвиква недоволство сред местните, които се оплакват от това, че рекордният брой туристи освидетелстват това и не могат да видят Пловдив в пълния му блясък. Според някои граждани ремонтните дейности е трябвало да започнат значително по-рано или след годината, в която градът е евростолица на културата. Все пак, ако срокът, заявен от Тотев, бъде спазен, това означава, че реновираният площад \"Централен\" ще завари интензивните културни мероприятия през последните 4 месеца на годината.По думите на Тотев пред обществената телевизия през месеците юни и юли ще бъдат открити галериите, които се реновират.\"Копаем си денонощно, не можем да смогнем да носим чай на работниците\", коментира Тотев.В момента се монтира осветлението в подлеза на \"Гладстон\" до пощата в града. Ремонтът на подлеза наложи сериозни промени в трафика на пловдивчани. Очаква се в рамките на 7-10 дни ремонтът на съоръжението да бъде завършен.\"Ние никога не сме говорили, че обектите за 2019-а трябва да бъдат открити през 2017-а или 2018-а... Всички обекти, които сме планирали, са в един много напреднал етап на работа и са в линеен график. През юни и юли месец ще започнем да отваряме всички галерии, които сме предвидили да са готови до края на годината\", обобщи Тотев. Той допълни, че в момента заявките за културни събития били повече от свободните площи за тях.Кметът определи художествената галерия на ул. \"Гладстон\" в града като \"дома на пловдивските художници\", но дали дружеството на пловдивските художници ще продължи само да стопанисва сградата е дебат, който тепърва ще бъде воден, пишат от телевизията.", "date": "2019.03.27", "title": "Площад \"Централен\" все пак ще завари Пловдив като евростолица на културата"}
{"url": "https://news.bg/int-politics/grupirovka-sreshtu-kim-chen-un-e-otgovorna-za-napadnatoto-posolstvo-na-kndr-v-ispaniya.html", "text": "\"Чеолима сивил дефенс\" - Cheollima Civil Defense, самопровъзгласила се групировка за човешки права, е избягала с компютри, телефон и твърди дискове, след атаката над посолството на Северна Корея в Испания, съобщава БиБиСи.Атаката бе само няколко дни преди срещата Тръм-Ким в Ханой, Виетнам. Групата отрича използването на сила и твърди, че иска да отстрани севернокорейския лидер от власт.Съдията от испанския Върховен съд коментира, че 10-те нападатели са оковали, удряли и разпитвали служители на посолството  на 22 февруари. Все още не е ясно защо е извършено нападението. Групировката коментира онлайн, че е \"отговорил на спешна ситуация в посолството на Мадрид\" и е \"споделила информация с огромна потенциална стойност\" с ФБР, \"при взаимно договорени условия за поверителност\".Съдия Хосе де ла Мата заяви, че групата е \"идентифицирала себе си като членове на движение за човешки права, което иска да освободи Северна Корея\". Един от тях, Ейдриън Хонг Чан, е получил достъп до посолството, като поискал да види търговското аташе, с когото твърди, че се е срещал по-рано, за да обсъжда бизнес въпроси. Съучастниците му нахлуват, когато той влиза, допълва съдията.Групата е обвинена, че разпитва аташето и се опитва да го убеди да избяга, но когато той отказва, те го оставят вързан в мазето. Други двама членове на групата са идентифицирани като американският гражданин Сам Рю и южнокорейски гражданин Ву Ран Лий. Служителите на посолството са държани като заложници в продължение на няколко часа.Една жена успява да избяга, избяга през прозореца и крещи за помощ, притеснени съседи бързо викат полицията. Когато пристигат, полицаите са посрещнати от Ейдриън Хонг Чан, който се представя за севернокорейски дипломат. Той обяснява на полицията, че всичко е наред и нищо не се е случило.Същата вечер голяма част от групата бяга от посолството в три дипломатически автомобила на Северна Корея. Хонг Чан и някои други излизат по-късно през задния вход, използвайки друго превозно средство. Те се разделят на четири групи и се отправят към Португалия, коментира съдията.Хонг Чан, мексикански гражданин, който живее в САЩ твърди, че се е свързал с ФБР, за да представи своя вариант на събитията пет дни по-късно.\"Чеолима сивил дефенс\" - Cheollima Civil Defense, е решена да свали управляващата династия на Ким в Северна Корея. Във видео, публикувано в техния уебсайт и страница в YouTube, искат да покажат как един от нападателите, разбива портрети на комунистическите лидери на Северна Корея в посолството в Мадрид.Групировката по-рано обяви, че е спасила племенника на Ким Чен-ун, Ким Хан-сол от Макао .Ким Чен-нам, който бе полубрат на лидера на Северна Корея, бе убит на летище в Малайзия през 2017 г.Ким Хан-сол е изразил желание да се върне в Северна Корея и определя чичо си като \"диктатор\".Анализ на Лора Бикър от \"БиБиСи нюз\" в Сеул:\"Групировката е тема между журналисти от месеци. Сега, благодарение на документите на испанския Върховен съд, имаме имената на някои от заподозрените в нападението на посолството на Северна Корея в Мадрид. Но все още има толкова много въпроси.Ейдриън Хонг Чан е лидер, според испанския Върховен съд. Той е известен севернокорейски активист за правата на човека. Той е помагал на дезертьори да бягат от Северна Корея в миналото. Но от къде получава финансиране и ноу-хау за извършване на подобна операция?Смята се, че Хонг Чан е предал всички документи и компютри, взети от посолството на ФБР. Само няколко дни по-късно в американските медии започнаха да се появяват съобщения с повече подробности за нападението, включително източници, свързващи инцидента с групировката.Групата твърди в изявлението си, че това е \"предателство на доверие\". Събраните разузнавателни данни със сигурност не спасяват членовете й от потенциално обвинение и сега са изложени на риск от евентуални севернокорейски репресии.Хонг Чан несъмнено е търсен човек. Не само от испанския Върховен съд, но най-вероятно от Пхенян. Тази операция разкрива групата, която някога бе в сянка, и я е поставя изцяло в една правна светлина, в която вероятно не иска да бъде.\"Източници, близки до разследването, коментират пред \"Ел Паис\", че операцията е планирана перфектно, сякаш от \"военна клетка\".А нападателите сякаш знаят какво търсят. Испанските власти подозират, че американските разузнавателни агенции и техните съюзници биха могли да участват в атаката, според \"Ел Паис\" и \"Ел Конфиденсиал\". Според жертвите на предполагаемото нападение и техни сведени пред следователите, мъжете са говорили на корейски.\"Ел Пайс\" съобщава, че двама души от групата имат връзки с Централното разузнавателно управление на САЩ, ЦРУ отказва коментар за БиБиСи.Запитан дали е имало участие на американското правителство в нападението, говорителят на Държавния департамент Робърт Паладино обяснява на редовна пресконференция във вторник: \"Правителството на САЩ няма нищо общо с това.\"Според докладите, нападателите може да търсят информация за бившия посланик на Северна Корея в Мадрид Ким Хьок-хол, който е експулсиран от Испания през септември 2017 г. за ядрената програма на Северна Корея.Сега той е ключов пратеник в преговорите на Северна Корея със САЩ и помогна за организирането на срещата във Виетнам. През януари той пътува до Вашингтон с дясната ръка на Ким Чен-ун, Ким Йонг-хол.", "date": "2019.03.27", "title": "Групировка срещу Ким Чен-ун е отговорна за нападнатото посолство на КНДР в Испания"}
{"url": "https://news.bg/crime/tsvetan-vasilev-unizhaval-sluzhitelite-si-tvardi-svidetelyat-biser-lazov.html", "text": "Цветан Василев е унижавал своите служители, а някои от тях даже са манипулирали инспекторите на банков надзор. Това заяви разпитваният втори ден свидетел по делото КТБ Бисер Лазов, съобщи bTV.За своето отношение към работата си свидетелят заяви: \"Целият си живец съм си дал за Василев, нямам неизпълнена задача, колкото и тя да е изглеждаше неизпълнима\".Специализираният съд все още не е задал своите въпроси към Лазов, който разказва за развитието на банката от 2012 г. до фалита й през 2014 година. Той разказа и за личните отношения между Цветан Василев и директорите на КТБ.Лазов никога не е бил служител в банката, но така и не стана ясно откъде знае толкова много подробности. Той отговори на някои от въпросите на журналистите, но целият разговор беше прекъснат от прокуратурата.На въпрос идвал ли е Делян Пеевски в кабинета на Цветан Василев или в банката, Лазов отговори: \"Никога не съм виждал в кабинет или в банката Пеевски. Единственият, който съм виждал да седи наистина зад неговия, на неговото бюро, беше адвокат Лазар Карадалиев, който в месец юли 2014 г. дойде с екипа си, с охрана и седна в неговия кабинет.", "date": "2019.03.27", "title": "Цветан Василев унижавал служителите си, твърди свидетелят Бисер Лазов"}
{"url": "https://news.bg/world/globa-ot-usd500-ili-zatvor-pri-nevaksinirano-dete-na-publichno-myasto-v-okrag-v-sasht.html", "text": "Окръг в американския щат Ню Йорк обяви извънредно положение заради разпространение на морбили. Повече от 100 души са заболели от морбили, съобщават местни медии.Окръг Рокланд информира, че от 00,00 часа в сряда всеки на възраст под 18 г., който не е ваксиниран, няма право да излиза на обществени места, докато не бъде ваксиниран или докато извънредното положение не изтече след 30 дни. Обществените места са определяни от местните власти като \"всяко място, където хората се събират по граждански и социални причини\", такива като пазаруване, училище и ресторанти. Места за игра като детски площадки не са включени.Полицията няма да пита хората дали са ваксинирани, но ако се установи, че родителите са нарушили правилата, те могат да получат до 6 месеца затвор или глоба от 500 долара.Тези, които не могат да се ваксинират поради потвърдени медицински причини, ще бъдат изключени от правилата. Властите са осигурили безплатна ваксинация през цялата седмица.Здравните власти потвърдиха 153 случая на морбили в окръга.От октомври до момента в щата Ню Йорк са регистрирани 275 случая на морбили. Повечето случаи са сред деца на ортодоксални евреи. Много от тях посещават религиозни училища, където под 95% от децата са ваксинирани. Общо 72% от децата в окръга са ваксинирани.Здравните власти уверяват, че ваксината срещу морбили е ефикасна на 97%.Преди да започне програмата за ваксинация през 60-те г. на XX век в САЩ 4 милиона души са се разболявали на година, което е довело до хоспитализирането на 50 000 души и 500 смъртни случая на година.През 2018 г. 349 случая на морбили са потвърдени в 26 щата, а през 2019 г. - 314 случая в 15 щата.", "date": "2019.03.27", "title": "Глоба от $500 или затвор при неваксинирано дете на публично място в окръг в САЩ"}
{"url": "https://news.bg/politics/tsvetanov-imam-gotovo-reshenie.html", "text": "Зам.-председателят на ГЕРБ Цветан Цветанов първо казал на съпругата си решението за своето политическо бъдеще.Това заяви вторият в ГЕРБ на летището пред събралите се репортери, които го очакваха да се завърне от САЩ.Той обеща, че след като каже решението си на премиера Бойко Борисов, то ще бъде съобщено пред журналистите. Щяло да бъде огласено пред всички коректно, увери той.Цялата ситуация () била добре подготвена и във връзка с изборите, каза Цветанов, но не уточни от кого е била подготвена.Бил е коректен към ГЕРБ и работил с Бойко Борисов от дълго време. Той бил последният човек, който би предал премиера Борисов, каза Цветан Цветанов.Не коментира нито оставката на правосъдния министър , нито   - Ваня Колева и Красимир Първанов.Припомняме, на 19 март стана ясно, че вторият в ГЕРБ в елитния столичен квартал \"Изток\" на емблематичната улица \"Латинка\". Новият дом е срещу разменени два други имота, станали собственост на фирма \"Артекс\" само няколко часа. Веднага след това те са били продадени на бившия IT специалист на ГЕРБ и участник в предизборния щаб на партията Симеон Велков, съобщи \"Свободна Европа\".Ден по-късно  на сделката с апартаментите и новия имот на зам.-председателя на ГЕРБ Цветан Цветанов. Заричането бе от говорителя на главния прокурор Румяна Арнаудова пред журналисти, но и тя призна, че проверката все още не е възложена и по нея не се работи.", "date": "2019.03.27", "title": "Цветанов: Имам готово решение"}
{"url": "https://news.bg/regions/vaksinirat-po-vazduh-divite-zhivotni-sreshtu-byas.html", "text": "Българска агенция по безопасност на храните стартира първата за тази година ваксинация по въздух срещу бяс при дивите хищници. Тя ще се извърши в рамките на 15 дни в зависимост от атмосферните условия, като повече от 1 млн. ваксинални примамки ще бъдат разпръснати от 12 специално оборудвани самолета.Кампанията започва от летище Приморско. Ваксини ще бъдат разпръснати на територията на областите Перник, Кюстендил, Смолян, Кърджали, Хасково, Добрич, Силистра, Видин, Монтана, Благоевград, Пазарджик, Ямбол, Бургас, Пловдив, Стара Загора, София, Шумен, Разград, Русе, Велико Търново, Плевен и Враца. Пръскане над населените места и водоемите няма да се осъществява, уверяват от БАБХ.На територията на София-град ваксиналните примамки ще бъдат разпространени до кварталите в подножието на Витоша.Те имат специфична миризма, която привлича хищниците. На един квадратен километър се изхвърлят по 25 броя примамки, които самолетите пускат от височина 150 метра.Ветеринарните лекари съветват примамките да не бъдат пипани с незащитени ръце, защото при нарушена цялост на външната обвивка ваксината може да бъде опасна за човешкото здраве. При контакт с примамките е добре да се извърши консултация с лекар. Ваксините не представляват опасност за здравето на останалите диви животни.От БАБХ препоръчват домашните животни да се държат затворени, за да не приемат примамките.Ваксинацията е част от Програмата за профилактика, надзор, контрол и ликвидиране на заболяването бяс. Тя е разработена и се изпълнява от Българската агенция по безопасност на храните и цели достигането на заложеното от Европейската комисия до 2020 г. да бъде изкоренена болестта по дивите животни в Европа.", "date": "2019.03.27", "title": "Ваксинират по въздух дивите животни срещу бяс"}
{"url": "https://news.bg/politics/glavniyat-arhitekt-na-sofiya-prizna-za-natisk-ot-arteks.html", "text": "Главният архитект на София Здравко Здравков призна, че е бил изнудван по аферата \"Артекс\", съобщи bTV.Здравков потвърди, че е получавал СМС-и за натиск от семейство Мирянови, които са основатели на строителната фирма \"Артекс\".Здравков обаче отказа да покаже СМС-ите пред телевизията.Припомняме, че фирмата се озова в центъра на скандала с апартаментите на властта на преференциални цени, който засега стана повод за три оставки в изпълнителната власт - на правосъдния министър , и зам.-министрите на спорта и енергетиката  и .Преди минути председателят на ПГ на ГЕРБ , но ще го запази за себе си засега. Очаква се той също да се оттегли като началник на парламентарната група на първата политическа сила у нас, но да остане като зам.-председател на ГЕРБ.По думите на Здравков семейство Миранови не били единствените, които се опитвали да ми влияят.Здравков коментира и че за момента не е ясно дали строителството на сградата на улица \"Златен век\" в столичния квартал \"Лозенец е законно.Това трябвало да заявят от Дирекцията за национален строителен контрол (ДНСК). Ако строежът обаче се окажел незаконен, частта от сградата, която е в нарушение, би трябвало да се премахне.Първият архитект в столицата обясни, че разрешителното за строеж на небостъргача не е презаверявано, а това е можело да се случи до ноември 2018 година. На въпрос защо въпреки това строителните дейности продължават Здравков не може да отговори.От коментара му стана ясно и че според издадените разрешителни в сградата не би трябвало да има жилища. Тя е проектирана като административна сграда и обектите в нея са предвидени като ателиета. Ако се продават като апартаменти, хората трябва да знаят, че ще плащат по-високи данъци, допълни Здравков.Не стана ясно и защо в документацията за строежа на сградата в \"Лозенец\" се взема предвид позицията на заместник министъра на регионалното развитие Валентин Йовев, че за сградата трябва да важат новите правила и съответно разрешителното за строеж да е 10 години, а не позицията на регионалния министър, която казва, че писмото на нейния подчинен няма правна стойност.", "date": "2019.03.27", "title": "Главният архитект на София призна за натиск от \"Артекс\""}
{"url": "https://news.bg/world/v-avstriya-pognaha-kraynodyasna-grupa-poluchila-darenie-ot-napadatelya-ot-kraystcharch.html", "text": "Австрийските власти предприеха акция срещу крайнодясна група, която се предполага, че има връзки с нападателя от Крайстчърч, информира АП.Канцлерът на Австрия Себастиан Курц призова правителството \"безмилостно\" да разследва възможни връзки между австрийска националистическа група и нападателя, след като е излязла информация, че влиятелен крайнодесен активист е получил дарение от името на заподозряния за стрелбата в новозеландския град.Мартин Зелнер, ръководител на Движение за идентичността на Австрия, написа в социална мрежа, че полицията е претърсила апартамента му в понеделник и е иззела електронни устройства, след като е получил голямо дарение от човек с фамилия Тарант.Припомняме, Говорител на Министерството на вътрешните работи на Австрия потвърди, че разузнавателната служба BVT е претърсила апартамента на Зелнер във Виена по молба на прокуратурата в град Грац.\"Всяка връзка между нападателя от Крайстчърч и членове на Движението за идентичността на Австрия трябва да бъде цялостно и безмилостно разследвана\", призова Курц в \"Туитър\" и добави, че е разговарял с правосъдния министър Йозеф Мозер по въпроса.\"Важно е независимата правосъдна система да използва всички необходими инструменти и ресурси при провеждащото се разследване заедно със службите за сигурност и за разкриване на тези мрежи. Трябва да има пълна яснота за всички екстремистки действия\", отбеляза канцлерът.Говорител на прокуратурата в Грац коментира, че прокурори са се натъкнали на дарението като част от разследване срещу Зелнер за финансови престъпления.\"Целта на разследването е да се проверят връзките между господин Зелнер и нападателя от Крайстчърч\", поясни представителят. Той отказа да съобщи кога е направено дарението, но отбеляза, че е далеч по-голямо от други дарения за Зелнер и движението.Повечето дарения са две- или трицифрени, докато това дарение е най-малко четирицифрено, каза говорителят на прокуратурата.Разследването срещу Зелнер се базира на антитерористичното законодателство на Австрия.Самият крайнодесен активист отрича да е замесен в клането на 15 март. \"Нямам нищо общо с атаката\", каза той във видеоматериал, качен в YouTube. Той добави, че е дарил парите на благотворителна организация. Според него причината за дарението вероятно е, за да се провокират репресивни мерки срещу \"патриоти\".През миналата седмица австрийските власти обявиха, че Тарант е посетил Австрия.", "date": "2019.03.27", "title": "В Австрия погнаха крайнодясна група, получила дарение от нападателя от Крайстчърч"}
{"url": "https://news.bg/politics/prodalzhava-podobryavaneto-na-zakona-za-horata-s-uvrezhdaniya.html", "text": "Министерският съвет прие подобрен пакет от нормативни актове за промени в Закона за хората с увреждания и методика за извършване на индивидуална оценка на потребностите на хората с увреждания.Темата беше обсъдена и вчера на националния съвет за тристранно сътрудничество. С правилник подробно са регламентирани процедурите по избор на представителите на Съвета за наблюдения. Това каза министърът на труда и социалната политика Бисер Петков след заседание на МС. Първите две години дейността на Съвета ще се обслужва от омбудсмана, а от следващите на ротационен принцип.Регламентира се квота за изпълнение на задълженията към хора с увреждания. Работодателите трябва да назначават хора с увреждания три месеца след обнародване на правилника. До 31 май изпълнителният директор на агенцията за хората с увреждания трябва да обяви условията за кандидатстване. В правилника е уточнен и редът за дейността по извършване на индивидуална оценка, която ще се осъществява от отдели по дирекцията за социално подпомагане. Ще се гарантира и спазването на субсидии, които се ползват от националнопредставителните организации, допълни Петков. След 1 април хората с увреждания могат да заявят желанието за индивидуална оценка. Лицата, получили месечната финансова подкрепа, не се налага да подават заявления, уточни социалният министър.От правото на включване в механизма за лична помощ ще се възползват около 90 000 души с увреждания по думите на Петков. С индивидуална оценка ще бъде определен броят часове за асистентка подкрепа. След 1 април месечната финансова подкрепа ще става само с получаване на индивидуална оценка.Остава предизвикателството по прилагане на мерките, отбеляза министърът. По изготвяне на индивидуалните оценки ще работят във всички дирекции за социално подпомагане да бъдат обособени отдели за хора с увреждания. В рамките на тези отдели броят на заетите е около 1300. Това ще е предизвикателство за системата да подготви оценките на 900 000 души, които от 1 септември тази година трябва да получават лична помощ. След тримесечен срок от прилагане на методиката ще бъде изготвен и анализ, както и разчет за бъдещите действия, каза още Петков. 75 млн. лева се предоставят за дейностите по лична и асистентка помощ от МТСП.Социалният министър коментира и законопроекта, който днес беше внесен от депутати в НС. С него се цели пенсионерите да имат възложност да изберат пенсията им да бъде изчислена по стария ред. Ако изберат това, ще трябва да представят и документи за периодите преди 97-ма, за да може пенсията им да бъде изчислена. Никой няма да бъде ощетен от новия начин за изчисление на пенсиите, увери Петков.", "date": "2019.03.27", "title": "Продължава подобряването на Закона за хората с увреждания"}
{"url": "https://news.bg/health/zakrivat-tsentar-fond-za-lechenie-na-detsa-sled-31-mart.html", "text": "Правителството прие Постановление за закриване на Център \"Фонд за лечение на деца\", съобщиха от Министерския съвет. Документът е в съответствие с промените в чл. 82 от Закона за здравето. Според тях след 31 март изпълняваните от Фонда дейности преминават за администриране към Националната здравноосигурителна каса (НЗОК).Припомняме, на  ще е готова да поеме функциите на Фонда за лечение на деца в чужбина и на Фонда за лечение в чужбина. От Националната пациентска организация поставиха четири конкретни въпроса, които засягат реалното функциониране на структурата, която ще наследи Фонда за лечение на деца.Чрез нормативните промени се осигурява плавен преход на изпълняваните от Фонда дейности към НЗОК, уверяват от МС. Същевременно се гарантират правата и достъпът до лечение на нуждаещите се пациенти.До 31 март Фондът ще продължи да осъществява в пълен обем дейността си, а след това всички неприключили процедури по заявления за подпомагане на деца, както и изпълнението на издадените от директора на Фонда заповеди за организационно и финансово подпомагане, ще бъдат изпълнени от НЗОК, пише в решението на днешното заседание на Министерския съвет.\"Основната цел на промените е оптимизиране на процедурите за разглеждане на заявленията и ефективно разходване на обществените средства за подпомагане лечението на деца за дейности извън обхвата на здравното осигуряване. Грижите за здравето на децата са инвестиция в бъдещи здрави поколения и усилията за подобряване на здравните услуги следва да са насочени към осигуряване на по-добър достъп и навременно насочване към необходимия вид диагностика и лечение\", уверяват от МС.Парите, необходими за прилагането на новата уредба, са предвидени в бюджета на НЗОК за 2019 г. Те ще бъдат предвиждани в ежегодните бюджети на НЗОК като средства от трансфери от държавния бюджет чрез бюджета на Министерството на здравеопазването, гласи съобщението на МС.Припомняме, на 20 април 2016 г. имаше  Павел Александров.Неговият наследник на поста - проф. Владимир Пилософ започна с промяна начина на работа на Обществения съвет към Фонда за лечение на деца в чужбина. Още тогава участници алармираха, че се отменят малко по малко функции на съвета, което съвпадна и с ротационна смяна на състава.След многократно .След това ръководството на Фонда периодично бе сменяно като  на Фонда след Павел Александров. Преди него бяха д-р Мариета Райкова, д-р Тинка Троева и .\"При всички случаи това, което са получавали децата от Фонда за лечение на деца, няма да бъде по-малко, напротив, \", увери Кирил Ананиев в коментар при поредните промени за Фонда за лечение на деца.", "date": "2019.03.27", "title": "Закриват Център „Фонд за лечение на деца“ след 31 март "}
{"url": "https://news.bg/education/razvivame-obrazovanieto-sas-17-natsionalni-programi.html", "text": "Общо 17 национални програми за развитие на образованието през 2019 година одобри правителството. Те ще осигурят допълнително финансиране на политики и мерки за равен достъп до качествено образование. За изпълнение на програмите в държавния бюджет са осигурени 76 000 000 лева.Четири от програмите са изцяло нови: \"Заедно в грижата за ученика\", \"Мотивирани учители\", \"ИТ бизнесът преподава\", \"Иновации в действие\". В други програми модулите са разширени и насочени към финансиране и на нови дейности - НП \"Осигуряване на съвременна образователна среда\" и НП \"Успяваме заедно\". Общините ще се подпомагат по нова програма за реализиране на дейности за образователна десегрегация.Новата програма \"ИТ бизнесът преподава\" с бюджет от 1 000 000 лева предвижда изграждане на връзка с ИТ бизнеса и включва три модула. Чрез програмата ще се създадат условия за партньорство между ИТ бизнеса и училищата, в рамките на което представители на технологични фирми ще организират семинари за учениците от 1 до 10 клас. Предвижда се в гимназиите представители на бизнеса да преподават съвместно с учителите, както и да се даде възможност на учителите да опреснят и надградят знанията си чрез краткосрочни стажове и участие в проекти на ИТ фирми.Повече средства са предвидени по НП \"Ученически олимпиади и състезания\" за подготовка на децата и за провеждане на състезания - 3 200 000 лева. Програмата ще позволи вече и преподаватели от висшите училища и БАН, както и други специалисти да бъдат привличани за подготовка на учениците. Ще се финансира и ново национално състезание по финансова математика.Националната програма \"Иновации в действие\" с бюджет от 1 572 600 лв. се създава, за да обменят училищата иновативни практики на място. Планира се да се включат до 580 училища. Програмата ще подпомага партньорство между две иновативни училища, както и между иновативно с неиновативно. Ще се финансира и популяризиране на иновациите чрез уебсайт на иновативните училища.Национална програма \"Мотивирани учители\" с бюджет от 1 700 000 лева е насочена към кадрово осигуряване с педагогически специалисти по математика, физика и астрономия, информатика и информационни технологии на училища в райони със специфични условия. Програмата ще предлага и въвеждащо основно обучение за придобиване на квалификация \"учител\" по същите предмети, както и обучение за придобиване на допълнителна квалификация \"учител по математика\", \"учител по физика и астрономия\", \"учител по информатика\", \"учител по природни науки в основната степен на образованието\", \"учител по информационни технологии\", \"учител по чужд език\" и \"учител по религия\".Обучения за учители от направление \"Компютърно моделиране\" са планирани и в национална програма \"Обучение за ИТ кариера\". Има възможност и за удостоверяване на професионални знания, умения и компетентности на професия \"Приложен програмист\".Увеличен е бюджетът на НП \"ИКТ\", като чрез нея ще продължи осигуряването на съвременни информационни и комуникационни технологии. Училищата ще могат да кандидатстват за закупуване на интерактивно мултимедийно оборудване или иновативен хардуер за институциите от системата на предучилищното образование, за внедряване на образователни електронни ресурси, електронни платформи, електронен дневник, както и за изграждане/доизграждане на Wi Fi мрежи.Програмата \"Заедно в грижата за ученика\" е свързана със системно проследяване на личните постижения на учениците чрез успеха им по всички предмети.По програмата за десегрегация ще се съфинансират общински проекти за подобряване на условията за достъп до качествено образование на деца и ученици - транспортни разходи, работа с родители и други дейности, предложени от общините. Ще се финансира и осигуряването на учебни пособия и материали и включването на образователни медиатори.Увеличен е обхватът и бюджетът на модул \"Културните институции като образователна среда\" по програма \"Осигуряване на съвременна образователна среда\" - от 100 000 лева на 250 000 лева. Освен в музеи, училищата ще могат да провеждат уроци в художествени галерии. Учениците ще могат да посещават театрални и музикални постановки.За Центровете за специална образователна подкрепа са предвидени 1 600 000 лева за закупуване на специализирани уреди, дидактически средства, за терапевтична и рехабилитационна дейност на децата.Детските градини ще имат възможност да кандидатстват по програма \"Успяваме заедно\" за изграждане на подкрепяща, интерактивна среда, за работа със семейната общност и др.По програма \"Заедно за всяко дете\" са предвидени средства за проекти, свързани с обмяна на добри практики в работата с родители по Механизма за обхват на деца и ученици.Ще продължи финансирането по останалите национални програми, действали предишни години - \"Система за национално стандартизирано външно оценяване\", \"Роден език и култура зад граница\", \"Без свободен час\", \"Създаване на достъпна архитектурна среда\", \"Квалификация\" и \"Оптимизация на вътрешната структура на персонала\".", "date": "2019.03.27", "title": "Развиваме образованието със 17 национални програми"}
{"url": "https://news.bg/int-politics/partiyata-na-makron-tarsi-koalitsiya-sas-zelenite-za-evroizborite.html", "text": "Партията на френския президент Еманюел Макрон ще се опита да привлече Зелените в Европейския парламент в центристка коалиция, която се надява да изгради след изборите през май, заяви в сряда кандидат на Макрон, цитиран от \"Ройтерс\".\"Ние ще подкрепим коалиционното споразумение и ясно ще предложим на европейските зелени възможността да се присъединят\", коментира Паскал Кафин, номер две на списъка на кандидатите на Марон на изборите на 26 май.Макрон се надява да премахне господството на консерваторите от ЕНП и социалдемократите С&Д в Европейския парламент, подобно на френските партии на изборите за 2017 г. в страната.Проучванията на избирателите показват, че ЕНП и С&Д няма да успеят да спечелят категорично мнозинство, което потенциално дава надежда на центристите на Макрон за обединение и силни позиции.", "date": "2019.03.27", "title": "Партията на Макрон търси коалиция със Зелените за евроизборите"}
{"url": "https://news.bg/world/v-braziliya-besni-bolsonaru-naredi-na-armiyata-da-otbelezhi-55-g-ot-voenniya-prevrat.html", "text": "Жертви на диктатурата в Бразилия отговориха гневно след заповед на президента на страната Жаир Болсонару въоръжените сили да отбележат годишнината от преврата през 1964 г, който доведе до 21-годишно военно управление, пише \"Гардиън\".Болсонару, бивш капитан от армията на държавата, често възхвалява военния режим, при който бяха убити стотици хора, а други стотици бяха принудително разселени. Но решението на президента армията да отбележи 55 г. от преврата тази неделя предизвика широко обществено недоволство.\"Бразилия отбелязва годишнината от преврата през 64-та, както Германия въведе Деня на Хитлер\" написа в \"Туитър\" журналистът Хилдегард Анхел, чиито брат и майка загиват по време на диктатурата.Тя отбеляза пред британското издание, че решението я натъжава и я кара да напусне Бразилия. По думите й превратът всъщност е извършен в ранните часове на 1 април - известен като Деня на лъжата в Бразилия. Анхел смята, че поддръжниците на Болсонару искат да пренапишат историята. \"Те искат да продадат лъжа на децата на Бразилия\", оплака се журналистът.Джеймс Грийн, професор по бразилска история в Университета \"Браун\" в САЩ, коментира, че позицията на Болсонару за диктатурата е равнозначна на човек, който отрича Холокоста.Говорител на държавния глава обяви в понеделник, че президентът е наредил на военния министър да организира чествания този уикенд, въпреки че остави на военните командири сами да решат как да се проведат събитията.Официалните чествания на военния преврат бяха премахнати от календара на армията със събития по време на правителството на левия президент Дилма Русеф. Нейното правителство сформира комисия, която излезе със заключения през 2014 г., че диктатурата е извършила престъпления.Но заповедта на Болсонару съвпада с разрастващата се кампания да се представя превратът като \"демократична революция\", която е спасила Бразилия от комунизма, а не като начало на крайнодесен режим, който отменя изборите, цензурира медиите, екзекутира стотици опоненти и изтезава хиляди други.\"Президентът не възприема 31 март 1964 г. като военен преврат\", обяви говорителят на държавния глава.Решението е приветствано от поддръжници на държавния глава.За разлика от Аржентина и Чили, където в продължение на десетилетия имаше военна диктатура, Бразилия никога не е преследвала представители на хунтата заради закон за амнистия, приет след връщането на демокрацията в страната.", "date": "2019.03.27", "title": "В Бразилия бесни - Болсонару нареди на армията да отбележи 55 г. от военния преврат"}
{"url": "https://news.bg/politics/prieha-oblekcheniya-za-priznavane-na-zavarsheno-visshe-obrazovanie-v-chuzhbina.html", "text": "Постановление за изменение и допълнение на Наредбата за държавните изисквания за признаване на придобито висше образование и завършени периоди на обучение в чуждестранни висши училища беше прието от министерския съвет.Наредбата е основният акт, въз основа на който лица, които са придобили висшето си образование извън България, могат да получат неговото признаване, за да продължат обучението си или да имат достъп до пазара на труда.Съгласно Закона за висшето образование министърът на образованието и науката признаването се извършва чрез Националния център за информация и документация. Въпреки че до момента е регламентирано само признаването на образователно-квалификационните степени \"бакалавър\" и \"магистър\", с промените се създава специален раздел, който урежда процедурата по признаване и на образователно-научната степен \"доктор\".Предвиждат се облекчения в режима на признаване и на трите степени, като за българските граждани вече не се изисква документ за идентичност на имената при промяна в тях, а Националният център за информация и документация извършва служебно проверка.Друга промяна е, когато лицето подаде документи за признаване в оригинал, в 14-дневен срок Националният център за информация и документация извършва всички необходими сравнявания с оригиналите и лицето може да ги получи обратно, докато продължава самата процедура.Облекчава се възможността за лица с международна закрила да упражняват трудовите си права в България, ако не могат да предоставят документи за завършено образование. Тъй като поради липса на подобен документ Националният център за информация и документация не може да извърши пълноценно признаване, тези лица ще могат да получат специален вид удостоверение - Информационна карта за придобита образователна степен. Тази карта обаче не е еквивалентна на признаване на придобито висше образование в чужбина и не предоставя същите права.", "date": "2019.03.27", "title": "Приеха облекчения за признаване на завършено висше образование в чужбина"}
{"url": "https://news.bg/int-politics/pakistan-ne-iska-militarizatsiya-na-kosmosa-sled-kato-indiya-svali-spatnik.html", "text": "Пакистан издаде призив срещу военни заплахи в космоса, часове, след като Индия заяви, че е свалила един от собствените си спътници в демонстрация на нарастващата си сила в космоса, съобщава \"Ройтерс\".\"Космосът е общото наследство на човечеството и всяка нация има отговорността да избягва действия, които могат да доведат до милитаризация на това пространство\", се казва в изявление на пакистанското външно министерство.\"Надяваме се, че страните, които в миналото осъдиха демонстрация на подобни способности от други, ще бъдат готови да работят за разработването на международни инструменти за предотвратяване на военни заплахи, свързани с космическото пространство\", се казва в него, без да се споменава Индия.\"Хваленето с такива способности напомня на Дон Кихот срещу вятърните мелници\", коментира Пакистан, позовавайки се на едноименния герой от романа на Мигел де Сервантес от 17-ти век.", "date": "2019.03.27", "title": "Пакистан не иска милитаризация на космоса, след като Индия свали спътник"}
{"url": "https://news.bg/world/es-ne-priznava-izraelskiya-suverenitet-nad-golanskite-vazvisheniya.html", "text": "Страните членки на ЕС единодушно обявиха, че не признават израелския суверенитет над Голанските възвишения.Шефът за външната политика на Общността Федерика Могерини излезе със съобщение от името на всички 28 държави членки, в което се заявява, че в съответствие с международното право и резолюции 242 и 497 на Съвета за сигурност на ООН ЕС \"не признава израелския суверенитет над окупираните Голански възвишения\".Отбелязва се, че позицията на ЕС по казуса не се е променила.Преди няколко дни президентът на САЩ Доналд Тръмп официално призна суверенитета на Израел над Голанските възвишения. ", "date": "2019.03.27", "title": "ЕС не признава израелския суверенитет над Голанските възвишения"}
{"url": "https://news.bg/politics/ep-vse-pak-debatira-dnes-paketa-mobilnost.html", "text": "Европейския парламент отлага за 1-ви април гласуването на промените в правилата за дейността на международните превозвачи по пакета \"Мобилност\", съобщава председателят Антонио Таяни в Страсбург.Ефективно гласуване вече не може да се случва по този начин може да се окаже, че в крайна сметка никой вече не знае какво се гласува, съобщава германското издание \"Цайт\".Днес само ще се обсъдят предложените промени, гласуването на 1-ви април би трябвало да е в Брюксел. Таяни възложи на комитета по транспорт да се срещне възможно най-скоро и да преработи пакета, за да може да бъде гласуван през април.Постъпили са 1224 предложения за изменения на първоначалните текстове, което налага ново заседание на парламентарната комисия по транспорт.При толкова много текстове, възможностите за грешки при гласуване са големи, коментира Таяни. Ако парламентарната комисия вземе решение по текстовете, гласуването в ЕП може да се насрочи за сесията на 3-4 април в Брюксел.Планираният за днес .Рано е да се обявява победа, след като изпуснахме дузпа на празна врата,сега не трябва да допускаме това да се случи, обясни Джамбазки по повод , което се оказа от ключово значение.Премиерът Бойко Борисов заяви във \"Фейсбук\", че е писал на премиерите на Гърция, Испания, Ирландия, Португалия, Словакия и Хърватия, както и на лидерите на ЕНП партии от тези държави, с  за удължаване на срока за дебати и изработване на едни по-балансирани и справедливи мерки по пакета \"Мобилност\".Пакетът \"Мобилност\", известен още като пакета \"Макрон\" може да доведе до фалит стотици български фирми, които трудно биха изпълнили новите изисквания за транспортиране из Европа.  спорни са точките за нощувките в кабината, прибирането в страната, от където е фирмата и прилагането на Директивата за командированите работници при каботажни превози в други страни. Още преди месеци превозвачите ни заплашиха с , ако исканията им не бъдат изпълнени.В Брюксел по време на обсъждането на промените в ЕП пред сградата имаше протест на транспортните фирми, на него . Свои представители също така заявиха, че ще изпратят и от БСП, които .Въпреки че през юни 2018 г. евродепутатът от ГЕРБ/ЕНП Андрей  по пакета \"Макрон\", Борисов тогава предупреди, че гласуването на промени в транспортната комисия е само първото и .Припомняме, превозвачите се заканиха, че  по време на срещата на върха между лидерите на ЕС и Западните Балкани.Собствениците на транспортни фирми се опасяват, че новите правила, добили известност като \"Закона Макрон\",.Според новите правила  си на всеки 3 седмици, освен това командировъчните на българските шофьори трябва да са равни на командировъчните в дадената държава, което ще натежи административно на фирмите.", "date": "2019.03.27", "title": "ЕП все пак дебатира днес пакета \"Мобилност\""}
{"url": "https://news.bg/world/sled-30-g-v-rusiya-nyama-da-ima-rusnatsi-prognozira-ruski-sveshtenik.html", "text": "След няколко десетилетия азиатската част на Русия ще бъде заселена от китайци така, както в европейската част се установяват мюсюлмани. Това смята председателят на Патриаршеската комисия по въпросите на семейството, защитата на майчинството и детството протойерей Димитрий Смирнов, цитиран от Интерфакс.\"Украйна, Беларус, Русия - те умират. На нас като руска държава ни остават 30-ина години. В европейската част ще живеят мюсюлмани, а в азиатската - китайци\", каза свещеникът в интервю, чийто видеозапис бе публикуван във вторник на неговия сайт.Отец Димитрий напомни, че Византия в своето време е била център на света, а сега \"няма и дъх от тази Византия\". Подобна ситуация, според свещеника, се наблюдава и в съвременна Русия.Както  (днешен Истанбул - б.р.) бе превърната в джамия, така и в Москва, ако снемете кръста от камбанарията на \"Иван Велики\", би станало прилично минаре, заяви свещеникът.Припомняме, черквата , но турският президент наскоро направи изказване, че може музеят да бъде превърнат в джамия.Известната камбанария \"Иван Велики\", която се нарича по името на основната черква, посветена на Йоан Лествичник, е в състава на архитектурния ансамбъл на Сборния площад на Кремъл. Построена е през 1505—1509 г. по проект на италиянския архитект Бона Фрязина. До 1815 г. неоднократно е достроявана, разширявана и преустройвана.Според свещеника, само чудо може да промени тази ситуация, а чудесата ги твори само Бог. \"Тамерлан (Тимур - б.р.) тръгна към Москва, искаше да я изгори. А Богородица му се яви насън и той се върна назад. Защо той постъпи така? Всички се молеха. А сега кой се моли? Пият бира и ходят на риболов\", каза свещеникът.В същото време той изрази мнението, че вярата трябва да се противопостави на процеса за изкореняване на руснаците.\"Необходимо е да спрем този процес, избършете петите си в кръвта (вероятно има предвид молитвите и причастието, с което тялото и кръвта Христови се изобразяват с хляб и вино - б.р.), за да можем да покажем на Бога по време на Страшния съд своите изтрити пети - Видя ли, старах се. Така че - прави каквото трябва, да става каквото ще\", каза отец Димитър.В началото на март председателя на Съвета на мюфтиите в Русия Равил Хайнутдин заяви, че след петнадесетина години до 30% от населението на Русия ще бъде от мюсюлмани.", "date": "2019.03.27", "title": "След 30 г. в Русия няма да има руснаци, прогнозира руски свещеник"}
{"url": "https://news.bg/world/kongresna-komisiya-poiska-ot-fbr-vsichki-dokumenti-za-razsledvaneto-na-tramp.html", "text": "Комисията по правосъдие към Камарата на представителите на САЩ единодушно одобри резолюция, която изисква от правосъдното министерство да предостави на Конгреса всички документи на ФБР за разследванията срещу президента Доналд Тръмп, информира \"Ройтерс\".Изненадващо и двете основни партии заедно поискаха документите дни след съобщение на главния прокурор . Водената от демократите комисия гласува (22-0) за внасяне на мярката в Камарата на представителите за гласуване в пленарна зала.Ако резолюцията бъде одобрена в пленарна зала, Бар ще трябва да я изпълни до 14 дни.ФБР започна разследване срещу Тръмп след уволнението на ", "date": "2019.03.27", "title": "Конгресна комисия поиска от ФБР всички документи за разследването на Тръмп"}
{"url": "https://news.bg/world/republikantsite-v-senata-na-sasht-blokiraha-zeleniya-nov-kurs-na-demokratite.html", "text": "Републиканците в Сената на САЩ блокираха резолюцията \"Зеленият нов курс\", която призовава Вашингтон да изостави използването на изкопаеми горива като част от борбата срещу климатичните промени, информира \"Ройтерс\".Демократи обявиха, че републиканците възприемат гласуването за борба с климатичните промени като политически номер.57 сенатори гласуваха против резолюцията в 100-местния Сенат, 43 демократи се въздържаха, за да се избегне подкрепяне или отхвърляне на документа.\"Зеленият нов курс\", внесен през миналия месец от демократите, бележи първи опит за определяне на законодателство за правителствени инвестиции за производство на възобновяема енергия, инфраструктура и социални програми.Демократи коментираха, че планът, който е подкрепен от повечето кандидати за президент на партията, е имал за цел да засили дебата по време на президентската кампания през 2020 г. за климатичните промени, докато в същото време се разширява икономиката.Но лидерът на мнозинството в Сената Мич Макконъл беше принуден да организира гласуването преди планът да получи шанс за национален дебат или изслушване в Конгреса.Републиканците използваха гласуването в опит да всеят раздори сред демократите и да обвинят Демократическата партия, че се насочва към социализъм и крайни политики.Резолюцията имаше за цел да ускори прехода на американската икономика от изкопаеми горива към зелена енергия. Името на документа идва от \"Новия курс\" на президента Франклин Рузвелт, който помогна на САЩ да излезе от икономическата депресия с масови държавни инвестиции.Демократът Едуард Марки, който разкри плана с Александрия Окасио-Кортес, заяви пред журналисти, че Макконъл и републиканците \"не успяха да разберат...че \"Зеленият нов курс\" не е резолюция, а революция\".Някои демократи в Сената се обявиха против резолюцията, тъй като е била твърде скъпа. Но те гласуваха с мнозинството демократи, за да покажат, че партията е единна.", "date": "2019.03.27", "title": "Републиканците в Сената на САЩ блокираха „Зеления нов курс” на демократите"}
{"url": "https://news.bg/world/holandiya-avstraliya-i-rusiya-pregovaryat-za-svaleniya-samolet-mh17.html", "text": "Холандия и Австралия потвърдиха, че са започнали тристранни разговори с Русия във връзка с продължаващото разследване на сваления малайзийски пътнически самолет MH17 над Украйна през 2014 г., информира АП.Двете страни обявиха през миналата година, че  във войната в Източна Украйна, които са свалили самолета, довело до смъртта на всички 298 души на борда, включително 196 холандци и 38 австралийци.Холандският външен министър Стеф Блок и австралийският му колега Марис Пейн обявиха, че първите тристранни разговори за инцидента са се провели по-рано този месец след дипломатически опит по-рано тази година.На съвместна пресконференция с Пейн в Сидни холандският министър отбеляза, че не могат да разкрият съдържанието от този процес, защото разговорите са конфиденциални.Но мога да кажа това: Ангажирани сме да достигнем до истината, правосъдие и поемане на отговорност, изтъкна Блок.Международните следователи обявиха през миналата година, че има доказателства, че самолетът Boeing 777 е свален със зенитно-ракетен комплекс \"Бук\", който е притежание на руските въоръжени сили. Русия отрича обвиненията.Ако Русия в крайна сметка признае някаква форма на юридическа отговорност, роднини на загиналите могат да поискат компенсация.", "date": "2019.03.27", "title": "Холандия, Австралия и Русия преговарят за сваления самолет MH17"}
{"url": "https://news.bg/politics/parlamentat-varna-starite-pragove-za-preferentsii.html", "text": "Депутатите приеха на второ гласуване законопроекта за изменение и допълнение на Изборния кодекс. По този начин парламентът върна стария праг на преференциите - 7 % ще бъде прагът на преференциите за местни и парламентарни избори и 5% за евроизборите.Припомняме, , внесен от ПГ на ГЕРБ. Връщането на стария праг на преференциите беше  след заседание на Изпълнителна комисия, свикано от лидера на партията Бойко Борисов след бурната негативна реакция както сред политически партии, така и сред обществото. Решението дойде, след като вече бяха приети изменения в изборното законодателство на 14 февруари 2019 г. Макар и официално отречено, повишаването на прага за преференциите беше прокарано по , но подкрепено и от депутати на ГЕРБ, които в последствие върнаха крачка назад законодателната инциатива.Според тогава гласуваните текстове избраният преференциално кандидат за евроизборите трябваше да получи действителни гласове не по-малко от националната избирателна квота, а на парламентарните - не по-малко от регионалната.Същото се отнасяше и за местните избори, когато избраният кандидат трябваше да получи не по-малко от общинската избирателна квота. Депутатите отхвърлиха предложението между двете четения на промените в изборното законодателство на Христиан Митев от НФСБ за праг на преференцията на местен вот от 20%. Народното събрание отхвърли предложенията на В пленарна зала се проведе и дебат, а след това депутатите отхвърлиха за пореден път искането на ДПС да се разреши воденето на ", "date": "2019.03.27", "title": "Парламентът върна старите прагове за преференции"}
{"url": "https://news.bg/int-politics/kim-chen-un-sabra-politicheskite-lideri-na-armiyata.html", "text": "Лидерът на КНДР Ким Чен-ун организира среща на политическите инструктори на Корейската народна армия в Пхенян, съобщава централната телеграфна агенция на страната, цитирана от ТАСС.Отбелязва се, че младшите офицери, които извършват политическа дейност в звената на армията на ниво рота, пристигат в столицата на КНДР.Според агенцията, лидерът на КНДР в речта си пред военните дава висока оценка за развитието на въоръжените сили и военните дела в народната република през последните пет години.\"Постигнати са очевидни успехи са в укрепването на цялата армия на ниво ротни звена, което е трамплин за укрепване и развитие на народната армия в непобедими, отборни и могъщи въоръжени сили\", се казва в изявлението.Според агенцията, Ким Чен-ун е изразил увереност, че срещата на политическите лидери ще бъде \"нов крайъгълен камък в укрепването на армията, като последователно се въплъщават идеите и линията на партията, която дава приоритет на ротите в съответствие с неоходимостта от развитие на революцията\".Агенцията не съобщава броя на участниците в срещата, но нейният мащаб може да се прецени по броя на военните камиони по улиците на Пхенян, които превозват военнослужещите на мястото на срещата.Според оценки на кореспондент на ТАСС са използвани около 400 превозни средства, които могат да превозват повече от 10 хиляди души. Предишната среща на политическите инструктори от армията на КНДР от този мащаб е проведена в Пхенян през 2013 г.Наблюдателите отбелязват, че изказването на Ким Чен-ун на срещата на политическите инструктори в армията е първото публично появяване на лидера на Северна Корея след посещението му на избирателна секция по време на .", "date": "2019.03.27", "title": "Ким Чен-ун събра политическите лидери на армията "}
{"url": "https://news.bg/regions/spasi-sofiya-vidya-dvoen-standart-pri-remonta-na-grafa.html", "text": "Всички граждани имаме забележки за цялостния ремонт на ул. \"Граф Игнатиев\" в София, не само за площад \"Гарибалди\". Това заяви пред БНР Борис Бонев от \"Спаси София\". Изказването му е по повод вчерашното премахване на оградите на площада. Така се оказва, че той е отворен, без обаче да е готов.Днес пък предстои главният арх. Здравко Здравков да представи на общинските съветници новите ограничители, които ще заменят т.нар. \"перки на акули\".Бонев напомни, че ремонтът на ул. \"Граф Игнатиев\" е трябвало да приключи още в началото на октомври миналата година. Според него зимата не е била особено тежка, за да има основание за опрощаване на 90 дни от работната дейност.Явно когато се налага на твоя си фирма да направи всичко възможно, за да ѝ дадеш възможност да работи, прави всичко, отбеляза той.Според него е имало съществена разлика при проверките на фирмата, ремонтирала ул. \"Граф Игнатиев\", и тази, извършила ремонта на Там видяхме кмета и главния архитект изключително строги, бесни, емоционални и непоколебими в желанието си да получат качество, изтъкна той. Според него поведението им контрастирало с вчерашните думи на зам.-кмета по транспорт Дончо Барбалов за ул. \"Граф Игнатиев\" - \"има тук-там някои неща, ама те ще ги оправят\".Няма как да не си говорим за двойни стандарти, когато видим, че далеч по-некачественият ремонт на \"Графа\" се третира по различен начин, категоричен бе Бонев.Той изрази мнение, че на активна строителна площадка не трябва да бъде разрешено свободното преминаване на хора. Ако се случи нещо, кой носи отговорност, пита той.Бонев напомни и че от за решение на проблема с ограничителите по \"Графа\", като никой от тях не е обемна фигура, която да затруднява допълнително движението на пешеходците.Според него най-вероятният , а именно варианта с колчета, е недопустим. \"Граф Игнатиев\" така или иначе е тясна улица и ако допълнително я стесним с колчета, ще затрудним пешеходците, убеден е той.", "date": "2019.03.27", "title": "\"Спаси София\" видя двоен стандарт при ремонта на \"Графа\""}
{"url": "https://news.bg/health/ot-bls-uvazhavat-medsestrite-no-ne-iskat-da-poluchavat-poveche-ot-lekarite.html", "text": "Искането на част от специалистите по здравни грижи за 1120 лева начална основна заплата, не е съпоставимо с реалните условия в част от лечебните заведения у нас. Това се казва в позиция на Българския лекарски съюз (БЛС), в която се изтъква, че те уважават и ценят труда на всички лекари и здравни работници.Трябва да се има предвид, че лекари започват със стартова заплата под 1000 лева, мотивират се от БЛС. Още повече - от години трудът на нашите колеги, които работят в регионалните здравни инспекции (РЗИ) в страната, е оценен на сума, близка до минималната работна заплата, пише в позицията на медиците. Те откровено признават, че това е \"унизително ниско заплащане, което е сравнимо с труда на нискоквалифицирани и без образование хора\".Целта на подобно становище е да се избегне допълнително напрежение в екипите по места. Според БЛС това ще стане, ако една медицинска сестра започне да получава по-голямо възнаграждение от това на началник отделение.От браншовата организация очакват съвместната методика за справедливо формиране на заплатите, която да се изготви от протестиращите професионалисти по здравни грижи заедно с експертите на МЗ.Лекарят носи отговорността за лечението и всички действия спрямо пациента, пишат от БЛС. Те изтъкват общото между различните специалисти и членовете в Българската асоциация на професионалистите по здравни грижи (БАПЗГ), - всички те изпълняват назначения на лекар.Разширявайки кръга на хора, които имат самостоятелни практики, това означава, че трябва да се поемат отговорности, пишат от БЛС.Според лекарската асоциация, ако специалистите по здравни грижи изпълнят заканите за ефективни протести, това ще доведе до нагнетяване на напрежението в сектора и до противопоставяне на отделните звена в лечебните заведения. Те смятат, че заявената готовност за ефективни протести ще ощети най-вече пациентите.Според ръководството на Лекарския съюз времето за протести не е сега, а когато се гласуват бюджетите на Министерство на здравеопазването и на Националната здравноосигурителна каса. Проблемът със заплащането на здравните работници в България е голям и той се задълбочава, но решаването му не може да стане чрез протести.", "date": "2019.03.27", "title": "От БЛС уважават медсестрите, но не искат да получават повече от лекарите"}
{"url": "https://news.bg/world/dokumenti-na-es-brekzit-mozhe-da-bade-otlozhen-do-31-mart-2020-g.html", "text": "Европейският съюз предлага Денят на шегата (1 април) 2020 г. като водеща опция това да е първият ден на Великобритания извън Общността, ако британското правителство поиска от Брюксел по-голямо отлагане на Брекзит.Информацията разкрива \"Гардиън\", позовавайки се на документи на Европейския съюз.Датата е трябвало да бъде предложена на срещата на върха през миналата седмица.Премиерът на Обединеното кралство поиска от ЕС  ЕС реши, че Великобритания, ако не прокара сделката или 22 май при ратифициране на споразумението.В документи на ЕС, подготвени преди срещата на върха през миналата седмица, пише, че на Мей може да бъде предложено отлагане на Брекзит с една година до 31 март 2020 г., ако премиерът поиска по-голяма отсрочка. Вероятно ще се запази като вариант, ако Мей се върне в Брюксел и сделката не е ратифицирана.Източници смятат, че при подобен сценарий британското правителство няма да има възможност да се меси в дългосрочните планове на ЕС, включително за бюджета. Те подчертават, че все още не е взето решение, но планът ще бъде обсъден от евролидерите на извънредна среща на върха, която вероятно ще се проведе на 10 април в Брюксел, ако Лондон поиска допълнително време.\"Ще бъде най-малко до края на годината, със сигурност. Не искаме да се върнем през октомври по този въпрос. Имаме и други неща за вършене и не искаме това да доминира\", каза представител.", "date": "2019.03.27", "title": "Документи на ЕС: Брекзит може да бъде отложен до 31 март 2020 г. "}
{"url": "https://news.bg/crime/piyan-marokanets-fintira-politsai-v-pirogov-i-izbyaga.html", "text": "Гражданин на Мароко, който е бил откаран в токсикологията на УМБАЛСМ \"Пирогов\" в безпомощно състояние от полицаи след прекомерна употреба на алкохол, успя да \"финтира\" униформените и да избяга.Мароканецът се издирва, информира bTV. Той е бил намерен в безпомощно състояние от полицейски патрул на столичната улица \"Ангел Кънчев\" около 3 часа сутринта. При проверката се оказало, че мъжът е марокански гражданин, но паспортът му бил с изтекъл срок, заради което органите на реда го задържали.Предвид състоянието на мъжа, той не е бил отведен в полицейски участък, а в токсикологията на \"Пирогов\". С него останал и полицейският патрул, който да го наблюдава.Около 6 часа сутринта обаче чужденецът успял да се измъкне от отделението на здравното заведение, като обстоятелствата за това са неизвестни.Полицията продължава да издирва мъжа. По случая е наредена проверка.МВР също информират, че се издирва избягал арестант.", "date": "2019.03.27", "title": "Пиян мароканец финтира полицаи в \"Пирогов\" и избяга"}
{"url": "https://news.bg/int-politics/chehiya-kupuva-nad-200-mashini-za-pehotata-za-2-mlrd-evro.html", "text": "Чешката армия трябва да получи 210 верижни бойни машини за пехотата (БМП) с търг, който се открива Министерството на отбраната на републиката, съобщава чешката информационната агенция CTK, цитирана от ТАСС.Министерството на отбраната избира четири западни компании, произвеждащи военно оборудване, които са поканени да участват в търга.Това са американската компания General Dynamics, британската BAE Systems и две военно-промишлени предприятия в Германия - Rheinmetall Landsysteme и консорциума PSM.Техните представители ще бъдат запознати с техническите характеристики, на които трябва да отговарят БМП, включително оръжията, инсталирани върху тях.По-рано министърът на отбраната на Чешката република Любомир Метнар заяви пред репортери, че търгът ще е най-големият в историята на националните въоръжени сили.Договорът с победителя трябва да бъде подписан не по-късно от септември 2019 г.БМП, според Метнар, трябва да са налични в армията до 2024 година. Цената на търга е приблизително 2 млрд. евро.В чешките въоръжени сили новите бойни машини на пехотата трябва да заместят съветските БМП-2, които са произведени по лиценз от 1987 г. до 1989 г. в Чехословакия. В чешката армия, от 2016 г., има 120 от тези БМП.", "date": "2019.03.27", "title": "Чехия купува над 200 машини за пехотата за 2 млрд. евро"}
{"url": "https://news.bg/crime/poznavate-li-si-koleloto-stolichnata-politsiya-pita.html", "text": "Полицаите от Столичната дирекция на МВР търсят собствениците на 8 велосипеда, които са открити при специализирана акция в София, информират от пресслужбата на ресорното министерство.Предполага се, че колелата са обект на престъпления, извършени в различни райони на столицата - най-вероятно са крадени. Велосипедите остават на съхранение в сградата на СДВР.Към настоящия момент за нито едно колело не е подаден сигнал в МВР.Ако някой разпознае своята собственост, може да се обади на телефон 02 9820169 или 0885 00 98 85.", "date": "2019.03.27", "title": "Познавате ли си колелото - столичната полиция пита"}
{"url": "https://news.bg/crime/mazhete-popadat-po-chesto-v-trafik-s-tsel-trudova-eksploatatsiya.html", "text": "Трафикът на хора с цел трудова експлоатация е тежко престъпление, което засяга всяка държава, не само България. Това заяви секретарят на Националната комисия за борба с трафик на хора Камелия Димитрова на пресконференция в БТА.Тя посочи, че само в рамките на ЕС произходът на жертвите е от 137 държави, като рисковете за трафик с цел трудова експлоатация се увеличават именно през наближаващия летен сезон.Димитрова заяви, че според данни от 2015 г. и 2016 г. общият брой на жертвите на трафик в Европа са били близо 24 000, като повече от половината от тях са били подложени на сексуална експлоатация. На второ място обаче (26%) се нарежда именно трафикът с цел трудова експлоатация.За разлика от трафика с цел сексуална експлоатация трудовата засяга най-вече мъжете, поясни Димитрова и посочи, че те са 80% от общия дял на потърпевшите.Като традиционно рискови сектори тя изтъкна селското и горското стопанство, ресторантьорството и хотелиерството, рибарството и др. Най-често сънародниците ни стават жертви на трудова експлоатация в страни като Испания, Чехия, Великобритания, Холандия или Белгия.По думи на Димитрова България е основно държава на произход на жертви на трафик. През 2018 г. общо 443 сънародници са станали жертви на трафик. 59 от тях са били трафикирани с цел трудова експлоатация, като става въпрос за 47 мъже и 12 жени.От комисията за борба с трафик на хора изтъкват, че най-често безработицата и безизходицата тласкат хората към поемане на риск и търсене на нерегламентирана работа в чужбина. По тази причина най-уязвими са именно безработните, които живеят в социална изолация.По думи на Димитрова обичайният профил на жертвата е лице в активна и трудоспособна възраст с ниски квалификации. Често неграмотни лица или такива с ментални проблеми биват подлъгани от фалшиви обещания. С цел превенция се провеждат информационни сесии и трудови ателиета с представители на най-уязвимите групи.Един от най-устойчивите механизми за въвличане на жертвите и рекламиране на труда на потърпевшите са интернет и социалните мрежи, обясни Димитрова и заяви, че докато се търси евтина работна ръка, ще съществуват и рискове от трудова експлоатация.От своя страна секретарят на Местните комисии за борба с трафик на хора Любка Костадинова посочи, че у нас има общо десет местни структури, които всяка година заедно с националната комисия организират информационни кампании за превенция на този вид трафик, като голяма част от превантивните дейности са свързани с интернет и сайтовете за запознанства като широко разпространен метод за въвличане в трафик.Благодарение на тези кампании са обхванати над 6 000 лица, изтъква Костадинова. Тя обаче посочва, че много от пострадалите не се разпознават като потърпевши и не търсят защита на правата си, а това затруднява образуването на досъдебното производство.По тази причина се провеждат информационни разяснителни и образователни срещи с безработни в активна трудова възраст, хора в неравностойно положение, ученици от 11 и 12 клас, както и продължително безработни или слабо мотивирани за търсене на работа лица.", "date": "2019.03.27", "title": "Мъжете попадат по-често в трафик с цел трудова експлоатация"}
{"url": "https://news.bg/economics/ot-1415-proverki-git-otkrili-5561-narusheniya-pri-trudovata-mobilnost.html", "text": "През 2018 г. от ГИТ са направили 1415 проверки за трудовата мобилност и  трудовата миграция. Установени са общо 5561 броя нарушения. За тяхното отстраняване от Инспекцията са издадени над 4700 принудителни административни мерки за работодатели и посредници. Те са задължителни за изпълнение, съобщиха от Главна инспекция по труда.Съставени са и 536 акта за установяване на административни нарушения. Най-често нарушенията са свързани с неуговаряне на минималните условия на труд, неосигуряване на минималното заплащане, липса на някои задължителни реквизити в трудовите договори и в споразуменията при командироване, липса на договор между фирмата посредник и предприятие, за което се набира персонал в приемащата държава.Най-сериозните знаци за измама са комуникация само по интернет и искане на суми предварително, припомнят от Главната инспекция по труда на кандидатите за работа в чужбина. Информацията им е преди активното наемане на работници за сезонна заетост в чужбина. Най-често това е работа в селското стопанство, строителството и туризма.Някои от основните правила, с които трябва да се съобразяват търсещите работа лица преди да заминат да работят зад граница, са следните:Използването на интернет, и в частност на социалните мрежи, като единствен начин за контакт, отказ от лични срещи или определяне на такива на публични места вместо в офис, от страна на предлагащите работа, са сигнали за евентуална измама.Отказът за сключване на договор или предлагането на договор на език, който лицето не разбира също предполага риск от измама. Подобна опасност има и когато предприятие, неизвършващо никаква дейност в България, сключва договори с работници с обещанието след това да ги командирова веднага зад граница (т.н. предприятия пощенски кутии).Ако предлагащите работа задържат личните документи на лицата, това може да бъде сигнал за попадане в схема за трафик на хора с цел трудова експлоатация.Измамата и трафикът на хора са престъпления по смисъла на закона и ИА ГИТ няма правомощия да упражнява контрол, но сигнализира компетентните органи, когато й стане известна подобна информация.Инспекцията по труда може да се намеси, когато при изпращането на работа в чужбина или командироването е нарушено трудовото законодателство.От ГИТ зачестяване на случаите, в които наетите не могат да предоставят достатъчно информация, за да бъде идентифицирана фирмата, която ги е изпратила или командировала, или местният им работодател, за да може контролните, а при необходимост - разследващите органи да се намесят.Търсещите работа в чужбина трябва предварително да проучат дали фирмите, които им предлагат осигуряване на заетост зад граница, имат регистрация в Агенцията по заетостта като фирми посредници или предприятия, които осигуряват временна работа.Списъците са публични и достъпни на сайта на Агенцията по заетостта (АЗ). При командироване трябва да се провери дали фирмата, която им предлага договор, извършва идентична дейност в България, което е условие за реално командироване.Забранени са искания на такси и други плащания под каквато и да е форма за осигуряване на работа в чужбина. Законодателството изрично регламентира, че фирмите посредници и предприятията, осигуряващи временна работа нямат право да искат такси под каквато и да е форма. Заплащането трябва да бъде от работодателя, за когото осигуряват работна ръка.Работодателите, които командироват свои работници и служители за изпълнение на дейности в чужбина, също нямат право да искат такси, категорични са от ГИТ.Най-често се искат суми за издаване на формуляр А1 за командироването им. Той се издава напълно безплатно от НАП. При евентуално плащане е наложително да се поискат документи, доказващи за какво са заплатените суми.Лицата, които търсят работа, трябва да бъдат запознати предварително и писмено с минималните условия на труд и заплащане в държавата, в която се полага трудът. Предварително между страните трябва да бъдат уговорени и разходите за транспорт, за квартира и др.Ако работникът е изпратен от предприятие, което осигурява временна работа, той трябва да сключи трудов договор с него. В документа да е разписано при какви условия на труд в предприятието ползвател ще работи.Трудовият договор трябва да съдържа данни за страните и определя: размера на основното и на допълнителните трудови възнаграждения с постоянен характер; условията за полагане на извънреден и на нощен труд и размера на заплащането и.В договора трябва да е посочена и продължителността на работния ден и на работната седмица; на дневната, междудневната и на седмичната почивка, както и дните на официалните празници в приемащата държава; размера на платения годишен отпуск; финансови условия на изпращането извън посочените (пътни разходи, квартира и др.).Когато предприятие командирова зад граница свои работници и служители за предоставяне на услуги, с които има сключен и регистриран в НАП трудов договор, работодателят трябва да подпише и споразумение за изменение на договора за периода на командировката. Споразумението е с командированите работници.В него се разписват всички условия на командироването, включително се регламентират и разходите за транспорт и спане и др.Дали командироването е законосъобразно може да бъде проверено и чрез попълване на въпросник в сайта, създаден от ИА ГИТ по проект \"Контрол на командированите лица\". След анализ на отговорите системата предупреждава дали има риск от \"фалшиво\" командироване. Анкетата може да бъде попълнена на интернет адрес https://vaprosnik.gli.government.bg:8080/CSP_ExtОт ГИТ припомнят, че работниците, които ползват фирми посредници за работа в чужбина, трябва да тръгнат от България с подписан трудов договор с чуждестранен работодател. Договорът трябва да е преведен на български или на разбираем за тях език и на езика на приемащата държава.Важни реквизити от трудовия договор са всички данни за работодателя, условията на труд и заплащане. Именно договорът е документът, чрез който на по-късен етап, при необходимост, може да се извърши проверка и да се защитят правата на работника. Трябва да имат сключен и посреднически договор с фирмата посредник, който включва определени клаузи, разписани в специална наредба. Този договор задължително трябва да съдържа коректните данни на посредника и мястото, на което е подписан.Важно е търсещите работа лица да имат достатъчно данни за посредниците или за предприятията, които ги изпращат или командироват в чужбина, по които след това същите да бъдат идентифицирани, за да бъде упражнен контрол или при необходимост извършено разследване от компетентните органи.", "date": "2019.03.27", "title": "От 1415 проверки ГИТ открили 5561 нарушения при трудовата мобилност"}
{"url": "https://news.bg/world/tusk-ne-mozhem-da-predadem-mnozinstvoto-koeto-iska-velikobritaniya-v-es.html", "text": "Председателят на Европейския съвет Доналд Туск обяви, че все повече британци искат отлагане на Брекзит и оставане в ЕС, пише \"Гардиън\".Туск енергично се намеси във вътрешните дела на Обединеното кралство и приветства тези, които излязоха по улиците на Лондон и милионите, които се подписаха под петиция правителството да отмени процеса по напускане на ЕС.Пред Европейския парламент полският политик смъмри тези, които изразяват тревога относно потенциално отлагане на Брекзит в случай, че Камарата на общините отхвърли споразумението за Брекзит още веднъж тази седмица.Той отбеляза, че ЕС трябва да е готов за по-голямо отлагане на Брекзит, ако Обединеното кралство поиска да преразгледа стратегията си за Брекзит, което означава, че страната ще участва на изборите за Европейски парламент.Има хора, които твърдят, че това ще навреди. Позволете ми да заявя ясно: подобно мислене е неприемливо. Вие не , които се подписаха под петиция за отмяна на Брекзит, 1 милион души, които организираха и растящото мнозинство, което иска Великобритания да остане в ЕС, обяви Доналд Туск.Те може би усещат, че не са достатъчно добре представлявани от британския парламент, но те трябва да усетят, че са представлявани от вас в тази камара. Защото са европейци, продължи той.Бившият лидер на Партията за независимост на Великобритания Найджъл Фараж отговори на изказването на Туск и го описа като \"заблуден\". Според него повече британци ще гласуват за напускане на ЕС, ако се проведе втори референдум. Фараж се обърна към тези, които седят зад него и попита дали наистина искат да се върне като европейски депутат. В края на речта си той призова лидерите на ЕС \"да извадят Великобритания\".5,8 милиона души се подписаха под петиция за отмяна на Брекзит.Правителството на Великобритания информира британците с имейл, че \"това правителство няма да отмени Член 50\" от Лисабонския договор.Председателят на Европейската комисия Жан-Клод Юнкер, който говори след Туск обяви пред депутатите, че очаква с интерес решението на Камарата на общините.", "date": "2019.03.27", "title": "Туск: Не можем да предадем мнозинството, което иска Великобритания в ЕС"}
{"url": "https://news.bg/politics/paralelni-protesti-v-strasburg-i-sofiya-sreshtu-paketa-mobilnost.html", "text": "Български превозвачи ще протестират в Страсбург и София срещу пакета \"Мобилност\", предаде БНР.Европейския парламент в Страсбург срещу допускането за разглеждане на т. нар. пакет \"Мобилност\" и евентуалното му гласуване в пленарна зала.В Страсбург протестът ще започне в 12 часа българско време - около половин час след началото на дебатите. Към протестиращите ще се присъединят и българските евродепутати.Все още е възможно пакетът да не стигне до обсъждане. С процедурни похвати нашите представители отново ще се опитат да го избегнат.Припомняме, законодателството беше допуснато до пленарна зала в понеделник, след като , а за окончателното отхвърляне на пакета не достигнаха само два гласа.Според превозвачите част от промените в пакета целят ликвидиране на транспортния бизнес както в България, така и в други държави от Източна Европа. По тази причина към протеста на българите ще се присъединят и техни колеги от Румъния, Полша, Литва и Словения.Те отново ще носят жълти жилетки. По думи на Ангел Траков от Сдружението на международните превозвачи с протеста превозвачите се надяват да повлияят за разумното вземане на решение по текстовете по пакета.Паралелен протест срещу пакета \"Мобилност\" ще има и в София. По време на гласуването в Европейския парламент у нас ще се проведе пешеходно шествие. Началото му е пред храм-паметник \"Александър Невски\".", "date": "2019.03.27", "title": "Паралелни протести в Страсбург и София срещу пакета \"Мобилност\""}
{"url": "https://news.bg/politics/paketat-mobilnost-izteglen.html", "text": "Според Съюза на международните превозвачи Пакетът мобилност няма да бъде гласуван днес.Според информация, съобщена първо в БНТ, изпратена до тях от евродепутата Петър Курумбашев, председателят на ЕП Антонио Таяни е заявил, че пакетът няма изобщо да влезе за разглеждане. Информацията до късно снощи беше, че ще се проведе второ гласуване за влизане на текстовете в дневния ред на тази пленарна сесия.Въпреки това планираният за днес Евродепутатите Емил Радев и Ангел Джамбазки заявиха пред bTV, че се надяват на няколко положителни сценария, но все още отпадането на гледането на пакета не е окончателно.Рано е да се обявява победа, след като изпуснахме дузпа на празна врата, сега не трябва да допускаме това да се случи, категоричен бе Джамбазки. Думите му са по повод , което се оказа от ключово значение.Те настояват пакетът \"Мобилност\" да се върне в Транспортната комисия и да се разгледа в мандата на следващия Европейски парламент. Според тях, всички, които са настоявали планът \"Макрон\" да се гласува днес, са потъпкали правилата на ЕП. Такъв проект трябва да се разгледа в новия състав на парламента с нов петгодишен мандат, категорични са те.От Съюза на международните превозвачи изразиха надежда, че ще започне сериозно разглеждане на проекта с качествени и ясни промени. Законопроект, който засяга 11 млн. души, не може да бъде решен в последния момент, потъпквайки всички правила на ЕП, посочват те.Според Джамбазки, ако текстовете не минат на днешната сесия, шансовете това изобщо да се случи драстично намаляват. Той коментира, че парламентът няма право да налага мерки при почти изравнени гласове, напомняйки, че на последното гласуване резултатите са били 156 срещу 154 гласа.Припомняме, в 12 часа българско време те ще излязат пред Европейския парламент в Страсбург, за да изразят недоволството си срещу ликвидирането на транспортния бизнес в Източна Европа. Паралелен протест ще се състои и в София.Снощи министър-председателят Бойко Борисов заяви във \"Фейсбук\", че е писал на премиерите на Гърция, Испания, Ирландия, Португалия, Словакия и Хърватия, както и на лидерите на ЕНП партии от тези държави, с  за удължаване на срока за дебати и изработване на едни по-балансирани и справедливи мерки по пакета \"Мобилност\".", "date": "2019.03.27", "title": "Пакетът \"Мобилност\" изтеглен?"}
{"url": "https://news.bg/education/prevrashta-li-se-v-hronichen-gladat-za-asansyorni-tehnitsi-u-nas.html", "text": "За тази година държавният план-прием за професионалните гимназии в София е 154 паралелки. Отчетено е увеличение на кандидат-гимназистите в столицата, като тази година те ще бъдат с 422 ученици повече.Професионална гимназия \"Хенри Форд\" в София реализира прием в специалности, в които столичната и националната икономика имат крещяща нужда от квалифицирана работна сила. Директорът на гимназията Таньо Стойчев обясни за news.bg , че една от тези специалности е Подемна и асансьорна техника.\"Миналата година не успяхме да реализираме, но тази година се надявам, че ще успеем да реализираме успешно прием в много важна специалист - електротехници в областта на монтажа и експлоатационната поддръжка на асансьори и подемна техника\", уточни той. В София по тази специалност прием не е реализиран повече от десет години и нуждите на Столична община са големи. Според него проблемът не е в това, че професията е непривлекателна, а това, че родителите нямат информация за условията на работа и нивата на заплащане.За тази година в гимназията са разкрити общо 11 паралелки, от които 6 са с дуална форма на обучение. Най-малко 12 ученици трябва да бъдат приети в специалност Подемна и асансьорна техника, като Стойчев се надява тази есен желаещите да бъдат доста повече.Очаквайки изпълнение на приема в професионално направление подемна и асансьорна техника, Професионална гимназия \"Хенри Форд\" планира изграждането на учебен център за техници. Той се осъществява с финансовата помощ на Националната браншова организация, Софийската браншова организация и отделни фирми.Самите фирми предлагат много добри условия за работа наред с възнаграждения над средните за София при постъпване на работа на учениците. По думите на Стойчев фирмите поемат отговорността за допълнителна квалификация на новите си кадри.Той подчерта, че има огромно търсене от страна на фирмите и желание да се включат след първия гимназиален етап да подписват трудови договори с учениците.Разчитаме и на националната програма на МОН за подобряване на материалната база в професионалното образование. Разчитаме и на собствени ресурси, уточни Стойчев. Никак не е лесно изграждането на модерна материална база според него, която трябва да стане образец за това как трябва да бъдат изграждани подобни бази за теоретично и практическо обучение.Училищата разчитат и на регионалните инспекторати по образование, в Столичния инспекторат обаче не регистрират интерес от страна на работодателите.Всяка година РУО обявява в план-приема паралелка в подемна асансьорна техника, както и провежда информационна кампания за кариерното ориентиране, обяснявайки ползите от избора на професията и възможностите, които дава.За пореден път ще покажем потребността от тази професия на пазара на труда, заяви директорът на инспектората към МОН Ваня Кастрева. Имаме много традиции с производители и бизнеса, но в този случай не може да се похвалим с конструктивно партньорство. По думите ѝ активността на бизнеса липсва.Не мога да влизам в детайли каква е причината от страна на бизнеса, за да не проявява заинтересованост към тази професия , но в последно време всички ставаме свидетели на потребността от това да има квалифицирани кадри в бранша. Тя призова работодателите да подадат ръка, за да мотивират бъдещите си специалисти, а директорите на гимназии да провеждат политики за кариерно ориентиране.Мерките от страна на бизнеса биха били политики за провеждане на дуална форма на обучение, но това според Кастрева е отговорност, колкото тази на училището.Постарали сме се да бъдем максимално креативни в абсолютна хармония с изискванията на нашите социални партньори, с много активен диалог между нас, училищата, бизнеса, за да можем да отговорим на потребностите на пазара на труда и в същото време да дадем шанс за развитието на всяко столично дете, допълни Кастрева. Според нея всичко зависи от това какви са нагласите на родителите, за да могат да изберат заедно с децата си как да продължат образованието в гимназиален етап. Друга форма на консултиране на родителите е кариерният център към инспектората в София.Центровете за професионална подготовка Кастрева определи като бърза писта за професионална преквалификация, тъй като основите на качествено и професионално образование не могат да бъдат иззети от центрове за професионално обучение. На територията на София има над 1000 центъра за професионално обучение, където след контрол на качеството на обучение са отнети около 400 лицензи, изтъкна КастреваПрофесионална гимназия \"Хенри Форд\" ще разчита на подкрепа и от страна на Столична община за разяснителна кампания, с която чрез билбордове да бъдат рекламирани техническите специалности на гимназията. Мерките за популяризиране на специалностите обаче са недостатъчни.Два пъти годишно се провеждат и дни на отворените врати. Директорът допълни, че със съдействието на фирмите се организират и дни на отворените врати в самите фирми. Така родителите могат да получат информация за перспективите за развитие и заплащането. Когато родителят е информиран, според Таньо Стойчев, този избор е много по-точен по отношение не само на това какво желае ученика, завършил основно образование, но и заради това, че родителите са наясно за бъдещето на своето дете.", "date": "2019.03.27", "title": "Превръща ли се в хроничен гладът за асансьорни техници у нас?"}
{"url": "https://news.bg/politics/mestan-ne-iska-da-plashta-danak-za-nechii-istoricheski-kompleksi.html", "text": "Ние сме поели ангажимент, че ще вървим по пътя на българския Нелсън Мандела, лежал над 23 години в комунистически затвор за правото си да отстоява своята идентичност. Това заяви лидерът на партия ДОСТ Лютви Местан пред bTV. Изказването му е по повод организираната подписка и изискване за законово признаване на национални малцинства в България.Според Местан определения като ислямизиран или тюркоезичен българин са обидни квалификации. Той подчерта, че България е единствената държава в Европа, която забранява агитация на майчин език, тъй като по конституция в страната няма национални малцинства.Лидерът на ДОСТ бе категоричен, че възродителният процес продължавал и днес, тъй като все още се правят опити за асимилация. Плащам десетки глоби за ползване на майчин език, негодува той. Местан посочи, че той самият се самоопределя като български гражданин, който е част от турското малцинство.Относно заканата на евродепутата Ангел Джамбазки, че ще го даде на прокурор с обвинение, че извършва престъпление срещу републиката, Местан заяви, че когато държавата признае статута на националните малцинства и подобни определения се криминализират като престъпления от общ характер, не той, а хора като Джамбазки ще бъдат дадени на съд.Ако някой вижда в мен сепаратиста или демона на българската политика, трябва да прочете декларацията, с която обявихме организирането и провеждането на национална кампания за събиране на подписи за признаване на национално турско малцинство, заяви той, изтъквайки, че там ясно е посочено, че се осъжда всяка форма и дори мисъл или идея за сепаратизъм и автономия.Искаме по закон и по конституционен ред да ни се уреди статутът, защото това има огромна морална и практическа стойност, обобщи Местан.Ако някой някога посегне и на квадратен метър българска земя, всеки член на ДОСТ още преди българите ще пролее кръвта си за този квадратен метър, категоричен бе политикът. Той обаче заяви, че отказва повече да плаща данък за нечии \"националистически истерии\" и \"исторически комплекси\".Тъй като отреждането на политически права на етнически група е в разрез с конституцията, Местан настоя за конституционна промяна, така че никой да не може повече да му налага символични глоби за говорене на турски език.Той изрази желание да е равноправен български гражданин, подчертавайки, че България е единствената страна членка на ЕС, която го наказва, че говори с избирателите си на майчин език.Запитан колко често пътува до Турция Местан призна, че посещава страната често. Той обаче отдавна нямал срещи с Ердоган или с други политически лидери в Турция, така че въпросната инициатива била изцяло дело на партия ДОСТ и симпатизантите й и нямала връзка с Турция.Все пак Местан призна, че подписката има отношение към предстоящите евроизбори.Издържам партията само от доброволни дарения, затова битката ни на евроизборите ще е битка на партия, която носи свещена кауза, срещу парите на другите партии, заяви той.", "date": "2019.03.27", "title": "Местан не иска да плаща данък за нечии исторически комплекси"}
{"url": "https://news.bg/world/moshten-vzriv-v-stokholm-nyakolko-dushi-sa-raneni.html", "text": "Мощен взрив се чу в Западната част на Стокхолм в района на Велингбю, съобщиха Еxpressen и други медии.Взривът е станал през нощта, по информация на вестник Aftonblade. Няколко души са в шок, един е тежко ранен заради паднали стъкла, съобщи представител на полицията Фредерик Анедрън.Повредени са коли и сгради.По информация на британското издание Метро, което се позовава на местни източници, експлозията е станала в индустриална зона на Валинджбай (Vallingby).Прегледани от медици са петима души, а в болницата са останали двама.По информация на полицията причините за взрива са неизвестни. Води се разследване.", "date": "2019.03.27", "title": "Мощен взрив в Стокхолм, няколко души са ранени"}
{"url": "https://news.bg/politics/krasimir-parvanov-nikoy-ne-mi-e-iskal-ostavkata.html", "text": "Никой не ми е искал оставката. Това заяви бившият зам.-министър Красимир Първанов, чиято оставка бе приета вчера.Повод да поиска излизане от властта бе информацията, че . От същата фирма апартаменти са закупили , а и бившият вече зам.-спортен министър Ваня Колева.\"В последните дни много се говореше за морал на политиците. Моралът не е дума, той е действие - подадох оставка, считам че съм направил правилно действие\", обяви Първанов.Той обясни, че е преговарял за цената. \"През 2009 г. купувам жилище от същия строител, всеки ден отивайки за работа, минавам покрай строежа, имам впечатление от него. Отидох, срещнах се и в лична договорка се договорихме за цена на груб строеж. Тя е 650-700 евра. Цената е в личен разговор, изтъкнал съм много недостатъци, които те приеха - близост до \"Цариградско шосе\", където е шумно, купувам второ жилище от тях - редно е да имам отстъпка\", обоснова се Първанов.\"Живея на \"Тинтява\" 13, това е на \"Тинтява\" 1, обясни защо е предпочел този шумен апартамент бившият зам.-енергиен министър.Красимир Първанов бе категоричен, че зам.-министър на енергетиката и една строителна фирма нямат допирни точки. \"Отговарях за природни ресурси и енергийна сигурност - как този зам.-министър може да помогне на такъв строител - никак\", отговори си той.Припомняме, в периода 2007-ма - 2010-та година Красимир Първанов е директор на дирекция \"Обновяване, проучване и предоставяне на мрежи\" в \"ЧЕЗ Разпределение България\" АД. От 2010-та до 2012-та година е . Бил е в \", когато енергиен министър е Трайчо Трайков. На 15 май 2017 г. е назначен за зам.-министър на енергетиката.\"Моят нотариален акт е от септември 2018 г. не съм предполагал, че мога да направя нарушение. До ден днешен освен от предаванията не знам кой е купувал в тази сграда. Тази цена се договаря в офиса. Познавам собственика на фирмата Мирянов от 2009 г. при първата покупка\", обясни бившият вече зам.-енергиен министър.И първият и вторият път не съм знаел, че съществуват такива групи. Чист съм пред съвестта си, защото не знам кой е купувал жилище там и на какви цени - няма доплащане по друг начин, това са реалните цени. От 1989 г. се занимавам с електроенергетика. След почти 30 г. трудов стаж не мога да си позволя някой да хвърля петно, че съм ползвал облаги за купуване на жилище, защити се Красимир Първанов.Той изрази учудване защо този скандал - \"Апартаментгейт\" се правеше \"лъжичка по лъжичка\" - в Имотния регистър явно е записано още от м.г. кой къде е закупил апартамент, обясни Първанов.Запитан дали реакцията му (да подаде оставка - б.р.) не е стъпка към отстраняване на , от чийто седми апартамент тръгна този скандал, Красимир Първанов отговори, че е убеден, че Цветанов ще вземе най-правилното решение. Двамата не са се чували. Не се е чувал и с останалите собственици на апартаменти (Цецка Цачева, Ваня Колева - б.р.).\"В този кабинет влязох като експерт, аз съм електроинженер. Поканиха ме от НФСБ. Не съм разговарял със Симеонов, нито с премиера, нито с някой друг (преди да подаде оставка - б.р.)\", обясни Първанов.Името на  при подписвания през 2011 г. анекс по договора за оборудване на АЕЦ \"Белене\". Първанов бе упрекнат, че тогава  България се задължава да приключи в 3-месечен срок строежа на \"Белене\".Запитан: \" да бъдем осъдени по иска за 1,2 млрд. евро\", Първанов каза, че това е лъжа.Той показа  - за доставка на цикъл производство. \"Колегите единствено съоръжения, които са готови. За мен този скандал е битов. В професионален аспект считам, че в Министерството на енергетиката. Подчертах, че о, считам, че съм един от най-добрите експерти и ще продължавам да се занимава\", защити се Първанов.По думите му спирането на проекта (на втора атомна електроцентрала в България - б.р.), замразяването му било грешна стъпка. Това предизвика , каза Първанов.\"Няма с какво друго да се занимавам, когато целият ми професионален живот е енергетика. Подписал съм с декларация по чл. 12. Този ресурс (парите за апартаментите - б.р.) е само от дивиденти.От 2012 г. до 2017 г. съм се занимавал с частен бизнес пак в енергетиката.", "date": "2019.03.27", "title": "Красимир Първанов: Никой не ми е искал оставката"}
{"url": "https://news.bg/regions/romite-ot-stolipinovo-uchat-balgarski-v-nov-obrazovatelen-tsentar.html", "text": "Образователен и здравен център за роми откриха в Пловдив, предаде БНТ.Целта е жителите на квартал \"Столипиново\" да бъдат стимулирани да си плащат редовно здравните осигуровки и да посещават допълнително часове по български език.Двата нови центъра, които заработиха в ромския квартал, са изградени със средства на Българо-швейцарската програма за сътрудничество.В медицинския център децата и неосигурените пациенти от \"Столипиново\" ще могат да ползват безплатен първичен преглед при гинеколог, педиатър или специалист по вътрешни болести. Целта е да се прекрати проблемът с ражданията в ранна детска възраст. Медиците ще разчитат на здравни медиатори, които да убеждават хората да посещават здравното заведение.В новия образователен център пък ще се преподават допълнителни уроци по български език, той като това е един от най-големите пропуски в обучението на децата от ромския квартал.", "date": "2019.03.27", "title": "Ромите от \"Столипиново\" учат български в нов образователен център"}
{"url": "https://news.bg/regions/roditeli-na-detsa-s-uvrezhdaniya-osporvat-resheniya-na-telk-pazardzhik.html", "text": "Родители на деца с увреждания смятат, че ТЕЛК-Пазарджик издава документи с невярно съдържание, предаде БНР.На част от децата е отнето правото на чужда помощ, а това ги обрича на изолация.Един от случаите е този на 14-годишно момче с аутизъм и умствена изостаналост. Въпреки че на практика момчето е напълно безпомощно само, решението на ТЕЛК е 80% увреждане без чужда помощ. По тази причина детето няма да може да посещава училище, тъй като майка му няма да има правото да го придружава. Това ще прекъсне и процеса на социализирането му.От своя страна от ТЕЛК-Пазарджик съобщиха, че недоволните родители могат да обжалват решението пред Националната експертна лекарска комисия.", "date": "2019.03.27", "title": "Родители на деца с увреждания оспорват решения на ТЕЛК-Пазарджик"}
{"url": "https://news.bg/politics/rumen-hristov-kisyov-ne-e-otkazval-da-e-v-listata-s-gerb-zashtoto-ne-e-priemal.html", "text": "Председателят на  да имат 8 български евродепутати, излъчени от съвместната им листа. Това заяви той в интервю пред \"24 часа\".Христов заяви, че Владимир Кисьов не е отказвал , защото той никога не е приемал.Разбира се, че СДС не е това, което беше, но и сега имаме структури в 200 общини, 250 съветници и 30 общински и районни кметове, каза Христов.Според  с три формации има 2%, СДС - 1,2 процент.\"Аз не познавам син олигарх. Няма такъв. Олигарсите са червени. С парите, източени от банките и раздадени в куфарчета, те отново са управляващи, само че в икономиката\", каза Христов.По думите му общата листа с ГЕРБ е неочакван, но логичен ход. Катализатор на решението беше писмото на Жозеф Дол, което други две партии от ЕНП прочетоха по различен начин и отказаха да участваме заедно на тези избори (ДСБ и ДБГ - б.а.).", "date": "2019.03.27", "title": "Румен Христов: Кисьов не е отказвал да е в листата с ГЕРБ, защото не е приемал "}
{"url": "https://news.bg/politics/edinodushno-prieha-na-parvo-glasuvane-zakona-za-bankovata-nesastoyatelnost.html", "text": "Депутатите приеха на първо гласуване единодушно и без дебати законопроекта за изменение и допълнение на Закона за банковата несъстоятелност.Припомняме, с предложения законопроект се въвеждат разпоредбите на Директива (ЕС) 2017/2399 на Европейския парламент и на Съвета от 12 декември 2017 г., която хармонизира частично реда на вземанията по необезпечени дългови инструменти при несъстоятелност на банки и инвестиционни посредници.Хармонизацията се отнася до реда на вземанията на притежателите на необезпечени първостепенни дългови инструменти, които са приемливи за целите на минималното изискване за собствен капитал и приемливи задължения съгласно Директива 2014/59/ЕС от 15 май 2014 г.Със законопроекта се предлага максимално попълване на масата на несъстоятелността чрез ограничаването на разходите от масата на несъстоятелността при водените съдебни производства, включително относно процесуалното представителство, както и предвиденото правомощие на синдика да продава чрез пряко договаряне вещи и права, които на практика не могат да бъдат реализирани чрез публична продан.Предложените изменения внасят яснота, като се уточнява изрично кръгът на страните в съдебните производства, от които предварително не се събира държавна такса, както и се определя броя на неуспешните публични продани, след които се пристъпва към пряко договаряне.", "date": "2019.03.27", "title": "Единодушно приеха на първо гласуване Закона за банковата несъстоятелност"}
{"url": "https://news.bg/politics/sadii-i-prokurori-shte-mogat-da-uchastvat-v-upravlenieto-na-proekti-s-benefitsient-vss.html", "text": "Депутатите приеха на второ гласуване на законопроекта за допълнение на Закона за управление на средствата от европейските структурни и инвестиционни фондове. Законотвроците гласуваха с 80 гласа \"за\", 1 \"против\" и 0 \"въздържали се\".Припомняме, със закона съдии, прокурори, следователи и съдебни служители в органите на съдебната власт могат да участват в дейности по изпълнение и/или управление на проекти с бенефициент или партньор Висшия съдебен съвет, с които се финансират мерки, свързани с изпълнението на Актуализираната стратегия за провеждане на реформата в съдебната система и Стратегията за въвеждане на електронно управление и електронно правосъдие при спазване на правилата за избягване на двойно финансиране и за допустимост на разходите.В този случай, съдиите, прокурорите, следователите и съдебните служители в органите на съдебната власт се считат за лица по чл. 49, ал. З, като дейностите се възлагат от оправомощения ръководител или координатор на проект.", "date": "2019.03.27", "title": "Съдии и прокурори ще могат да участват в управлението на проекти с бенефициент ВСС "}
{"url": "https://news.bg/politics/oshte-3-mesetsa-za-komisiyata-koyato-proveryava-skandalite-v-dabch.html", "text": "Депутатите удължиха с три месеца работата на Временната анкетна комисия за получаване на всички данни, факти и обстоятелства за изнесените твърдения за скандална подкупна схема при придобиване на българско граждани от чужди граждани.Припомняме, на 14 декември 2018 г. парламентът създаде Временна анкетна комисия за проучване на всички данни, факти и обстоятелства по повод изнесените в европейски и български медии твърдения за скандалната подкупна схема при придобиване на българско гражданство от чужди граждани. Тогава \"За\" проекторешението гласуваха 161 народни представители, \"против\" - 1 и \"въздържали се\" - 4.Създадената комисия работи разполагаше с 3-месечен срок за работа. Инициативата за създаване на комисията бе на ДПС. По предложение на \"Обединени патриоти\" в комисията има 17 депутати, разпределени на пропорционален принцип.За председател на комисията бе избран Йордан Цонев от ДПС, за заместник-председател Тома Биков от ГЕРБ. Членове на комисията са още: Маноил Манев, Десислава Костадинова - Гушева, Емилия Милкова, Красен Кръстев, Станислав Иванов и Александър Ненков от ГЕРБ, Иван Иванов, Крум Зарков, Пенчо Милков, Таско Ерменков и Тодор Байчев от БСП, Юлиян Ангелов и Красимир Богданов от \"Обединени патриоти\", Хамид Хамид от ДПС и Андон Дончев от \"Воля\".Припомняме, на 29 октомври 2018 г. рано сутринта  по разследване на схеми за продажба на българско гражданство. Първоначално бяха арестувани над 20 служители на агенцията, обвинения , включително и на председателя на , който е от .Дни по-късно зам.-главният прокурор Иван Гешев заяви, че Държавната агенция за българите в чужбина  за около година.В Кюстендил са открити \"цели бидони с документи\", като са претърсени над 50 адреса в цялата страна. Открити са множество доказателства, преписки и удостоверения.Президентът Румен Радев обяви, че са и те са били предадени в прокуратурата. Той отказа да коментира какви са били те с аргумент, че тече следствие.", "date": "2019.03.27", "title": "Още 3 месеца за комисията, която проверява скандалите в ДАБЧ"}
{"url": "https://news.bg/politics/dbg-iska-evroprokurori-da-proveryat-imotnite-sdelki-na-rodnite-polititsi.html", "text": "От Движение \"България на гражданите\" настояха за външна проверка на имуществото на българските депутати и министри, както и на техните роднини. Те призоваха независимата проверка да бъде извършена от прокурори от Германия, Испания и Холандия.Необходимо е провеждането на всеобхватна операция \"Чисти ръце\" по високите етажи на властта, а не просто замитане на поредния \"Гейт\" с няколко незначителни политически жертви, категорични са от партията.Според ДБГ не може да се разчита на антикорупционната комисия и другите български институции, тъй като те са предварително \"обезвредени\" от същите тези управляващи, които трябва да проверяват.По тази причина те смятат за наложително българското правителство да покани европейски прокурори и те да проверят всички имотни сделки на политически лица.От ДБГ изчисляват, че само за пет сделки, сключени от политиците на данъчна оценка, а не на реална цена, има вероятност да са укрити данъци за близо 81 000 лева. Те се опасяват, че ако проверката установи още подобни сделки, може да се окаже, че държавният бюджет е ощетен с милиони левове.Съмнителните сделки с луксозни имоти не са присъщи само на политическия апарат на ГЕРБ, а и на политици от други парламентарни партии, убедени са от ДБГ. Според тях 44-то Народно събрание е олицетворение на непочтенността в политиката и припомнят за случаи като \"\" или \"От ДБГ са на мнение, че единственото лечение за този \"морален колапс\" на политическия елит е провеждането на предсрочни парламентарни избори с машинно и електронно гласуване, които да гарантират смяната на корупционния модел на управление.", "date": "2019.03.27", "title": "ДБГ иска европрокурори да проверят имотните сделки на родните политици"}
{"url": "https://news.bg/int-politics/braziliya-se-nadyava-na-mirno-reshenie-vav-venetsuela.html", "text": "Бразилските власти отхвърлят военната намеса във Венецуела като начин за разрешаване на острата вътрешна политическа криза в страната. Това съобщи във вторник министърът на отбраната на Бразилия Фернандо Азеведо е Силва на среща с Джон Болтън във Вашингтон, съобщава ТАСС.\"Бразилия се надява на бързо и мирно разрешаване на кризата във Венецуела\", заяви министърът на отбраната, цитиран от вестник \"Глобо\".Говорейки за възможността да се използва военна сила срещу републиката, той отбеляза, че \"Бразилия не разглежда подобен сценарий\".В същото време министърът повтори, че събитията във Венецуела \"предизвикват загриженост\" за бразилските власти.На 19 март бразилският президент Жаир Болсонару, който беше на официално посещение в САЩ, не даде директен отговор на въпроса на журналистите дали Бразилия възнамерява да подкрепи потенциалното използване на военна сила от САЩ срещу Венецуела.Бразилският лидер обаче подчерта, че страната му \"е готова да търси отстраняването на венецуелската диктатура\".", "date": "2019.03.27", "title": "Бразилия се надява на мирно решение във Венецуела"}
{"url": "https://news.bg/regions/rodilnoto-otdelenie-v-yambol-e-pred-zatvaryane.html", "text": "Единственото родилно отделение в Ямболска област е пред затваряне, предаде Нова телевизия.Ако МБАЛ \"Св. Пантелеймон\" не намери неонатолог на постоянна длъжност до 1 април, ражданията ще се преустановят. Причината е, че от месеци здравното заведение ползва услугите на специалисти от други градове. Тази ситуация обаче не може да продължава.Освен неонатолози в отделението има остър недостиг и на акушер-гинеколози. В момента в болницата работят само двама лекари, които са изключително натоварени.В областта, с население около 120 000 души, годишно проплакват близо 400 бебета. Въпреки че отделението е оборудвано със съвременна апаратура обаче, се оказва, че няма специалисти, които да го използват.За спешните случаи в АГ отделението са готови дори да работят на \"ръба на закона\". Директорът на МБАЛ \"Св. Пантелеймон\" д-р Панайот Диманов обясни, че въпреки добрите условия и заплащане, които се предлагат в болницата, никой медицински специалист не желае да работи в Ямбол.От болницата се надяват държавата да вземе отношение по случая.", "date": "2019.03.27", "title": "Родилното отделение в Ямбол е пред затваряне"}
{"url": "https://news.bg/int-politics/kitay-sadi-bivshiya-shef-na-interpol-za-koruptsiya.html", "text": "Китай съди бившия шеф на Интерпол Мън Хунвей за корупция, след като разследване установи, че е заподозрян във вземане на подкупи и нарушаване на дисциплинарните правила, коментира управляващият антикорупционния надзорник на комунистическата партия, цитиран \"Ройтерс\".Мън е изключен и от партията, допълва той.Миналата година Интерпол заяви, че Мън е подал оставка, след като френските власти съобщиха, че той е изчезнал след пътуване до родината му.Припомняме, че преди месеци , но след това стана ясно, че е .Съпругата на , нае , които да й помогнат в търсенето.", "date": "2019.03.27", "title": "Китай съди бившия шеф на Интерпол за корупция"}
{"url": "https://news.bg/press/korneliya-ninova-koruptsiyata-ot-modela-borisov-prebori-partiyata-gerb-zapisvat-partiite-za-evrovota-do-10-april-zhrebiyat-na-24-i.html", "text": "Апартаментгейт. \"Дума\":Корнелия Нинова: Корупцията от модела \"Борисов\" пребори партията ГЕРБ Скандалът с апартаментите на властта е последица от модела \"Борисов\", чрез който ни управляват вече 10 години. Той е следствие на лобистките закони, които ГЕРБ приемат заради един-двама олигарси или за определени фирми. След което те им се отблагодаряват с коли, с апартаменти или с нещо друго. Това заяви лидерът на БСП Корнелия Нинова в коментар по темата \"апартаментгейт\". Тя цитира изказване на премиера Бойко Борисов отпреди няколко дни, в което той обяви, че е създал партия ГЕРБ, за да се бори с корупцията. След 10 години управление корупцията пребори партията, подчерта Нинова. Лидерът на левицата припомни още няколко публични корупционни скандала, които за последните години излязоха от редиците на ГЕРБ - първите апартаменти на Цветанов, апартаментите на Горанов, \"Кумгейт\", \"Суджукгейт\". Какво се случи след всички тези разкрития, попита Нинова. Нищо. Борисов и ГЕРБ продължават да управляват чрез рекет и лобизъм.Затова изходът от целия този порочен модел са само и единствено предсрочни парламентарни избори, убедени са в БСП. Защото дори и Цветан Цветанов да си отиде, на негово място ще дойде друг и моделът ще се възпроизведе, подчерта Корнелия Нинова. Защото главата на този модел се нарича Бойко Борисов и докато той управлява държавата, моделът няма да се промени. Време. \"Сега\":България още не е решила зимно или лятно време да избереБългария ще съобрази изцяло въвеждането на постоянно часово време с избора на съседните държави - членки на Евросъюза. Това съобщи БНТ, като се позова на министерството на транспорта, което е отговорно по темата.През миналата година Министерството на енергетиката направи национално допитване, в което можеше да се включи всеки български гражданин и да даде мнение трябва ли да се сменя времето през пролетта и есента и ако не се сменя - кое предпочита като основно. Българите са категорично зад решението за постоянна часова зона, превес при избора имаше лятното часово време.От министерството на транспорта обаче обясниха, че това не означава, че Министерския съвет ще реши в полза на лятното време, защото основна тежест ще има общото решение на съюза и съседните държави. Целта според ведомството е да не се създават часови зони в рамките на общността.От транспортното министерство предвиждат обществени дискусии по темата, включващи представители на работодателските организации, синдикатите и неправителствения сектор. Ще бъде направен анализ какви биха били последиците при приемането на зимно или на лятно часово време. Министерството отчита ползата от непроменяща се часова зона, особено при жп транспорта, при който в момента има най-сериозни трудности при местенето на стрелките. Вот. \"24 часа\":Записват партиите за евровота до 10 април, жребият - на 24-иДо 10 април партиите и коалициите, които искат да участват на евроизборите през май, трябва да подадат документи за регистрация в ЦИК. Това става ясно от хронограмата, която избраната само преди седмица нова комисията, начело със Стефка Стоева, прие.Срокът за инициативните комитети, които ще издигнат независими кандидати за евродепутати, е 15 април. Окончателните имена в листите си пък партиите, коалициите и инициативните комитети ще са ясни до 23 април - това е крайният срок за внасянето на списъците с кандидатите им в ЦИК. На следващия ден - 24 април, комисията ще определи с жребий номерата на формациите в бюлетината.Предизборната кампания стартира на 26 април и приключва в полунощ на 24 май. Пакт \"Мобилност\".\"Монитор\":Български и румънски превозвачи излизат в сряда на протест в СтрасбургНад 700 български и румънски превозвачи ще протестират пред Европарламента в Страсбург, когато в сряда евродепутатите трябва да гласуват поправките в Пакет \"Мобилност\". \"Имаме разрешение да използваме и камион, който ще бъде използван за трибуна\", съобщи за \"Монитор\" председателят на Съюза на международните превозвачи Йордан Арабаджиев. По думите му протестът ще бъде подобен на проведения на 10 януари в Брюксел.Пакетът \"Мобилност\" има вече над 2000 поправки.Предложението за гласуването му беше прието \"на косъм\" с 156 срещу 154 гласа в понеделник при трима отсъстващи от зала български евродепутати - Неджми Али, Светослав Малинов и Николай Бареков.\"Полетът София - Франкфурт закъсня с 1 час\", обясни Светослав Малинов във вторник отсъствието си от залата. \"Оставих този пакет да мине, за да видят българските транспортни босове, че не може техните работници в 21-и век да живеят 90 дни в кабината и да ползват тоалетните на бензиностанциите\", заяви Николай Бареков. Мярка. \"Монитор\":Миню Стайков остава в арестаМиню Стайков остава в ареста. Това реши Специализираният апелативен съд във вторник. Така бе отменена паричната гаранция от 500 000 лв., която наложи спецсъда с решението си от преди броени дни бизнесмена да бъде освободен.Според магистратите голяма част от свидетелите по делото са подчинени или зависими от Стайков, който е обвинен в ръководене на организирана престъпна група, занимаваща се с контрабанда, данъчни престъпления и пране на пари и може да им се окаже въздействие.На 20 декември 2018 година стана ясно, че бизнесменът е прекарал инсулт и има пареза. Предписано му било лекарствено лечение и рехабилитация. Според вещите лица обаче той не може да се лекува и в болницата към затвора. Така съдът задължи шефа на затвора в София да настани Стайков в МВР болница.", "date": "2019.03.27", "title": "Корнелия Нинова: Корупцията от модела \"Борисов\" пребори партията ГЕРБ ; Записват партиите за евровота до 10 април, жребият - на 24-и"}
{"url": "https://news.bg/crime/stolichnata-politsiya-zadarzha-sled-gonka-izvesten-avtokradets.html", "text": "Известният столичен автокрадец, познат с прозвището Пери, е бил задържан при операция в София, предаде БНР.Той е арестуван от спецотряда \"Кобра\" след преследване в квартал \"Хиподрума\".Мъжът е откраднал пореден луксозен автомобил в столицата.Той е отказал да спре на сигнал на служители на МВР и започнало преследване.Пери е откаран в болница след ареста му, тъй като при бягството се е ударил в автомобил на полицията.Разследването продължава.", "date": "2019.03.27", "title": "Столичната полиция задържа след гонка известен автокрадец "}
{"url": "https://news.bg/world/okolo-160-zhertvi-na-klaneto-v-mali.html", "text": "Около 160 са по последни данни предаде \"Ройтерс\", като цитира изявление на правителствен говорител. Властите признаха, че това етническо нападение е сред най-жестоките нападения в най-новата история на страната.По-рано се появи и ужасяващо видео от случилото се.Според официални данни, загинали са 157 души. Едва преди дни беше съобщено за 130 жертви, но властите предупредиха, че броят бързо ще се увеличи.Припомняме, че  миналата седмица фермери край град Банкас в Мали, избиха над стотици и заличиха селото, в което са живеели част от жертвите.По думите на кмета на града Мулай Гуиндо, нападателите са били облечени като ловци донзо. Те са нахлули в две села, като едното от тях - Огосагу, е напълно унищожено.На територията на двете села бяха открити тела на загинали хора.", "date": "2019.03.27", "title": "Около 160 жертви на клането в Мали "}
{"url": "https://news.bg/weather/oblachno-i-vetrovito-dazhd-v-iztochna-balgariya.html", "text": "Днес ни очаква предимно облачен и ветровит ден. Това съобщават от НИМХ.Ще духа до умерен вятър от северозапад.Над източната половина на страната ще има слаби превалявания от дъжд.Дневните температури се понижават и минималните температури ще са между 3 и 8 градуса, а максималните - между 12 и 17 градуса.Атмосферното налягане е по-високо от средното за месеца и ще продължи да се повишава.През следващите дни се очаква захлаждането да продължи.Снимката е направена, благодарение на ", "date": "2019.03.27", "title": "Облачно и ветровито, дъжд в Източна България "}
{"url": "https://news.bg/world/sasht-nyamame-obshto-s-atakata-sreshtu-posolstvoto-na-severna-koreya.html", "text": "Американското правителство няма нищо общо на Северна Корея в Мадрид.Това заяви говорителят на Държавния департамент на САЩ Робърт Паладино във вторник, цитиран от \"Ройтерс\".Испанският съдия планира да поиска екстрадиция от Съединените щати на членове от групата, за която подозира, че са опитали да убедят служител да избяга.В документите на испанския Върховен съд е идентифициран един от групата като мексикански гражданин и друг като гражданин на САЩ.Престъпната група от 10 души е успяла да избяга по светло на 22 февруари, след като откраднала компютри и документи от посолството, където завързала персонала.Съдията поясни, че тарторът е избягал от испанските власти и се е върнал в САЩ, където се свързал с ФБР.Съдия Хосе де ла Мата отмениматериалите по случая да останат в тайна и обяви, че са открити доказателства за различни престъпления, включително влизане с взлом, нанасяне на телесна повреда, отправяне на заплахи и кражба, извършени от \"престъпна организация\".", "date": "2019.03.27", "title": "САЩ: Нямаме общо с атаката срещу посолството на Северна Корея "}
{"url": "https://news.bg/world/87-teroristi-likvidirani-v-iztochen-afganistan.html", "text": "87 терористи са били ликвидирани в Източен Афганистан. Това са съобщили местните власти в провинция Нангархар, цитирани от ИРНА. Терористите са свързани с Хорасан, крило на \"Ислямска държава\".Той добави, че 8 джихадисти са ранени.Въпреки факта, че афганистанският президент обяви по-рано поражението на ДАЕШ в Източен Афганистан, групировката все още е активна в провинцията.Наскоро руски гражданин обяви създаването на нов център \"Ислямска държава\" в северната част на Афганистан, но афганистанските власти не коментираха това.Продължават кървавите атентати в страната. Скорошното празнуване на Норвуз, или Нова година, бе помрачено  полицейско присъствие. ", "date": "2019.03.27", "title": "87 терористи ликвидирани в Източен Афганистан "}
{"url": "https://news.bg/world/izrael-otnovo-udari-hamas.html", "text": "Израелски самолети са ударили тази нощ цели на радикалното палестинско движение Хамас в южната част на Ивицата Газа. Това са съобщили палестински източници, цитирани от АП.Армията все още не е коментирала.Няма и данни за жертви и ранени, както и нанесени щети. Припомня се, че ударите са в отговор на поредната ракета, която Хамас изстреля.Това е било потвърдено от военните.Тази сутрин системата за предупреждение е \"събудила\" отново израелците, се казва в съобщението.ПВО \"Железен купол\" е прихванал изстреляната ракета.Ще се защитим. Докато ние пазим живота на хората, Хамас убива, се казва в изявлението.Припомняме, че  отново нарасна, въпреки опитите за примирие.Не спират острата размяна на реплики и предупеждения, както и директни удари - ракетен обстрел срещу Израел и израелски удари над палестиските територии.", "date": "2019.03.27", "title": "Израел отново удари Хамас "}
{"url": "https://news.bg/world/britanskiyat-parlament-otnovo-glasuva-varianti-za-brekzit.html", "text": "Днес британските депутати отново ще гласуват варианти за Брекзит. Серия алтернативни предложения на сделката на премиера Тереза Мей ще бъдат гласувани.Сред вариантите може да е избор между провеждане на втори референдум, отмяна на Брекзит,  и запазване на членството на страната в Митническия съюз на ЕС и Единния европейски пазар.Официално \"разводът\" с ЕС трябва да настъпи на 29 март тази година, но изглежда все по-трудно това да се случи.Инфарктните преговори между Лондон и Брюксел костваха постовете на няколко министри от кабинета.Усилено се спекулира в британския парламент дали самият премиер Тереза Мей ще обяви дата на оттеглянето си в последен опит да прокара сделката за Брекзит.Мей не среща достатъчно подкрепа дори сред съпартийците си консерватори, нито сред Юнионисткатапатия.Все по-силни са настроенията или за отлагане на Брекзит, или за втори референдум.ЕС отсече, че предоговаряне на споразумението няма да има. ", "date": "2019.03.27", "title": "Британският парламент отново гласува варианти за Брекзит "}
{"url": "https://news.bg/politics/borisov-prizova-za-mobilizatsiya-na-balgarskata-pozitsiya-po-paketa-makron.html", "text": "Да не се радваме предварително - точно обратното. За това призова премиерът Бойко Борисов в началото на заседанието на Министерски съвет по отношение пакета \"Мобилност\", който днес . Тази нощ евродепутатът Курумбашев обяви, че председателят Таяни е изтеглил пакета предложения. По-късно обаче стана ясно, че днес все пак пакетът ще бъде обсъден в парламента, а гласуването ще се проведе в началото на април месец. \"Да се надяваме, че при следващото гласуване  и ще са там\", каза още Борисов. Засега по думите му правителството успява да наложи позициите си, \"но това не е даром и е трудно.\"Това е битка, по думите на Борисов, за защита на справедливостта, заяви Борисов и подчерта усилията на цялото правителство, включително и своите собствени по . заяви във \"Фейсбук\", че е писал на премиерите на Гърция, Испания, Ирландия, Португалия, Словакия и Хърватия, както и на лидерите на ЕНП партии от тези държави, с  за удължаване на срока за дебати и изработване на едни по-балансирани и справедливи мерки по пакета \"Мобилност\".В понеделник с два гласа предложението пакета да влезе в пленарна зала мина и влезе в дневния ред. В гласуването не участваха трима български евродепутати, което предизвика и сериозно недоволство сред колегите им, както и в правителството, тъй като те не са защитили българските интереси. Противопоставянето на предложенията в пакета \"Мобилност\", добил известност още като пакета \"Макрон\", продължава вече месеци наред. , подкрепени и от колеги от Румъния, Естония, Полша, Унгария и други страни, засегнати от предложенията, се проведе в началото на януари месец. Тогава лично  и българските евродепутатите излязоха на площада в Брюксел да протестират.Почти цялата 2018 година премина под знака пакета \"Мобилност\", като за опасността за българския превозвачески бизнес алармираха още през пролетта на миналата година. На 17 май европейските лидери, които бяха в София в рамките на , бяха посрещнати с . ", "date": "2019.03.27", "title": "Борисов призова за мобилизация на българската позиция по пакета Макрон"}
{"url": "https://news.bg/politics/voyvodite-davat-dost-na-glavniya-prokuror.html", "text": "ВМРО ще внесе сигнал до главния прокурор срещу партия ДОСТ заради антидържавна дейност. Това стана ясно от изявление на българския представител в Европейския парламент и заместник-председател на ВМРО Ангел Джамбазки.Според него искането за признаване на каквото и да е малцинство на българска територия е недопустимо и противоконституционно.Решението на войводите е в отговор на декларация на лидера на ДОСТ Лютви Местан и последвалото му изказване, в коетоа така, че да бъде признато национално турско малцинство. От ДОСТ дори обявиха, че ще стартират подписка в подкрепа на това тяхно искане.Патриотите от ВМРО заявиха категорично, че няма да допуснат подобни антидържавни действия. По тази причина още днес възнамеряват да се обърнат към главния прокурор Сотир Цацаров по въпроса.От партията напомнят, че и друг път са подавал сигнали срещу ДОСТ, като един от случаите, който посочват като пример, е  с нестопанска цел \"Асоциация Бату платформ\", дарило 100 000 евро на ДОСТ по време на предизборна кампания. Войводите изтъкват, че са се опълчили и срещу искането на партията на Местан за признаване на турското малцинство в Шумен. Според тях целта е била да се сплотят определени групи от българското общество преди изборите за Европейски парламент.Всякакви опити за влияние на чужди държави в българския политически живот са недопустими и трябва да бъдат прекратявани незабавно, категорични са от ВМРО.", "date": "2019.03.27", "title": "Войводите дават ДОСТ на главния прокурор"}
{"url": "https://news.bg/crime/otstraniha-ot-dlazhnost-kmeta-na-cherven-bryag.html", "text": "Отстраниха кмета на Червен бряг Данаил Вълов. Съдът уважи искането на Специализираната прокуратура, съобщиха от Спецпрокуратурата.Припомняме, Вълов бе обвинен за длъжностно престъпление на 20 март 2019 г. Обвинението е за това, че през 2017 г., като публичен възложител по Закона за обществените поръчки, е  и без да са били налице основания в закона. Тогава той е прекратил обществена поръчка за доставка на топъл обяд за социално слаби в Червен бряг и град Койнаре. Така той е облагодетелствал две свързани с него фирми.На Вълов бе взета паричната гаранция в размер на 75 000 лева.Съдът мотивира отстраняването от длъжност с това, че са налицe достатъчно основания да се счита, че служебното положение на обвиняемия ще създаде пречки за обективно, всестранно и пълно изясняване на обстоятелствата по делото. Този извод се извежда от отговорното служебно положение на обвиняемия и правомощията му да ръководи дейността на цялата общинска администрация.", "date": "2019.03.27", "title": "Отстраниха от длъжност кмета на Червен бряг"}
{"url": "https://news.bg/int-politics/modi-indiya-veche-e-kosmicheska-sila.html", "text": "Индийският премиер Нарендра Моди направи неочаквано обръщение към нацията и обяви, че Индия вече е \"установена космическа сила\" и е в космическата \"суперлига\", тъй като успешно е успяла да свали сателит с ниска орбита в тест с ракети, съобщава БиБиСи.По-рано той обяви, че ще се обръща към нацията, без да споменава за какво ще говори, предизвиквайки сериозни спекулации.Според Моди, с успешното изпитание на анти-спътникова ракета (ASAT), Индия е станала четвъртата страна след САЩ, Китай и Русия, която има тази технология.Той добави, че това ще \"направи Индия по-силна, още по-сигурна и ще продължи с мира и хармонията\".Джонатан Маркъс, кореспондент по отбрана на БиБиСи коментира, че съобщението е \"още един аспект от тенденцията към милитаризация на космоса\". Той посочи, че администрацията на Тръмп е предложила създаването на пълноправна \"космическа сила\" като отделен елемент от въоръжените си сили.\"Новината също ще доведе до призиви от страна на застъпниците за контрол на оръжията, които виждат спешна необходимост да се контролира продължаващата милитаризация на космическото пространство\".Когато Китай извърши подобен тест през 2007 г., унищожавайки метеорологичен сателит, това предизвика международно притеснение за евентуална надпревара в космическите въоръжения.Съществуват също опасения, че отломките от такива тестове могат да навредят на цивилни и военни спътникови операции. Индия не е публикувала повече подробности за теста, наречен \"Мисия Шакти\".Времето за обявяване повдигна въпроси сред индийските наблюдатели. Журналистът Шехар Гупта заяви, че фактът, че Индия разполага с тази технология, не е неизвестен и определя времето за обявлението като \"странно\".Въпреки че съобщението е наистина голямо, то е като анти-кулминационен момент за медиите в страната, които предполагаха, че Моди ще говори за националната сигурност и следователно за нещо, свързано с Пакистан.Хората също се насочиха към неотдавнашно интервю на \"Файненшъл таймс\" с пакистанския премиер Имран Хан, който каза, че се  преди индийските избори.Напрежението между двете страни рязко нарасна след  миналия месец.", "date": "2019.03.27", "title": "Моди: Индия вече е космическа сила"}
{"url": "https://news.bg/politics/predizbornata-kampaniya-ostava-samo-na-balgarski-ezik.html", "text": "Депутатите не подкрепиха предложението на ДПС изборната кампания да се провежда на чужд език. Законотворците гласуваха с 24 гласа \"за\", 62 \"против\" и 30 \"въздържали се\".По време на дебатите депутатът на ДПС Рамадан Аталай заяви, че проблемът е общ и ако Народното събрание не излезе с яснота по темата за езика по време на изборната кампания, няма да се види напредък в държавата. Той призова народните представители да учат езици -турски език, английски език.\"От какво бягаме или и вие (Обединени патриоти - б.р.) също ще се обърнете, както в последно време ГЕРБ го правят\", заяви Аталай и допълни, че трябва да се направи закон, който да действащ.Заместник-председателят на ВМРО Искрен Веселинов бе категоричен, че изборната кампания трябва да се води на български език. Юлиан Ангелов също се включи в дебатите и припомни, че патриотите са отстранили за първи път от трето място ДПС.Предложението на ДПС за право на използване на чужд език по време на предизборна кампания е противоконституционно, бе категоричен и депутатът от Обединени патриоти Павел Шопов по време на дебатите по предложението на ДПС да се позволи агитация по време на кампания на чужд език и осигуряването на превод.Какви са тези приказки за този майчин език, за още няколко такива символични понятия. Става въпрос за турски и никакъв друг език, негодува Шопов и запита защо ДПС не си направят предложенията, за да са наясно хората каква е тази лъжа, измама и демагогия.Изказването на Шопов е в отговор на депутата Хамид Хамид, който преди това призна, че не всички знаят български език, а Конституцията гарантира правото да се изучава и използва майчин език. Според Хамид не е демократично и европейско да се забранява на всички европейски приятели да приветстват като гости на събрания.В отговор на депутата от Обединени патриоти, лидерът на ДПС Мустафа Карадайъ призова народните представители да спазват Конституцията. По думите му ако някой има специални емоции, може да се изредят конкретните езици, които да бъдат забранени по време на кампания.В отговор на шефа на ДПС, Александър Сиди от Обединени патриоти посочи, че не вижда какъв е проблемът да се говори само на официалния език. От ОП няма да подкрепят предложението на ДПС за осигуряването на превод по време на изборите. Сиди бе категоричен, че официалният език е българският и изборите се провеждат на български език.\"ГЕРБ гласуват против правата на българските граждани, закрепени в конституцията. Това е важният въпрос\". Това заяви лидерът на ДПС Мустафа Карадайъ в кулоарите на парламента по повод отхвърлянето на предложението на ДПС предизборната кампания да се провежда на чужд език.По думите му има пряко и директно нарушаване на Конституцията на Република България. Според Карадайъ, когато Народното събрание си позволява да нарушава Конституцията, оттам нататък всички останали теми няма какво да се коментират и обсъждат.", "date": "2019.03.27", "title": "Предизборната кампания остава само на български език"}
{"url": "https://news.bg/politics/dzhambazki-zasega-uspyahme-v-posledniya-moment-i-na-raba.html", "text": "Евродепутатът Ангел Джамбазки призова да няма заглавия и изказвания от типа \"победа\" или \"победихме\" днес, тъй като борбата по пакета \"Мобилност\" продължава и ще продължи да се води.Това заяви евродепутатът на импровизираната трибуна по време на протеста на родните превозвачи пред сградата на Европейския парламент в Страсбург срещу мобилния пакет.По думите му непосредствената опасност е отминала, но предстои разглеждане на предложенията в транспортна комисия на ЕП. Според Джамбазки застъпниците със сигурност ще се опитат да прокарат предложенията.Успяхме в последния момент, на ръба, използвайки собствените процедури на ЕС, които се нарушават, обясни Ангел Джамбазки.Петър Курумбашев пък обясни, че председателят Антонио Таяни се е възползвал от правото си да върне трите досиета в комисията по транспорт с аргумент, че са предложени над 50 изменения. А всъщност предложенията са били точно 1 224. Предстоят нови обсъждания в транспортна комисия и пленарна зала, ще има още три обсъждания.Курумбашев допълни, че не е ясно каква ще бъде процедурата в транспортна комисия, като се очаква решение.С удоволствие бихме гласували както в комисия, така и в пленарна зала по 1 224 предложения, заяви с ирония евродепутатът от името на българските представители в ЕП.Няколко пъти сме подлагани на буквално изнудване с изказването, че ако не се приеме този пакет, държавите членки щели да приемат едностранни решения, разкри още Курумбашев. Според него корпоративният дъмпинг, който са наложили компаниите от Западна Европа, е предизвикал социалния дъмпинг, тъй като са започнали да плащат два пъти по-малко на полските, румънските и българските превозвачи.\"Ние ви предложихме да избегнем тази битка и да не обсъждаме този пакет в края на мандата, а вие си помислихте, че това е слабост. Ние сме готови за тази битка и ще я водим до края на този мандат, както и в следващия\", категоричен беше Курумбашев.И превозвачите, и родните ни евродепутати са категорични, че част от промените в мобилния пакет имат за цел да ликвидират транспортния бизнес не само в България, но и в други държави от Източна Европа. Затова към протеста на българите се присъединиха и техни колеги от Румъния, Полша, Литва, Словения.\"С протеста си се надяваме да повлияем за разумното вземане на решение по текстовете по пакета\", каза пред националното радио Ангел Траков от Сдружението на международните превозвачи.\"Организирали сме трибуна с радиоуредби, ще говорят наши колеги от всички държави, които подкрепят протеста, може би ще има изказвания от евродепутати. Ще бъдем всички с жълти жилетки и ще имаме вувузели, знамена, плакати, изразяващи нашата позиция и нашето мнение. Пряко ще изразим мнение пред хората, които ще вземат решение\", допълни Траков. На трибуната освен Джамбазки и Курумбашев говорили още родните представители в ЕП Илхан Кючюк, Момчил Неков и Андрей Новаков.Стана ясно, че част от българските представители в Европарламента заедно с техни колеги от Централна и Източна Европа са подписали писмо до председателя Антонио Таяни.С писмото евродепутатите искат той да върне пакета в Комисията по транспорт заради огромния брой предложени поправки, които били над 2 000. Те настояват също така предложението да не бъде подложено на гласуване, защото липсва превод на всички езици.Евродепутатите ни ще искат също разделно гласуване на всяка поправка, което ще удължи процедурата с повече от 5 часа. Освен това те ще настояват и за прекъсване на заседанието на всеки 10 минути.\"Това е спасителният план, за да бъде осуетено приемането на спорния пакет в този Европарламент\", както се изрази Джамбазки.Припомняме, днес българските евродепутати са в Страсбург заради планираното гласуване на промените в правилата за дейността на международните превозвачи по пакета \"Мобилност\". В крайна сметка то беше Въпреки това  както пред сградата на Европейския парламент в Страсбург, така и в София.По рано днес пък премиерът Бойко на българската позиция по пакета \"Макрон\" на следващото гласуване. Да се надяваме, че при следващото гласуване всички евродепутати от България ще гласуват и ще са там\", каза той.И в София се проведе протест на превозвачи, паралелно с колегите им в Страсбург. Протестиращи с жълти жилетки се събраха на площад \"Ал. Невски\" и преминаха през центъра на столицата в шествие до крайната си точка - представителството на ЕК.Пакетът Макрон поставя началото на края на ЕС. Това недоволство изразиха превозвачи с жълти жилетки пред катедралата \"Александър Невски\". Никой от Европа не чува превозвачите, водачите на товарни автомобили, никой не чува нуждата от диалогичност. Това каза за news.bg Йоана Лалова от Национално сдружение на българските превозвачи по време на протеста.Тя коментира рестрикциите, които се предвиждат по пакет Мобилност 1, които са свързани с връщане на водачите на 3 или 4 седмици в страната. Според Лалова това връщане ще предизвика масови фалити на малките презвовачи и унищожаване на семейни бизнеси. Такива в страната са около 80 000 домакинства, по думите ѝ.По-големите фирми ще се пререгистрират в големите държави, прогнозира тя. Няма да им се понижават заплатите, но автоматично те ще са по-малки, например в Германия, тъй като 50% от заплатата там отива за осигуровки. Български шофьори, работещи в немски фирма, ще се връщат в Германия, което пък ще доведе до масова емиграция, смята Лалова. Тя подчерта, че протестът не се отнася само за България, а засяга всички малки икономики в Източна Европа.Протестиращите искат постигане на краен, балансиран ефект, защото има нужда всички поправки и предложения в процеса от последните две години да бъдат разгледани и оценени. Трябва да се вземе крайно решение и да се сближат всички страни в конфликта. Промени трябва да има в Европа и превозвачите не са против регламентацията, заключи Йоана Лалова.Противопоставянето на предложенията в пакета \"Мобилност\", добил известност още като пакета \"Макрон\", продължава вече месеци наред. , подкрепени и от колеги от Румъния, Естония, Полша, Унгария и други страни, засегнати от предложенията, се проведе в началото на януари месец. Тогава лично  и българските евродепутатите излязоха на площада в Брюксел да протестират.Почти цялата 2018 година премина под знака пакета \"Мобилност\", като за опасността за българския превозвачески бизнес алармираха още през пролетта на миналата година. На 17 май европейските лидери, които бяха в София в рамките на , бяха посрещнати с .", "date": "2019.03.27", "title": "Джамбазки: Засега успяхме в последния момент и на ръба"}
{"url": "https://news.bg/politics/valeri-simeonov-ochakva-trus-ako-tsvetanov-napusne-parlamenta.html", "text": "\"Без Цветанов определено в парламента ще се работи много по-трудно, ако въобще парламентът работи.\"Така бившият вицепремиер и лидер на НФСБ Валери Симеонов коментира в кулоарите на парламента пред журналисти бъдещето на председателя на ПГ на ГЕРБ Цветан Цветанов заради имотните сделки във властта.Той е на мнение, че ролята на Цветанов е изключително важна, значима и незаменима, като посредник между различните групи и крайни полюси в различни проекти или решения. Според лидера на НФСБ Цветанов е човек, който всяка година се усъвършенства в ролята си на политически посредник и обединител.Симеонов: Трудно ще бъде заменен Цветанов.Според Симеонов напускането на Цветанов от НС определено ще доведе до политически трус. \"Друго не ми се ще да мисля, но не е невъзможно\", коментира още Симеонов.На въпрос на news.bg дали мисли, че може да има нови оставки във властта, породени от имотните сделки, Симеонов коментира, че не може да прецени, тъй като това е въпрос на личен морален акт.\"Решаваш и си хвърляш оставката, защото си казваш в края на краищата аз съм професионалист и няма да позволя името ми да се разнася и да се петни от хората, които не могат да разберат и даже не знаят за какво става въпрос\", заяви Симеонов.По думите му целият скандал е за утвърдена схема за източване и укриване на ДДС, масово използвана от строителни фирми, която е известна на НАП.Запитан ако Цветанов излезе от парламента, дали малката коалиция ще поиска разговори с премиера Бойко Борисов, Симеонов заяви, че всяка партия си решава кадровите въпроси сама. Лично Симеонов няма да позволи някой да му каже какво да прави и няма да позволи някой да се бърка в работата на другите партии, например на НФСБ.", "date": "2019.03.27", "title": "Валери Симеонов очаква трус, ако Цветанов напусне парламента"}
{"url": "https://news.bg/crime/osadiha-prokurorka-na-probatsiya-za-lazhesvidetelstvane.html", "text": "Прокурорът от Оръжната прокуратура в Добрич Румяна Желева е осъдена на 6 месеца пробация за лъжесвидетелстване, съобщиха от прокуратурата.Определението е на Специализирания наказателен съд. В началото на октомври 2018 г. Специализираната прокуратура внесе в съда обвинителен акт срещу Желева за извършване на две престъпления.Първото обвинение е за това, че на 30 юни 2012 г, като длъжностно лице, тя използвала служебното си положение. Тя показала служебна карта, представяйки се като прокурор пред служители в Първо РУ \"Полиция\" - Добрич. Целта - да преустанови започнала проверка на съпруга й, спрян от полицаите във видимо нетрезво състояние и без книжка (престъпление по чл. 283 от НК). За това обвинение тя бе оправдана.Желева бе обвинена и за лъжестидетелстване - за това, че в хода на образуваното досъдебно производство по случая, по свое желание (макар да не е длъжна да свидетелства срещу член от семейството) тя на три пъти дала лъжливи показания като свидетел пред разследващи и съдебни органи в Добрич, Варна и Разград. Това провинение й докара 6 м. пробация.Специализираната прокуратура ще внесе протест срещу решението на първата съдебна инстанция.Според обвинението през 2012 г. съпругът на Желева отказал полицаите да го тестват за алкохол. Той звъннал на жена си, която пристигнала на място, представила се със служебното си качество и поискала да няма последствия за съпруга й. Носела и документите му.При повторна покана от служителите на реда да се подложи на дрегер, съпругът на Желева станал агресивен, хванал единия от полицаите за ръката, нанесъл му удар с юмрук в гърдите, отправял заплахи и обиди. Наложило се идването на втори полицейски екип, след което той бил задържан и отведен в Районното управление.Досъдебното производство срещу прокурора от Окръжна прокуратура - Добрич бе образувано през 2015 г. от Софийска градска прокуратура и приключи с обвинителен акт.Желева бе осъдена от Софийски градски съд през 2017 година. По-горната инстанция - Софийски апелативен съд реши, че присъдата е била произнесена от незаконен състав и делото бе изпратено по компетентност на Специализиранияата прокуратура.", "date": "2019.03.27", "title": "Осъдиха прокурорка на пробация за лъжесвидетелстване "}
{"url": "https://news.bg/world/sedem-prodemokratichni-partii-v-tayland-se-opitvat-da-svalyat-voennite-ot-vlast.html", "text": "Седем продемократични политически партии в Тайланд се обединяват за формиране на голяма коалиция за събиране на парламентарно мнозинство. Те обявиха намерението си да сформират правителство, което да свали военните от власт, информират медии.В неделя се проведоха парламентарни избори в страната. Официалните резултати се очакват до май.Партия \"За таи\" (Pheu Thai) обяви, че е сформирала \"демократичен фронт\" с други шест партии след спорните избори, като отбеляза, че опозиционният съюз е спечелил мнозинство в долната камара на парламента и получава правото да се опита да формира правителство.Коалицията, водена от \"За таи\", спечели най-много места на вота в неделя. Тя заяви, че възнамерява да \"върне демокрацията и да прекрати властта на военната хунта\".Седемте партии общо събират 255 места, което е достатъчно за мнозинство в 500-местния парламент и сформиране на правителство.Официалните резултати от изборите, първият вот в Тайланд от 2014 г., когато военните поеха властта с преврат, все още не са ясни, след като местната избирателна комисия на няколко пъти отложи обявяването на резултатите, като не се посочваха причини за забавянето, което доведе до спекулации, че е извършена изборна измама. Сега е ясно, че резултатите не се очакват до 9 май.", "date": "2019.03.27", "title": "Седем продемократични партии в Тайланд се опитват да свалят военните от власт"}
{"url": "https://news.bg/society/shofyorite-sa-protiv-fiksiranite-dati-za-izpolzvane-na-zimni-gumi.html", "text": "Въведените ограничения с фиксирани дати за използване на зимни гуми и вериги в периода 15 ноември - 1 март са неприемливи. Това заявиха от Съюза на българските автомобилисти в своя официална позиция по предлагания нов Закон за движението по пътищата.Те посочват, че европейските държави, които се намират на нашата географска ширина, имат сходни изисквания, но само при \"наличие на сняг или заледяване на пътя\", без да се определят конкретни дати. Освен това се допуска ползването и на летни гуми, но задължително с вериги.Според СБА въведените ограничения за новите водачи също са спорни, тъй като автомобили с посочената в Закона мощност трудно могат да се намерят на пазара. От друга страна при по-мощните автомобили изискванията за придружителя твърде общи и формални, поради което автомобилистите са на мнение, че така трудно може да се въведе ефикасен контрол.От организацията съветват текстовете, касаещи пешеходните пътеки, да подчертаят необходимостта от задължително изграждане на предупредителни неравности на пътното платно преди пешеходната пътека. Това ще бъде по-ефективно за безопасността на пешеходците.В позицията си от СБА посочват, че в законопроекта не са премахнати някои вече ненужни изисквания, като наличието на стикер на стъклото за Гражданска отговорност (ГО). Автомобилистите считат, че ползването на предпазни колани от шофьора и пътниците трябва да е задължително без значение от професионалните качества на лицата, като единственото изключение да се отнася само при наличие на медицински фактори.В Законопроекта е разписано всички глоби за нарушения, установени с технически средства да постъпват във Фонд \"Безопасност на движението по пътищата\". В момента това са само за глоби при заснемане на нарушението за скорост. Технически средства се използват при алкохол, наркотици, дълбочина на протектора на гумите, при замерване нивото на шум и изгорели газове от ауспуха, измерване на теглото, габаритите и т.н., поясняват от СБА.Предвижда се разходите от този фонд да са и за други дейности, осъществявани от държавни и общински органи за контрол и подобряване на пътната безопасност, което е невъзможно да се покрие дори от републиканския бюджет, а още по-малко от този на МВР, коментират автомобилистите. Според тях законопроектът не дава яснота за чия сметка ще са разходите за консумативи при контролната дейност - тестове за наркотици, минимални суми за уредите за алкохол, включително и сумите за метрологична проверка на съответните уреди. От СБА смятат, че те трябва да се поемат от нарушителите при установяване на нарушения, за което наложеното наказание е влязло в сила.Според автомобилистите в цялост Проектът на Закона за движение по пътищата (ЗДвП) създава предпоставки за подобряване на безопасността на движението (БД)Основания за това според тях са:От СБА изтъкват, че проектът на ЗДвП може да бъде внесен за приемане от Народното събрание и без да се изчакват Закона за водачите и Закона за пътните превозните средства, тъй като в ЗДвП са разписани правила и норми за поведение както и санкции при нарушение, което пряко не обвързва трите законопроекта.Приемането на проекта на ЗДвП е крайно необходимо при тази неблагоприятна пътна обстановка в страната, посочват автомобилистите.", "date": "2019.03.27", "title": "Шофьорите са против фиксираните дати за използване на зимни гуми"}
{"url": "https://news.bg/politics/zatyagat-kontrola-nad-bolnitsite-s-nova-izpalnitelna-agentsiya.html", "text": "Приеха Устройствения правилник на новата Изпълнителна агенция \"Медицински надзор\" и Устройствения правилник на Министерството на здравеопазването.В Изпълнителната агенция \"Медицински надзор\" ще влязат Изпълнителната агенция \"Медицински одит\" и Изпълнителната агенция по трансплантация. С документа се регламентират дейността, структурата и организацията на работа в Изпълнителната агенция.Разписан е контролният механизъм, който агенцията ще упражнява спрямо дейността на лечебните заведения. Предвижда се контролът да бъде завишен спрямо сегашния.Обединяването на Изпълнителната агенция \"Медицински одит\" и Изпълнителната агенция по трансплантация в Изпълнителна агенция \"Медицински надзор\" ще доведе до премахване на дублиращите се функции и звена на сегашните структури.Общият брой на персонала на новата агенция е 106 души, което съответства на общата численост на двете настоящи агенции. Новата Агенция ще продължи да осъществява досегашните функции на двете агенции, както и възложените нови функции.Относно приетия нов Устройствен правилник на Министерството на здравеопазването той трябва да се приведе в съответствие с Общия регламент относно защитата на данните, последните изменения в Закона за администрацията, Закона за противодействие на корупцията и отнемане на незаконно придобитото имущество, Наредбата за структурата и минималната численост на инспекторатите, реда и начина за осъществяване на дейността им и взаимодействието със специализираните контролни органи.По тази причина в структурата на министерството се обособява звено \"Сигурност на информацията и защита на данните\", на което се възлага контролът по прилагане на стандартите и правилата за мрежова и информационна сигурност и защита на данните. То ще изпълнява и функциите на длъжностно лице по защита на данните.Създава се пилотно звено за споделени услуги в областта на управлението на човешките ресурси в системата на здравеопазването. Целта му е подобряване на ефективността на работата в администрацията, намаляване на разходите за издръжка на общата администрация и укрепване на капацитета за управление на човешките ресурси в системата на здравеопазването.Създава се самостоятелна дирекция \"Електронно здравеопазване\", чиято цел е да оптимизира дейностите по провеждане на стратегията за електронно здравеопазване и въвеждане на националната здравна информационна система, както и за оптимизирането на процесите по въвеждането и предоставянето на електронни административни услуги и на обмен на документи със средствата на информационните и комуникационните технологии.Извършват се промени в числеността и на други структурни звена в министерството. Целта е да се оптимизира разпределението на функциите, без да се допуска дублиране и създаване на объркване по отношение на обслужването на гражданите и бизнеса, а също така и оптимизиране числеността на структурните звена в зависимост от обема им на работа.Необходимите допълнителни щатни бройки ще бъдат осигурени в рамките на общата численост на персонала в министерството.", "date": "2019.03.27", "title": "Затягат контрола над болниците с нова изпълнителна агенция"}
{"url": "https://news.bg/politics/uchastnitsite-v-zadgranichni-misii-da-polzvat-sotsialnite-kuhni-glasyat-popravki-v-zovs.html", "text": "Поредни промени в  на Република България предлагат от Министерския съвет. Те са в няколко аспекта.Българските граждани, участвали в мисии и операции в чужбина да могат да ползват социалните кухни към Министерството на отбраната и да бъдат подпомагани с парични средства. Това гласят допълненията в чл. 226ж и чл. 226з от ЗОВС.Такива лица са участниците в мисията на Българската армия през 1992-1993 г. в Камбоджа, която е мисия на Въоръжените сили на Република България под егидата на ООН, съгласно решение на Народното събрание от 15.04.1992 г. / ДВ, бр. 34 от 1992 г./ и Постановление № 67 на Министерския съвет от 22.04.1992 г./ДВ, бр. 36 от 1992 г./. Общият брой на военнослужещите, участвали в мисията на Българската армия в Камбоджа под егидата на ООН през 1992-1993 г., е 1446 души. С допълването им като правоимащи лица в посочените разпоредби на ЗОВСРБ се решават някои социални проблеми на тези заслужили български граждани, предвид тежкото материално положение на значителна част от тях.С измененията в чл. 57, 60а, 60в, 60д и чл. 83 от ЗОВСРБ ще се създаде структура от въоръжените сили на България, която отговаря за провеждане на специалните операции. Тя ще е в съответствие с нуждите на актуализираните планове на НАТО за колективна отбрана.Успоредно с това ще се синхронизират подбора, подготовката на личен състав и формирования, планирането, координирането, осигуряването на взаимодействието на специални операции. Това се отнася както за самостоятелни операции в състава на съвместни сили, така и във взаимодействие с други държавни структури от националната сигурност на страната.С промените в чл. 188а и чл. 285а от Закона се прецизира кръга от задължените лица - военнослужещи и цивилни служители. Те са извън кръга на хората на висши публични длъжности по Закона за противодействие на корупцията и за отнемане на незаконно придобитото имущество (ЗПКОНПИ). Целта е да се отстранят противоречията при дублиращи текстове от двата закона.Една от промените - в чл. 224 дава възможност, когато не мое да се осигури безплатна храна и ободряващи напитки по време на занятия, учения, тренировки и лагери, на военнослужещите да се изплаща левовата й равностойност. Това ще доведе до равнопоставеност между отделните военнослужещи в различните хипотези и няма да е за сметка на самите военнослужещи при обективна невъзможност да им се осигури храна в натура.С изменението на чл. 291 ще може някои длъжности за цивилни служители да имат максималната продължителност на работната смяна при сумирано изчисляване на работното време да надвишава 12 часа, но не повече от 24 часа. Продължителността на работната седмица да не надвишава 56 часа, а за работници и служители с намалено работно време - до 1 час над намаленото им работно време. Това ще осигури непрекъснатост на работния процес, когато се налага военни и цивилни служители да работят съвместно.Целта на предлаганата промяна в ЗОВСРБ по отношение статута на работодател, е да се осигури възможност работодателите по смисъла на КТ във въоръжените сили да делегират свои правомощия на командирите и ръководителите на военни формирования и структури, които не са разпоредители с бюджет. Те са за личния състав по трудово правоотношение, които са на тяхно подчинение.С промените в чл. 226г се цели разширяване кръга на правоимащите, които могат да ползват болниците, военните клубове, почивната и спортната база към министерството. С измененията чл. 226з се разширява възможността за ползване на детски градини и училища за военнослужещите и цивилните служители. Това засяга както обектите в България, така и в чужбина за работещите в международни организации или в други международни инициативи на територията на страната и извън нея.Промените засягат и Кодекса за застраховане. \"С преходните и заключителни разпоредби на законопроекта се предлагат и промени в Кодекса за застраховането поради наличие на несъответствие между установеното в Споразумение между правителството на Република България и правителството на САЩ за сътрудничество в областта на отбраната (ратифицирано със закон - ДВ, бр. 46 от 2006 г. ) (обн., ДВ, бр. 55 от 2006 г.), чл.43 във връзка с чл. 39, ал. 1 от Закона за преминаването през и пребиваването на територията на Република България на съюзнически и на чужди въоръжени сили с правната уредба относно периода на задължителната гранична застраховка за автомобили с чужда регистрация в Кодекса за застраховането\", уточниха от МС.", "date": "2019.03.27", "title": "Участниците в задгранични мисии да ползват социалните кухни, гласят поправки в ЗОВС"}
{"url": "https://news.bg/world/anti-brekzit-petitsiyata-e-proveryavana-za-chuzhdo-vliyanie-obyavi-mey.html", "text": "Анти-Брекзит петицията е проверявана за чуждо влияние. Това съобщи премиерът на Великобритания Тереза Мей по време на блиц контрол в Камарата на общините, съобщават британски медии.Повече отПетицията, призоваваща правителството на Великобритания да отмени Брекзит и да остане в ЕС, редовно е проверявана за манипулация от чужди сили, отговори тя на безпокойството на консервативен депутат, който предупреждава, че британската \"демокрация е под заплаха\" заради възможно чуждо влияние в онлайн петицията. Мей увери, че се провеждат редовни проверки.Премиерът повтори, че сделката за Брекзит е в съответствие с резултатите от референдума през 2016 г. По думите й, ако депутатите одобрят споразумението, правителството може да \"гарантира\", че ще изпълни волята на народа. Тя отново потвърди, че споразумението прекратява плащанията на Обединеното кралство към ЕС, премахва юрисдикцията на еврозаконите, имиграционната политика и други общи политики. Другите варианти носят риск от несигурност и никога няма да доведат до Брекзит, предупреди тя.Запитана от лидера на лейбъристите Джереми Корбин защо не настоява за митнически съюз с ЕС, което според него би подобрило шансовете за ратифициране на споразумението, премиерът отговори, че вече е договорила ползите на митническия съюз за Великобритания и политика на свободна търговия. \"Искаме да договорим наша търговия в наш интерес\", заключи Мей.", "date": "2019.03.27", "title": "Анти-Брекзит петицията е проверявана за чуждо влияние, обяви Мей"}
{"url": "https://news.bg/politics/na-kontsesiya-za-20-g-s-10-g-gratis-davat-zashtitenata-zona-blatoto.html", "text": "Министрите от кабинета \"Борисов-3\" одобриха Годишния отчет за извършения през 2017 г. контрол по изпълнението на концесионен договор за добив на блатно кокиче при условията на опазване и регулирано ползване от защитена местност \"Блатото\". Тя е разположена в землището на село Палаузово, община Стралджа, област Ямбол.Концесията се предоставя за 20 г., с гратисен период, през който концесионерът не дължи годишно концесионно плащане за 10 г. Размерът на годишното концесионно плащане след това е 36% от реализираните приходи, свързани с предмета на концесията.В годишния доклад е отчетено изпълнението на концесионния договор, извършените проверки на място, предприетите действия, изводи и анализ на изпълнението на задълженията по него. Анализът за отчетения период показва, че се изпълняват условията на концесията, гласи съобщението на МС.", "date": "2019.03.27", "title": "На концесия за 20 г. с 10 г. гратис дават защитената зона \"Блатото\""}
{"url": "https://news.bg/entertainment/zemni-organizmi-otselyavat-ot-vanshnata-strana-na-mks.html", "text": "Земни организми от външната страна на Международната космическа станция (МКС) оцеляват 533 дни във вакуум, интензивно ултравиолетово лъчение и екстремните температурни колебания на космоса, съобщава \"Сайънс алерт\".Това означава, че не е невъзможно живот да оцелее на Марс. От всички планети в Слънчевата система, Марс изглежда като най-вероятния кандидат за живот. Но е изключително негостоприемна планета - прашна, суха, по-малко гравитация и кислород, подложена е на силна радиация поради по-тънката си атмосфера, студена и разкъсвана от прашни бури, които могат да потопят планетата в тъмнина.Ние все още не сме открили живот там, но има няколко начина, по които можем да проверим доколко е възможно неговото присъствие. Хората търсят живот в подобна на Марс среда на Земята (намерен е). Друга възможност е един от най-впечатляващите ресурси - МКС.Германският аерокосмически център (DLR) води експеримент, наречен BIOMEX, в който организми като бактерии, водорасли, лишеи и гъби са изложени на подобни на Марс условия на борда на космическата станция.Теоретично знаем, че Марс притежава достатъчно познати характеристики за живот, включително атмосфера, елементи като въглерод, водород, кислород, азот, сяра и фосфор, лед и може би дори вода в течно състояние.И така, организмите се култивират в симулация на марсианска почва (защото, разбира се, нямаме никаква действителна почва от Марс, но знаем какво има в нея благодарение на марсоходите и може да я възпроизведем достатъчно добре). След това са поставени извън космическата станция в съоръжението Expose-R2.В експеримента са включени стотици проби, някои от които със симулирана почва и симулирана марсианска атмосфера. Там те остават 18 месеца между 2014 и 2016 г., преди да бъдат върнати на Земята за анализ, а резултатите са впечатляващи.\"Някои от организмите и биомолекулите показват огромна устойчивост на радиация в космическото пространство и всъщност са върнати на Земята като \"оцелели\" в Космоса\", коментира астробиологът Жан-Пиер Пол де Вера от Института за планетарни изследвания DLR.\"Между другото, изучавахме археи, които са едноклетъчни микроорганизми и съществуват на Земята в продължение на три и половина милиарда години и живеят в солена морска вода. Нашите \"тестови субекти\" са роднини на изолирани от Вечно замръзнала Арктика.\"\"Те оцеляха е космоса и могат да бъдат открити с нашите инструменти. Такива едноклетъчни организми могат да бъдат кандидати за форми на живот, които могат да бъдат намерени на Марс.\"Организмите произхождат от различна сурова среда на Земята, като Арктика, Антарктика, Европейските Алпи, степните планини на Испания и вечно замръзнали места. Организмите, които могат да оцелеят в такива негостоприемни условия, са известни като екстремофили и се считат за най-вероятното живо същество, което би могло да съществува на други планети (или на луните Европа или Енцелад).Чрез поставянето им в космоса и в симулирани условия на Марс, изследователите демонстрират, че най-малкото могат да оцелеят на Марс. Този резултат добавя малко подкрепа в теорията, че животът на Земята всъщност е дошъл от Марс преди 3,8 милиарда години, доносен от метеорит, произхождащ от Червената планета.\"Разбира се, това не означава, че животът действително съществува на Марс\", коментира де Вера.\"Но търсенето на живот повече от всякога най-силната движеща сила за следващото поколение мисии на Марс.\"Нито една от машините, изпратени до Марс не е открила живот или някакви знаци за такъв. Но знанието, че той може да съществува и оцелее там (и какви видове организми най-вероятно ще оцелеят) ще помогне за разработването на инструменти, които биха могли да открият живот в бъдещите мисии на Марс.Резултатите са .", "date": "2019.03.27", "title": "Земни организми оцеляват от външната страна на МКС"}
{"url": "https://news.bg/world/izdanka-v-ep-evrodeputati-se-obarkali-pri-glasuvaneto-za-avtorskoto-pravo.html", "text": "Евродепутати обявиха, че инцидентно са гласували по грешен начин преди прокарването на новата директива за авторското право в ЕС. Ако не бяха сгрешили, Европейският парламент щеше да прокара поправка, която потенциално можеше да позволи най-спорните аспекти от законодателството да бъдат премахнати, съобщават \"Гардиън\" и \"Политико\"., предвижда мащабни промени в законодателството на ЕС за авторското право. Ще засегне интернет с такъв мащаб, който може да се сравни с Общия регламент относно защита на личните данни, приет през 2018 г.Но най-спорните аспекти от законодателството са две положения, известни като Член 11 и Член 13, наричани от критици \"данък линк\" и \"ъплоуд филтри\". Член 11 позволява на издателите и вестниците да правят пари, когато компании като Google публикуват техните истории. Член 13 изисква платформи като YouTube и Facebook да сканират качено съдържание, за да спират нелицензирано споделяне на авторски материали. Поради объркване в резултат на промени в проектозакона в последния момент сега те са Член 15 и Член 17 в законодателството.Преди окончателното гласуване на директивата депутатите гласуваха няколко поправки. Ако бяха прокарани, гласуването щеше да позволи още един вот за Член 11 и Член 13, което потенциално можеше да доведе до премахване на спорните клаузи от финалната версия.Гласуването дали или да не се позволят поправки беше отхвърлено с пет гласа - 317 срещу 312, 24 се въздържаха. Но малко след това в официалната информация на Европейския парламент за гласуването беше записано, че 13 евродепутати са поискали гласуването им да бъде записано различно: 10 депутати обявиха, че са искали да подкрепят поправките, двама да гласуват против, а един да не гласува изобщо. При тази ситуация резултатът щеше да бъде различен. Въпреки промените в данните за гласуването първоначалният резултат остава непроменен.Тъй като не е провеждано гласуване за конкретните поправки, няма начин да се разбере дали депутатите щяха да премахнат спорните клаузи, ако имаха възможност. Но опоненти на директивата и особено на двата спорни члена са бесни от грешката на няколко евродепутати, които просто са натиснали грешния бутон по време на гласуването.Депутатите бяха запитани дали искат едно гласуване на цялата реформа или няколко гласувания за всяка поправка. Мнозинството реши да се проведе само едно гласуване на целия пакет.\"Политико\" отбелязва, че корекциите са само за архива на парламента и няма да засегнат резултата от вота.", "date": "2019.03.27", "title": "Издънка в ЕП - евродепутати се объркали при гласуването за авторското право"}
{"url": "https://news.bg/crime/7-godini-zatvor-za-14-godishniya-ubil-bezdomnik-vav-varna.html", "text": "Окръжният съд във Варна прати за 7 години в затвора 14-годишния ученик в 8-ми клас Денис Живков за убийството на бездомника Красимир Куртев в края на януари миналата година.В случаи като този законът предвижда наказание от 3 до 10 години затвор. Постановената присъда на Варненския окръжен съд за Денис е над средния размер.Определението на съда подлежи на обжалване пред Апелативния съд.Припомняме, според държавното обвинение  с 13-годишното малолетно момче, което обаче не носи наказателна отговорност.Според разследващите на в началото на януари децата влезли в конфликт с бездомника пред пункт за вторични суровини, а ден по- късно му нанесли побой. Няколко дни по-късно тинейджърите се върнали при мъжа, който обитавал пространство до бл. 20 в кв. \"Вл. Варненчик\" и продължили с насилието.Съдебно-медицинска експертиза е установила, че смъртта на бездомния мъж е настъпила вследствие тежка черепно-мозъчна травма.\"Красимир добре разбирал какво се случва с него. Тежка черепно-мозъчна травма, съчетана с гръдна травма е причината за смъртта на 53-годишния бездомник, по тялото на което съдебните медици установили 6 счупени ребра и счупена гръдна кост. След като човек прочете заключението на съдебномедицинската експертиза, забравя, че всичко това е извършено от непълнолетен и малолетен заради жестокостта, с която двете деца са убивали\", каза вчера представителят на Окръжната прокуратура във Варна. в средата на януари 2018 година.На 22 януари 14-годишното момче вече се беше сдобила с  Красимир Куртев, извършено по хулигански подбуди и по особено мъчителен начин.Иначе, както твърдят родителите му. Той .На 24 януари 2018 г. Окръжният съд във Варна реши . След обжалване решението на магистратите от окръжния съд беше потвърдени от колегите им .", "date": "2019.03.27", "title": "7 години затвор за 14-годишния, убил бездомник във Варна"}
{"url": "https://news.bg/regions/pazete-i-zaklyuchvayte-velosipedite-si-preduprezhdava-sdvr.html", "text": "В летния сезон кражбите на велосипеди се увеличават. От СДВР призоват собствениците да използват катинари и да имат отговорно отношение.Марио Киричков от сектор \"Кражби\" към СДВР все още не е ясно на какви места са извършени кражбите.Откраднатите велосипеди, които очакват своите собственици, са открити в гараж в София. Припомняме, че днес от СДВР отправиха призив окрадени велосипедисти да разгледат снимки на открити велосипеди.Още в края на юли 2018 г. е получена информация за лице, което преподава велосипеди на територията на София. За група не може да се говори, защото лицето е купувало велосипеди от един криминално проявен, който всъщност ги краде. Само за 1 велосипед е заявен до този момента от собственик.", "date": "2019.03.27", "title": "Пазете и заключвайте велосипедите си, предупреждава СДВР"}
{"url": "https://news.bg/politics/tsvetan-tsvetanov-napuska-parlamenta.html", "text": "Няма драма в това председателят на ПГ на ГЕРБ да напусне 44-то Народно събрание. С тези думи Цветан Цветанов обяви политическата отговорност, която поема за скандала с имотните сделки сред управляващите след няколко часова среща с премиера Бойко Борисов. , заявявайки че има решение.\"Взел съм решение, което да даде възможност за успокоение, за да не се тиражират спекулации, че Цветанов иска да разцепи ГЕРБ.\"Цветанов ще остане зам.-председател на ГЕРБ, както и ще ръководи предизборния щаб на партията за предстоящите избори, стана ясно от думите му.По думите на Цветанов, \"в никакъв случай не трябва да се говори и за минимално разделение в партия ГЕРБ. Защото ГЕРБ е кауза.\"Кой ще наследи Цветанов като ръководител на депутатите на ГЕРБ вече е решено, но няма да стане ясно днес. Цветанов отказа да коментира дали това ще е депутатът Менда Стоянова.Цветанов благодари на всички, които са се постарали да бъдат обективни, но и на всички, които са създали манипулациите и внушенията за всички изписани по негов адрес твърдения.Направил съм това, което се изисква по закон. Жертвата бях аз в този случай, коментира Цветанов с тезата че апартамент гейт е маст от предизборната кампания. Ветровете брулят високите върхове, заяви още той.\"Всичко, което съм го правил, съм го правил, ръководейки се от законността и от това, което е в обществения интерес\", категоричен бе Цветанов.Той заяви, че винаги, когато е взимал решения, ги е споделял с най-близките хора и с премиера. От 2001 г. до настоящия момент винаги съм се ръководил само от закона, увери няколко пъти Цветанов и повтори тезата си, че е заменил два апартамента с два гаража за един с един гараж и е доплатил 100 000 лв.Цветанов заяви, че оттук нататък, в утрешния ден, журналистите трябва да отразяват и другите политически събития. Той не иска да се върви към тайнствени сценарии, но му е болно за всичко, което е видял към ГЕРБ и парламентерната група. По думите му това го има в голямата политика и ветровете брулят високите върхове.\"Няма никакъв натиск, говорили сме с премиера за всички варианти и аз взех решението сам\", заяви Цветанов в отговор на въпрос дали решението си за оставката е взел под давление.Цветанов заяви и втори път, че няма натиск върху него за взимане на решения. \"Аз съм на 53 години, а премиерът тази година ще навърши 60 години. Ние сме с достатъчно богат житейски опит, не сме тийнейджъри... Аз имам уникалната способност да работя с хората и да ги чувам\", посочи той.През всичките тези години сме се ръководили само от закона и сме градили доверие един към друг, обясни Цветанов отношенията си с премиера Бойко Борисов и добави: \"Никога не съм имал намерение да правя нещо различно от това, което кореспондира с волята на нашия политически лидер и моята съпруга. Няма от какво да се срамувам.\"\"Винаги съм се ръководил от семейните ценности и винаги в едно семейство, ако има проблем, страдат децата. Ако има развод - страдат децата\", категоричен бе той.Цветанов се върна години назад, към 2005 г. и молбата на премиера Бойко Борисов, а напускането на системата на МВР е било, по думите му, важно решение за него. Той го приел и тръгнал по пътя на политиката, участва в частичните избори за кмет на София. Цветанов си спомни и важното решение, взето между него и Борисов кой да оглави ПП ГЕРБ. Поради законовите ограничения към онзи момент, Цветанов поел политическа партия ГЕРБ по предложение на Борисов, тогава кмет на София.От 3 декември 2006 г. Цветанов поел отговорността да се създаде хоризонтален принцип на структуриране на ПП ГЕРБ в \"желанието да дадем видими резултати.От 2009 г. до 2017 г. до последните парламентарни избори ГЕРБ получили над 1 млн. и 100 хиляди гласа подкрепа от българските избиратели.Оставката си Цветан Цветанов обясни като акт на солидарност към \"този морален акт\" на предишните подали оставки от ГЕРБ - Валентин Радев, Николай Нанков, Ивайло Московски, Цецка Цачева и др.Цветанов заяви, че не иска да се говори за пране на пари и имоти, а за политиките и предизвикателствата пред Европейския съюз. Платформата за евродепутати на ГЕРБ може да бъде само и единствено припокриваща се с целите и сроковете на Европейската народна партия.Цветанов заяви, че иска да се обърне внимание и на евроизборите, защото \"много е добре да се отклони темата от истинския европейски дебат\". Той иска да знае защо не я е имало тази агресивност да се защитават националния европейски интереси за пакта \"Мобилност\", както се защитават позиции по последния скандал.По думите му ГЕРБ ще се подготвят много добре за предстоящите избори, защото ГЕРБ трябва да бъде първа политическа сила и тя трябва да има много най-много евродепутати. Изборът на водач на листата на ГЕРБ за предстоящите евроизбори няма да бъде повлияна от тази на БСП, издигнала за водач на листата си Елена Йончева.\"ГЕРБ е единствената партия, която може да защити като европейско семейство интересите на България\", заяви Цветанов и допълни, че работата е изключително трудна, но винаги са се взимали правилните решения.Цветанов е убеден, че парламентарната група осъзнава възможността и отговорността на днешното управление и депутатите няма как да не се съобразят с волята на избирателите. С думите си изрази увереност, че в парламента ще продължи да се събира кворум и депутатите от ГЕРБ ще продължат да работят по изпълнение на програмата. Цветанов се определи като \"достатъчно взискателен към всичко\" и увери, че не желае това, което се случва при СДС, да се случва и при ГЕРБ.Цветанов благодари на редица свой колеги и партньори, включително на Красимир Каракачанов, Волен Сидеров и дори на лидера на опозицията Корнелия Нинова.Цветанов заяви няколко пъти, че е получил много обаждания на подкрепа и е спрял демонстрации в своя защита. Той е горд от това, което е направил, защото е защитавал интересите на българските граждани.", "date": "2019.03.27", "title": "Цветан Цветанов напуска парламента"}
