{"url": "https://news.bg/int-politics/aviogigantite-etihad-i-emirates-spirat-poletite-do-katar.html", "text": "Базираните в Абу Даби и Дубай авиопревозвачи Etihad Airways и Emirates обявиха, че прекратяват полетите до Катар, след като Обединените арабски емирства заедно с други страни от Персийския залив обявиха, че прекъсват дипломатическите си отношения с Доха в безпрецедентна криза в региона, съобщава \"Франс прес\".И двете авиокомпании спират полетите от вторник, след като ОАЕ, Саудитска Арабия и Бахрейн, както и Египет обявиха, че ще прекъснат всички въздушни, сухопътни и морски връзки с Катар в рамките на 24 часа.По-късно нискотарифната авиокомпания от Дубай FlyDubai също обяви, че прекратява полетите си за Катар от вторник. \"Етихад\", която извършва четири полета ежедневно до Доха, посочи, че мярката ще бъде в сила \"до по-нататъшно обявление\".Безпрецедентните мерки срещу Доха включват нареждане катарските граждани да напуснат в рамките на 14 дни съответните страни и забрана на гражданите на трите страни от Персийския залив да пътуват до Катар.Летището в Доха, заедно с летищата в Дубай и Абу Даби, се превърнаха в основни транспортни центрове, след като Emirates, Etihad и Qatar Airways овладяха значителна част от трансконтиненталните пътувания по маршрути, свързващи западните страни с Азия и Австралия.", "date": "2017.06.05", "title": "Авиогигантите Etihad и Emirates спират полетите до Катар"}
{"url": "https://news.bg/world/deystviyata-na-arabskite-darzhavi-destabilizirat-regiona-predupredi-katar.html", "text": "Катар осъди решението на пет арабски държави да прекъснат военните и дипломатически контакти с държавата, подчертавайки, че \"няма легитимно оправдание\" за този ход, съобщават световни агенции.Припомняме, Саудитска Арабия, Бахрейн, ОАЕ, Египет и Йемен обвиниха Катар, че поддържа тероризма и прекратиха отношения. Държавите блокираха Катар от въздушното си пространство и поискаха всички катарски дипломати да напуснат до 48 часа.Външното министерство на монархията поясни, че е жертва на \"кампания с лъжи\", която цели да дестабилизира региона.Катар отбеляза още, че решението е в \"нарушение на суверенитета й\" и обеща на гражданите си, че няма да позволят казусът да ги засегне.Тези мерки са несправедливи и се базират на безпочвени обвинения и твърдения. Мерките имат за цел да наложат \"настойничество над страната, което е в нарушение на суверенитета, което напълно се отхвърля\", допълва ведомството и призова държавите да уважават суверенитета на Катар.Катар \"уважава суверенитета на другите държави, не се меси във вътрешните им дела и изпълнява ангажиментите си в борбата срещу тероризма и екстремизма\", се подчертава още в съобщението.Според анализатори тази мярка може да доведе до икономически последствия.Спорът между Катар и останалите арабски държави възникна след целенасочена хакерска атака срещу държавната новинарска агенция на Катар. В публичното пространство се появи коментар на емира на Катар Тамим бин Хамад ал Тани, в който хвали Израел и критикува арабските държави.", "date": "2017.06.05", "title": "Действията на арабските държави дестабилизират региона, предупреди Катар"}
{"url": "https://news.bg/disasters/nay-malko-22-ma-zaginali-pri-katastrofa-na-avtobus-v-indiya.html", "text": "Най-малко 22-ма души са загинали, след като са били хванати в капан в автобус, който се е запалил, след като се сблъскал с камион в северната част на Индия, съобщава \"Франс прес\".Полицията уточни, че вратите на държавния автобус са били смазани при катастрофата, хващайки в капан намиращите се вътре пътници, докато бил обхванат от пламъци, след като резервоарът избухнал.Някои пътници са успели да избягат, чупейки прозорците, но полицията е открила 22 овъглени тела в автобуса, след като пожарът е бил потушен.Властите са започнали разследване на инцидента в град Барели в северния щат Утар Прадеш.Индия има едни от най-смъртоносните пътища с повече от 230 хил. жертви годишно, показват данните на Световната здравна организация.Анализатори на транспорта отдават огромния брой пътни злополуки на лошите пътища, недобре обучените шофьори и безразсъдното шофиране.Правителството представи предложения за ново законодателство, за да направи пътищата по-безопасни, затягайки правилата за движение по пътищата.", "date": "2017.06.05", "title": "Най-малко 22-ма загинали при катастрофа на автобус в Индия"}
{"url": "https://news.bg/int-politics/upravlyavashtata-partiya-pecheli-izborite-v-malta.html", "text": "Управляващата лейбъристка партия в Малта, начело с действащия премиер Джозеф Мускат, спечели предсрочните парламентарни избори в страната, предадоха информационните агенции.При вота, проведен на 4 юни, лейбъристите спечелиха 55 процента от подадените гласове.В началото на май Мускат обяви предсрочни избори, след като съпругата му беше замесена в скандала с Панамските досиета, свързан с разследване на участия в офшорни фирми.Премиерът стана обект на критики и заради съмнителни данъчни практики на европейски концерни в Малта. Той определи обвиненията като лъжа.", "date": "2017.06.05", "title": "Управляващата партия печели изборите в Малта"}
{"url": "https://news.bg/int-politics/sauditska-arabiya-egipet-oae-i-bahreyn-kasat-otnosheniyata-s-katar.html", "text": "Саудитска Арабия, Египет, Обединените арабски емирства (ОАЕ) и Бахрейн прекъснаха дипломатическите си отношения с Катар, обвинявайки богатата арабска държава от Персийския залив в подкрепа на тероризма, съобщава \"Ройтерс\".Координираният ход драматично ескалира разрастващия се спор относно подкрепата от страна на Катар на египетското \"Мюсюлманско братство\", най-старото ислямистко движение в света, и добавя към обвиненията, че Доха дори подкрепя дневния ред на регионалния съперник Иран.Четирите страни от Персийския залив обявиха, че прекъсват транспортните връзки с Катар и дадоха на катарските посетители и жители две седмици да напуснат техните страни.Саудитска Арабия обвини Катар, че подкрепя екстремистки групировки и разпространява насилствената си идеология, очевидно имайки предвид неговия държавен сателитен телевизионен канал \"Ал Джазира\".\"Катар подкрепя множество терористични и сектантски групировки, целящи разклащане на стабилността в региона, включително \"Мюсюлманско братство\", \"Ислямска държава\" и \"Ал Кайда\", и постоянно популяризира посланието и схемите на тези групировки чрез своите медии\", посочва държавната новинарска агенция на Саудитска Арабия СПА.Катар също така е обвинен от Саудитска Арабия, че подкрепя подкрепяни от Иран екстремисти в размирния и населен предимно с шиити източен саудитски регион Катиф и в Бахрейн.Същевременно Катар беше изключен от коалицията, оглавявана от Саудитска Арабия, която извършва въздушни удари срещу бунтовниците хуси в Йемен, установили контрол над голяма част от територията на страната. По-късно Йемен обяви, че скъсва дипломатическите си отношения с Катар и че подкрепя неговото отстраняване от оглавявяната от Саудитска Арабия коалиция.  Впоследствие и Либия и Малдивите обявиха прекъсване на отношенията с Катар.Външното министерство на Египет заяви, че е дало 48 часа на катарския посланик в Кайро да напусне страната, а също така е наредило на посланика си в Доха да се върне в страната в рамките на 48 часа.", "date": "2017.06.05", "title": "Саудитска Арабия, Египет, ОАЕ и Бахрейн късат отношенията с Катар"}
{"url": "https://news.bg/world/oon-ubedi-dvete-kiparski-strani-da-podnovyat-mirnite-pregovori.html", "text": "Мирните преговори за разделения Кипър ще бъдат подновени в Женева този месец, съобщиха от Организацията на обединените нации (ООН), цитирана от Ройтерс.Осведомителната агенция отбелязва, че с това се поставя край на безизходица, която заплашваше да торпилира продължаващите вече две години преговори.Преговорите между лидера на кипърските турци Мустафа Акънджъ и президента на кипърските гърци Никос Анастасиадис навлязоха в задънена улица през миналия месец. Двете страни не можеха да изгладят различията си относно условията на конференция в Женева, в която трябваше да участват Великобритания, Турция и Гърция и която трябваше да помогне за уреждане на въпроси, свързани със сигурността на Кипър.\"\", се казва в съобщение на прессекретарята на шефа на ООН Антониу Гутериш.Гутериш се срещна с Акънджъ и Анастасиадис в Ню Йорк в неделя вечерта.Представители на ООН и двете преговарящи държави ще подготвят общ документ с \"насоките за обсъждане на сигурността\" с всички участници.Паралелно с това ООН обяви, че двете кипърски страни ще продължат обсъжданията в Женева по всички останалите въпроси, включително за територията, за реституцията, управлението и споделянето на властта.\"\", допълват от ООН.Кипър получи независимост от Великобритания през 1960 г., но островът беше разделен 14 г. по-късно, след като турската армия нахлу заради опит за присъединяване на Кипър към Гърция.", "date": "2017.06.05", "title": "ООН убеди двете кипърски страни да подновят мирните преговори"}
{"url": "https://news.bg/world/sasht-okazvat-natisk-na-kitay-za-kndr-i-yuzhnokitaysko-more.html", "text": "Китай и другите държави трябва да увеличат натиска за спиране на ядрената и ракетна програма на КНДР. Това призова държавният секретар на САЩ Рекс Тилърсън, цитиран от АФП.Той също така поиска Пекин да прекрати действията си в оспорваното Южнокитайско море.\"\", каза Тилърсън в Сидни след разговори с австралийския си колега Джули Бишъп.\"\", подчерта той.Според него Китай и другите регионални партньори трябва да \"увеличат\" усилията за подпомагане разрешаването на ситуацията със Северна Корея, защото Пхенян представлява заплаха за \"целия свят\".Тилърсън повтори, че САЩ и Австралия са ангажирани да защитават свободното мореплаване в Южнокитайско море, за да се \".Държавният секретар беше запитан от журналисти дали САЩ не използват двойни стандарти като заявяват пред държавите, че трябва да се придържат към международния ред, докато в същото време Вашингтон излиза от Транстихоокеанското търговско споразумение и сделката за климата от Париж.\"Заради това сме тук, заради това пътуваме до региона, заради това се обвързваме с нашите колеги. Пътуваме до региона, за да се срещнем с колегите си и да разговаряме по всички проблеми, които са важни за тях и да чуем от тях къде администрацията (на Тръмп) се позиционира\", отговори американският дипломат.", "date": "2017.06.05", "title": "САЩ оказват натиск на Китай за КНДР и Южнокитайско море"}
{"url": "https://news.bg/politics/georgi-parvanov-pozdravi-petkova-za-malkiya-shlem.html", "text": "Президентът на България (2002-2012) Георги Първанов поздрави  с наречен от него \"малък шлем\" - по аналогия с договорите, подписано по време на неговия престой на Дондуков 2 \"голям шлем\". В ефира на Нова телевизия Първанов определи като \"новина по българо-руските отношения\" \"Както се казва: \"Не на нас тези номера\". България е проучена за 45 години, всичко се знае - от къде, какво трасе може да премине. Става дума за реализация на онова, за което намекна Дмитрий Медведев преди няколко дни, че една втора тръба от \"Турски поток\" може да мине през страната ни\", обясни Георги Първанов и приветства идеята.\"Новината е добра. Няма да минат 63 милиарда, както ние го бяхме договорили, но може да минат 15-16 милиарда. От това ние ще печелим от такси, печелим и сигурност\", според Първанов.По думите му този договор говори за разбирателство на най-високо ниво, което е и знак за един възобновяващ се, макар и на много прагматично ниво, диалог между България и Русия.", "date": "2017.06.05", "title": "Георги Първанов поздрави Петкова за \"малкия шлем\""}
{"url": "https://news.bg/int-politics/vav-velikobritaniya-zatvorili-500-tsarkvi-i-otvorili-400-dzhamii-v-posledno-vreme.html", "text": "Във Великобритания 6% от джамиите се контролират от уахабитите, които бълват радикални ислямисти. Това обяви анализаторът Боян Чуков пред БиТиВи.През последните години са затворени 500 църкви и са построени 400 джамии на територията на Великобритания, отбеляза той.Водещи юристи казват, че правото трябва да се промени и трябва да бъдат вкарани елементи от шериата. Цялата обстановка в страната генерира и подготвя подобни хора, смята Чуков.\"Един овчар от Пакистан, който е дошъл в Лондон и отишъл в една от тези джамии, контролирани от уахабитите, след 2-3 г. е готов воин на Аллаха да се жертва. Те се индоктринират\", отбеляза анализаторът.От своя страна бившият секретар на МВР Николай Радулов изтъкна, че идеята е, че тези хора искат да живеят по-добре, но да се спазват техните правила.\"Не се знае колко са незаконните медресета в лондонските квартали, които по същия начин индоктринират посещаващите ги\", заяви той.Според него става дума за криворазбран либерализъм.\"Още по време на Студената война големите глобални фактори използваха радикалните ислямисти за решаване на своите геостратегически задачи. По този начин беше създадена \"Ал Кайда\" и много други терористични организации. След падането на Берлинската стена всичко това се разчупи, тези парчета бяха сглобени отново и се ползват с абсолютно същата цел\", каза още Боян Чуков.Само двама от световните лидери - Доналд Тръмп и Владимир Путин, искат да изтрият глобалния тероризъм от лицето на земята, всички останали дават уклончиви отговори, твърди той.Радулов прогнозира, че вълната от терористични атаки ще продължи дълго. \"Съществуват механизми това да се спре, но тези механизми по различни причини бяха унищожени след падането на Желязната завеса. Единственият начин да знаем какво замислят тези хора е ако имаме информационни източници близо до тях, обучени да разпознават признаците\", посочи той.", "date": "2017.06.05", "title": "Във Великобритания затворили 500 църкви и отворили 400 джамии в последно време"}
{"url": "https://news.bg/energy/podgotvyat-aets-belene-za-privatizatsiya.html", "text": "Отделят активите и пасивите на АЕЦ \"Белене\" в отделна компания, за да започне процедура за приватизация. Това заяви енергийният министър Теменужка Петкова пред БНТ.Министърът обяви, че временно ще бъде спрян договора с концисионера на рудник \"Оброчище\" докато той изплати задълженията си към хазната и към миньорите. Срещата с шефа на \"Газпром\" по време на Петербургския форум била по предложение на руската страна, допълни Петкова. В края на август - началото на септември, страната ни ще разполага с два , които да мисли какво да прави. Ако има инвеститорски интерес, той ще бъде жизнеспособен и ще се реализира, каза Петкова. \"На площадката централата на има старо оборудване. След като имаме площадка, за 1,4 млрд. лева и , отговорната позиция изисква всички активи и пасиви да бъдат обособени в отделна компания\", мотивира се Петкова.През август, в  да пристигнат в страната ни. Може би един от реакторите ще се ползва за 7-ми блок на АЕЦ Козлодуй, предположи енергийният министър в третия кабинет \"Борисов\".Още от м.г. подготвят нова стратегия в сектор \"Енергетика\", стана ясно от думите й. Очакват от всяка парламентарна група да предоставят експерти, за да се разработи единна стратегия на България. За подготовката на тази стратегия ще ползват и експертния потенциал на БАН, каза Петкова.В телевизионното студио енергийният министър заяви, че правителството временно ще спре договора за концесия на собственика на рудник \"Оброчище\" докато концесионерът не изпълни своите задължения. Концесионерът има 205 хил. лева неизплатени концесионни задължения към държавата.\"14-дневен срок е напълно достатъчен. Договорът ще бъде възобновен след погасяване на задълженията\", увери тя. Според министъра, концесионерът е длъжен да полага грижи за това рудникът да се поддържа в готовност.Смяната на концесионера минава през решение на Министерския съвет за отмяна, уточни процедурата Петкова, която допълни, че се търси вариант и баланс да може концесионерът да изпълни задълженията си.В същото време от министерството на енергетиката изпратиха съобщение, че през октомври от ведомството е изпратено писмо до концесионера - \"Евроманган\" АД за доброволно изпълнение на задължението. Въпреки това, към 30-ти май 2017 г. неизплатените концесионни такси са в размер на близо 205 хил. лева. Определя се 14-дневен срок за изплащане за задължението.Министър Петкова подчертава, че мината се наблюдава стриктно и независимо, че договорът се прекратява временно. Концесионерът има задължение да осигурява безопасни условия на труд на служителите си и да обезопасява рудника.На място в мина Оброчище е зам.-министърът на енергетиката Жечо Станков, който ще връчи заповедта за прекратяване на концесията на представители на фирмата-концесионер, уточниха от МЕ.Работим само в рамките на закона. Ще дам минимален срок на концесионера да изплати своите ангажименти към държавата, към работниците, към НАП, към НОИ. Всяка една от държавните институции в рамките на своята компетентност ще направи своя анализ, обясни министърът. Тя призова: \"Колегите миньори да напуснат мината, да продължим заедно напред да преодолеем този проблем\".Миньорите от мина \"Оброчище\" вече имат непоносимост към въздуха в мината. В 19 часа в неделя е изкаран по спешност един от миньорите, стана ясно от пряко включване пред рудника. Хората са трети ден са под земята. Да изкараме колегите на земята и сядаме на масата на преговори, каза един от представителите на работниците.Това е трети протест на миньорите в този рудник за последните два месеца. От 2002 е влязъл новият собственик на рудника, през 2015 година е първият смъртен случай в рудника. Работещите в мината получават минимална работна заплата. Не се изплащат допълнителните заплащания, които им се полагат. От Главна инспекция по труда са констатирани нарушения.\"Един от колегите пострада поради липса на материали за укрепване\", разказаха миньори за инцидента на 26 май т.г. \"Нищо не се купува, а чакаме пари от износ на рудата. Когато свърши рудата, какво ще стане\", запита риторично миньорът.Срещата с председателя на Управителния съвет на \"Газпром\" Алексей Милер беше по покана на Газпром. Това беше работна среща в рамките на Петербургския икономически форум, заяви Теменужка Петкова.На срещата е разписана пътна карта. Не бяха обсъждани въпросите между \"Газпром\" и ЕК по отношение на антимонополното дело на ЕК. Българската страна е изразила своята позиция - до 4 май трябваше да бъде представено становището, каза Петкова.За увеличение ръста на продажбите на Газпром и изграждане на газов разпределителен център, станало ясно по време на срещата.Наш основен приоритет е изграждане на междусистемните връзки със съседните страни, интерконектора с Гърция. Да сме внимателни и съобразявайки се с промените да сме в крак с времето, така че България да гарантира своето стратегическо място, каза Петкова.Ще спазваме изискванията на ЕС, но и ще отстояваме нашия национален интерес - България да е незаобиколим фактор на газовата карта.Изграждането на интерконектора с Гърция е стратегически за целия регион на Югоизточна Европа (ЮИЕ). Това е наш основен приоритет. Проектът се развива с необходимите темпове, увери Петкова.Според нея, с бързи темпове се развиват находищата в Черно море. Това е един от важните приоритети, залегнали в нашата управленска програма. В блок \"Хан Аспарух\" тези проучвания са в напреднала фаза. Има находища от нефт, които са открити. Очакваме втори сондаж, за да видим какво ще се получи, каза Петкова.", "date": "2017.06.05", "title": "Подготвят АЕЦ \"Белене\" за приватизация "}
{"url": "https://news.bg/politics/islyamska-darzhava-zarezhda-evropa-s-migranti-obyavi-nash-arabist.html", "text": "Мигрантите са хора, които терористичната групировка ДАЕШ (\"Ислямска държава\") \"зарежда\" в Европа\". Това коментира арабистът Мажд Алгафари в сутрешния блок на Нова телевизия.Според него джихадистките групировки финансират пътуванията на мигрантите.Алгафари и експертът по сигурност Димитър Гърдев се обединиха около тезата, че политкоректността по отношение на мигрантите се е провалила.\"Това доведе до изолация и екстремизъм\", изтъкна Гърдев.Според него европейските политици са подценили опасността от тероризъм с допускането на бежанците на Стария континент, намеквайки за действията най-вече на германския канцлер Ангела Меркел.\"Терористите вече диктуват живота ни\", категоричен бе Алгафари.", "date": "2017.06.05", "title": "\"Ислямска държава\" \"зарежда\" Европа с мигранти, обяви наш арабист"}
{"url": "https://news.bg/int-politics/putin-govorih-s-flin-no-ne-znaeh-koy-e-toy.html", "text": "Руският президент Владимир Путин заяви, че \"практически не е разговарял\" с бившия съветник на Доналд Тръмп по националната сигурност Майкъл Флин по време на посещението му в Москва, предаде Би Би Си.Коментарът беше направен пред NBC във връзка с публикувана в пресата снимка от декември 2015 г., на която Флин седи от дясната страна на Путин по време на прием, организиран от Russia Today.\"Когато отидох на събитието на нашата компания Russia Today и седнах на масата, до мен седеше някакъв джентълмен. Аз произнесох речта си, после поговорихме с него за още нещо. След това ме попитаха: \"Знаете ли кой седеше до вас? Някога той работеше за службите за сигурност. Това беше всичко. Едва поговорих с него.\" - коментира Путин.За речта си на тази конференция Флин е получил от руската страна хонорар от 45 хиляди долара.През август 2016 г. той се оправда пред в. \"Washington Post\", че не е молил да го сложат да седи до Путин.Припомняме, заради руската афера Майкъл Флин беше принуден да подаде оставка като съветник на американския президент Доналд Тръмп. Сега той е сред основните фигури, разследвани за връзки между щаба на Тръмп и Кремъл.", "date": "2017.06.05", "title": "Путин: Говорих с Флин, но не знаех кой е той"}
{"url": "https://news.bg/crime/razpitani-sa-chast-ot-migrantite-postradali-v-katastrofa-na-am-trakiya.html", "text": "Разпитани са част от мигрантите, пострадали при вчерашната тежка катастрофа на магистрала \"Тракия\", съобщи bTV.Припомняме, десет души загинаха, а осем бяха ранени при тежък инцидент с микробус. Девет от жертвите са нелегални имигранти, превозвани с буса. Сред загиналите е и шофьорът - 16-годишен български гражданин.Според говорителя на МВР-Пазарджик Мирослав Стоянов започва да се изяснява картината относно тяхната самоличност, включително и на загиналите. Припомняме, чужденците са без документи.Разпитите ще продължат и днес като се търси отговор на въпросите как и откъде са влезли в страната ни.По информация на bTV мигрантите са преминали незаконно през българо-турската граница. Били са превозвани в затворени бусове и затова не са видели пътя.Относно катастрофата предстои да бъде назначена авто-техническа експертиза, за да стане ясна причината за инцидента. Основната версия остава заспиване на шофьора зад волана, но не се изключва техническа неизправност или сблъсък с друго превозно средство.По-рано от Нова телевизия съобщиха, че пострадалите при вчерашната катастрофа на магистрала \"Тракия\" остават в болница. ", "date": "2017.06.05", "title": "Разпитани са част от мигрантите, пострадали в катастрофа на АМ \"Тракия\""}
{"url": "https://news.bg/economics/mitnitsite-hvanali-33-709-artikula-sas-samnenie-che-sa-falshivi.html", "text": "Митничари от Варна задържаха през месец май 33 709 артикули по съмнения, че са фалшиви, съобщиха от Агенция \"Митници\". При всички осем случая пратките са пристигнали с контейнери от Китай.Сред задържаните стоки са детски играчки, плажни принадлежности, каски, куфари, раници, пласки (джобни бутилки за алкохол), запалки, както и голямо количество детски играчки, които имат надпис и лого на известни марки - Disney, Marvel, Hello Kitty, Yu-Gi-Oh, Minions, Sponge Bob, Jack Daniels, Lego, Monster Energy, Transformers, BMW, Porsche, Mercedes Benz, Audi, Chanel, Gucci и Louis Vuitton.Артикулите са задържани в съответствие с Регламент (ЕС) № 608/2013 на Европейския парламент и на Съвета.Трима от маркопритежателите вече са потвърдили, че задържаните стоки, носещи техни марки, са фалшиви и подлежат на унищожаване.", "date": "2017.06.05", "title": "Митниците хванали 33 709 артикула със съмнение, че са фалшиви"}
{"url": "https://news.bg/disasters/trima-dushi-padnaha-ot-helikopter-v-alpite.html", "text": "Спасител и алпинистка загинаха в австрийските Алпи при инцидент с хеликоптер, предаде Би Би Си.Двамата са паднали, след като се е скъсало въжето, с което е трябвало да ги качат на борда.Съобщава се, че жената и още един алпинист са се обърнали за помощ към планинските спасители в района на град Трофаях.Спасителният хеликоптер е локализирал алпинистите и 28-годишен спасител се е спуснал с въже, за да им помогне да се качат на летателния апарат. Той ги е закрепил на въжето и е започнал да ги издига. По неизвестна причина то се е скъсало и тримата са паднали върху пресечен терен.Спасителят и жената са загинали, а другият алпинист е получил сериозни травми.", "date": "2017.06.05", "title": "Трима души паднаха от хеликоптер в Алпите"}
{"url": "https://news.bg/regions/tezhak-voden-rezhim-v-haskovo.html", "text": "Хасково е на воден режим от днес. Водата ще се спира по график, като всеки квартал няма да има вода минимум 12 часа на денонощие, съобщава БиТиВи.Решението е на извънредно свикания кризисния щаб, събран от областния управител, след като стана ясно, че запасите от вода на града вече са изчерпани.Основната причина е, че в града бяха спрени и двете помпени станции заради открития уран във водата.В болницата водата няма да бъде спирана. Освен това има квартали, които ще останат незасегнати от режима.В петък се очакват резултатите за нивата на алфа активност в спрените помпени станции. Ако те са добри, станциите ще бъдат пуснати и това се очаква да реши проблема с водата. Събота и неделя водата няма да се спира.", "date": "2017.06.05", "title": "Тежък воден режим в Хасково"}
{"url": "https://news.bg/society/400-balgari-sa-bili-na-metri-ot-teroristichnata-ataka-v-london.html", "text": "400 българи са били на метри от мястото на терора в Лондон в събота вечер. Те са гледали театрално представление в сграда в близост до Лондон бридж, което е приключило точно по времето на инцидента.\"Точно когато свърши представлението разбрахме, че нещо се случва, над нас кръжеше хеликоптер. Театърът се намира на не повече от 150 метра по въздух от Лондон бридж\", отбеляза в сутрешния блок на БиТиВи Емил Русанов, който живее в Лондон и е бил на мястото.Атентатите станаха ежедневие. Започваме да се притесняваме, защото явно мерките не работят, коментира той.Според него обаче само с полицейщина проблемът няма да бъде решен. Русанов отбеляза, че консервативното правителство е направило съкращения на полицейския състав и на службите.\"Преди да се извърши атентат, никой не може да бъде арестуван. 50 000 радикализирани британски мюсюлмани са изтеглили ръководство на \"Ал Кайда\" за терористични актове и тези хора не ги предследват по никакъв начин. Трябва да има промени в закона срещу тероризма, за да има мерки, преди да се случат тези неща, а не след това да показваме колко сме силни и обединени и колко не ни е страх от тероризма\", изтъкна Русанов.По думите му, огромен брой радикализирани мюсюлмани се следят от службите във Великобритания. \"Те са в радара, но не са под микроскопа\", констатира Русанов.Основното чувство в Лондон е на солидарност, заяви българката Добрияна Тропанкева, която живее близо до мястото на нападението. По време на нападението тя се е прибирала след концерт към Лондон бридж.Според нея обаче атентатите не трябва да се асоциират с определени религии. В Лондон всички имаме приятели, които са мюсюлмани, и това не е задължително нещо, което трябва да се свързва с тероризма, каза Добрияна Тропанкева.", "date": "2017.06.05", "title": "400 българи са били на метри от терористичната атака в Лондон"}
{"url": "https://news.bg/weather/pregarmyavaniya-i-prevalyavaniya-v-zapadna-i-tsentralna-balgariya.html", "text": "Около и следобяд днес, главно в Западна и Централна България отново ще се развива купеста и купесто-дъждовна облачност.На много места там ще има краткотрайни валежи с гръмотевици и временно усилване на вятъра. Това показва прогнозата на Националния институт по метеорология и хидрология (НИМХ) към БАН.Ще духа слаб до умерен предимно източен вятър. Максималните температури ще са между 25 и 30 градуса, за София около 26 градуса. Атмосферното налягане е близко до средното за месец юни и ще остане без съществена промяна.В планините от Западна и Централна България ще се развива купесто-дъждовна облачност и ще има краткотрайни валежи с гръмотевици. Вятърът ще е слаб до умерен предимно от югоизток.Максималната температура на височина 1200 метра ще е около 19 градуса, на 2000 метра - около 14 градуса.По Черноморието облачността ще се разкъсва и намалява до предимно слънчево. Ще духа слаб до умерен вятър от изток-североизток. Максималните температури ще са 20-23 градуса. Температурата на морската вода е 19-22 градуса. Вълнението на морето ще бъде 2-3 бала.", "date": "2017.06.05", "title": "Прегърмявания и превалявания в Западна и Централна България"}
{"url": "https://news.bg/int-politics/occrp-ruskata-agentura-v-makedoniya-raboti-za-izolirane-na-stranata-ot-zapada.html", "text": "Руски агенти и дипломати от 2008 г. упражняват влияние върху вътрешната политика на Македония, за да не допуснат страната да стане член на НАТО, съобщи Дойче веле с позоваване на Центъра за изследване на корупцията и организираната престъпност OCCRP.Центърът разполага с документи на Македонското управление за сигурност и контраразузнаване УСК.През последните 9 години Македония е обект на \"активна подривна пропаганда и шпионаж, осъществявани чрез посолството на Руската федерация в Скопие\", констатира отчет на УСК.Русия използва методите на \"меката сила\", за да изолира Македония от Запада.Посочва се, че Кремъл пропагандира идеите на панславизма и обединението на православните държави.\"Освен това руската външна политика е тясно свързана с енергийната стратегия, целяща налагане на контрол над стратегическите енергийни ресурси чрез взаимоотношенията си с балканските държави\", се казва в документите.Според македонското разузнаване, Москва са стреми да направи Македония изцяло зависима от руската политика.Уточнява се, че на територията на Македония действат трима агенти на руското външно разузнаване и четирима агенти на Главното разузнавателно управление ГРУ. Част от схемата са представители на руската информационна агенция ТАСС и подчинената на руското външно министерство агенция Россотрудничество. Почетните консулства на Русия в градовете Битоля и Охрид се използват като шпионски бази, сочат разкритията.Руската агентура се е занимавала с вербуване на бивши и действащи служещи в македонската армия и полицията, за да създадат \"критична маса от хора\", които да бъдат използвани в определен политически момент в услуга на руските интереси.В отчетите не се посочва доколко е била успешна тази дейност.В документите на македонското контраразузнаване се съдържат данни за това, че сръбските спецслужби са подкрепяли в Македония антизападни групи и проруски среди, представящи се като националастически..", "date": "2017.06.05", "title": "OCCRP: Руската агентура в Македония работи за изолиране на страната от Запада"}
{"url": "https://news.bg/world/politsiyata-v-london-veche-znae-samolichnostta-na-teroristite.html", "text": "Лондонската полиция, разследваща терористичната атака в британската столица от събота вечерта, обяви, че знае идентичността на тримата нападатели, които убиха 7 души и раниха 48 души.Техните имена щели да бъдат публикувани \"възможно най-бързо\", след като оперативната обстановка позволи.Микробус удари пешеходци на Лондон бридж в 23:58 часа българско време в събота, преди тримата терористи да наръгат редица хора в намиращ се наблизо пазар в центъра на британската столица, където има множество заведения. Осем минути след подаването на сигнала полицията застреля терористите.Терористичната групировка ДАЕШ (\"Ислямска държава\") пое отговорност за атаката.От полицията уточниха тази сутрин, че са били обискирани два адреса в източната част на Лондон - един в Нюхем и друг в Баркинг.От \"Скотланд ярд\" добавиха, че редица хора са били арестувани. 12 души бяха арестувани вчера в Баркинг в апартамент, за който се смята, че е бил дом на един от нападателите. Впоследствие 55-годишен мъж е бил освободен, без да му бъде повдигано обвинение.Жп гарата и метростанцията на Лондон бридж отново работят от тази сутрин, след като полицейските блокади в района са били вдигнати по-рано от очакваното.Мостът и околните пътища също са били отворени.Междувременно самоличността на първата жертва на атаката беше разкрита - това е канадката Криси Арчибалд. Тя е работила в приюти за бездомници в Канада, докато не се преместила в Европа, за да бъде заедно с годеника си.Стана ясно също така, че двама души са били предупредили полицията за поведението на един от терористите. Говорейки пред БиБиСи, неназован мъж е заявил, че един от нападателите се бил радикализирал още повече през последните две години.36 ранени се намират в лондонски болници с различни наранявания, като 21 от тях са в критично състояние.Четирима полицаи, които са се опитали да спрат атаката, са сред ранените, двама от тях сериозно.Австралийският премиер Малкълм Търнбул потвърди, че четирима австралийци са пострадали при атаката.Един французин е убит и седем други са ранени, включително четирима със сериозни наранявания, уточни френският външен министър Жан-Ив льо Дриан. Един французин е обявен за изчезнал.Британският премиер Тереза Мей ще ръководи заседание на правителствената комисия за извънредни ситуация \"Кобра\" тази сутрин.", "date": "2017.06.05", "title": "Полицията в Лондон вече знае самоличността на терористите"}
{"url": "https://news.bg/world/8-komandiri-na-idil-sa-ubiti-v-pakistan.html", "text": "Служители на пакистанските служби за сигурност съобщиха, че най-малко осем командири на ИДИЛ са били убити при тридневно настъпление, предаде Би Би Си.Настъплението е осъществено в района на пещера край град Мастунга в провинция Белуджистан, използвана от джихадистката групировка като укритие, уточняват служителите, пожелали анонимност.Операцията е предприета заради отвличането на двама китайски учители през миналия месец в столицата на Белуджистан - Квета.Похитените китайци обаче не са намерени.През миналия месец ИДИЛ пое отговорност и за взрив в Мастунга, при който загинаха 25 души.", "date": "2017.06.05", "title": "8 командири на ИДИЛ са убити в Пакистан"}
{"url": "https://news.bg/press/predlagat-darzhavata-da-finansira-veroizpovedaniyata-borisov-razgovarya-s-minyorite-ot-obrochishte-rusiya-destabilizira-makedoniya-razkritiya-na-occrp.html", "text": "Мерките срещу тероризма са сред актуалните теми на вестниците в понеделник след атаката в Лондон.\"Цветлин Йовчев: Бъpзо да cе огpаничи доcтъпът до иcлямиcтки cайтове. \"Когато говоpим за пpотиводейcтвие на глобалния джиxад , тpябва да започнем c дълбоко изcледване на cоциалните пpедпоcтавки за него.\" Това кaза бившият вътpешен миниcтъp и бивш шеф на ДАНС Цветлин Йовчев пpед Нова тв в коментаp за новия теpоpиcтичен aкт във Великобpитания. \"Тpябва да атакyваме глобалния джиxад c нова концепция и cтpатегия пpотив pадикaлизацията. Това изиcква вpеме, но един от пъpвите инcтpyменти е cпиpане на пpопагандата на иcлямиcтите - бъpзо да cе огpаничи доcтъпът до иcлямиcтки cайтове. Пpоповядване на иcлям тpябва да cтава cамо на езикa в cъответната дъpжава, тaка контpолът ще бъде по-добъp - това е дpyга cпешна мяpкa\", пpодължи Йовчев. Споpед него cтpаната пpекaлено дълго бави cъздаването на Виcш мюcюлманcки инcтитyт в Бългаpия...\" - в. \"24 часа\".\"Издръжката на вероизповеданията да се поеме от държавата, за да се контролира по-добре кой и какво проповядва в църквите и джамиите у нас. За да могат да работят легално, проповедниците ще трябва да са завършили в България. Това предвиждат поправки в Закона за вероизповеданията, които депутатите скоро сядат да пишат, съобщи Нова. Контролът върху изповеданията е обсъждан и договорен на Консултативния съвет за национална сигурност при президента. Предварителните разчети сочат, че това ще струва 35-40 милиона лева годишно, според депутата от \"Обединени патриоти\" Йордан Йорданов. Парите включват разходи за заплати и осигуровки, и освобождаването от данъци на храмовете. Сега вероизповеданията разчитат на самоиздръжка или дарения, което можело да създаде рискове пред националната сигурност. Според Димитър Лазаров от ГЕРБ държавата трябва да престане да дава разрешения на чужди духовници, да проповядват у нас, каквото споразумение имаме с Турция, или това да става по изключение. В момента в България няма акредитиран висш ислямски институт, а само средни училища за имами. Главното мюфтийство преди години е закупило земи за строеж на университет в София, но строителството се спъва с административни пречки. Хамид Хамид от ДПС смята, че българското общество ще оцени обучението ако то е традиционно в България, а не в държави в \"пустинята\".\" - в. \"Дневник\".\"След терористичните инциденти в Лондон през нощта на 3 срещу 4 юни 2017 г. в българското посолство незабавно е сформиран кризисен щаб, който следи ситуацията и поддържа постоянна връзка с местните власти, съобщиха от Министерството на външните работи. Към 8.30 часа българско време няма постъпили данни за пострадали български граждани. Български граждани, които желаят да получат актуална информация или да подадат сигнал за техни близки и познати, могат да го направят на дежурния телефон на българското посолство в Лондон: При избиране от Обединеното кралство: 020 7581 3144 При избиране от България: 00 44 20 7581 3144 Британските власти публикуваха горещи телефони, на които също може да се получи информация за пострадали граждани във връзка с инцидентите: При избиране от Обединеното кралство: 0800 096 1233, 0207 158 0197 При избиране от България: 00 44 800 096 1233; 00 44 207 158 0197\" - в. \"Дневник\".Ситуацията на Балканите и евроатлантическата интеграция на региона в също са сред актуалните теми.\"Сърбия се меси във вътрешните работи на Република Македония. Това каза новият министър на външните работи на Македония Никола Димитров по повод присъствието на служителя на сръбските спецслужби - БИА /Агенцията за сигурност и информация/ Горан Живалйевич в македонския парламент по време на \"Кървавия четвъртък\", предава БГНЕС. \"Ще се опитам да затворя този въпрос със Сърбия без особени скандали, но това не е добро начало за тях. В Народното събрание на практика имаше опит за държавен преврат, който се провали. Не може ваш служител да бъде част от тълпата, която нахлува в парламента, и вие да твърдите, че не се месите във вътрешните работи. По ярък пример за намеса във вътрешните работи в една държава не може да се намери. Аз като дипломат в чуждите държавни институции влизам през парадния вход\", каза Димитров пред белградското издание \"Крик\". Според него не е добре \"изграждането на новите отношения със Сърбия да започва със скандали\". БГНЕС припомня, че Живалйевич предизвика огромно напрежение между двете държави поради влизането в парламента по време на \"Кървавия четвъртък\" на 27-ми април, когато се стигна до побой над депутати, журналисти, включително и на сегашния премиер Зоран Заев. Живалйевич нахлу в парламента с първата група демонстранти и си направи \"селфи\" с тях. Горан Живалйевич е бивш заместник-директор на БИА, а от 10 години насам работи като дипломат и съветник в сръбското посолство в Скопие. Целта на кампанията е била да се подкрепя руската политика и Груевски, но и да се води битка срещу членството на Македония в НАТО, се казваше в разследването на \"Крик\", което публикува миналата седмица и разпечатки от разговорите на сръбския агент. От документите стана ясно, че цялата операция е била водена лично от Горан Живалйевич. Той е организирал пропагандата кампания чрез журналиста и депутат от партията на президента Александър Вучич Мирослав Лазански и лидера на сърбите в Македония Иван Стоилкович. Живалйевич е координирал всички техни действия, включително и публикациите в медиите.\" - в. \"Сега\".\"Руски шпиони и дипломати участват от близо десетилетие в разпространяване на пропаганда и провокиране на нестабилност в Македония като част от кампания на Балканите срещу разширяването на НАТО в района и създаване на пояс от необвързани държави. Операциите са водени от трима агенти на Службата за външно разузнаване (СВР) в руското посолство в Скопие под надзора на бюрото на СВР в Белград. Други четирима агенти на Главното разузнавателно управление (ГРУ) на руската армия са координирани от София. Освен това са участвали местни представители на руската държавна информационна агенция ТАСС и на \"Россотрудничество\" - правителствената агенция за международна помощ, която според \"Вашингтон пост\" е била разследвана от ФБР за опит да вербува американски разузнавачи в САЩ. Това твърди разследване на журналисти от международния консорциум Organized Crime and Corruption Reporting Project (OCCRP), който публикува световно известните разкрития \"Досиетата от Панама\" и \"Руската пералня\". В проекта участват македонската телевизия NOVA TV и сръбската мрежа за разследване на престъпления и корупция (KRIK). Твърденията им се позовават основно на десетки секретни доклади на македонското контраразузнаване, с които се е сдобил проектът. В този архив, предаден от източник в правителството в Скопие, се описват и опити на сръбските спецслужби да подкрепят антизападни и проруски националисти в Македония, заключават разследващите.\" - в. \"Дневник\".\"Чеpна гоpа ще бъде пpиета официално в НАТО на цеpемония в амеpикaнcкия Дъpжавен депаpтамент, cъобщава чеpногоpcкaта национална телевизия РТЦГ, цитиpана от БТА. На цеpемонията чеpногоpcкият пpемиеp Дyшко Маpкович ще пpедаде докyментите за pатификaция на Севеpноатлантичесĸия договоp на замеcтник-дъpжавния cеĸpетаp Томаc Шанън, c ĸоето Чеpна гоpа ще cтане 29-ата членкa на алианcа. На цеpемонията ще пpиcъcтва и генеpалният cеĸpетаp на НАТO Йенc Столтенбеpг... На 7 юни за пpъв път чеpногоpcкото знаме ще бъде издигнато официално пpед центpалата на НАТO в Бpюĸсел в пpиcъcтвието на чеpногоpcкия пpезидент Филип Вyянович.\" - в. \"24 часа\".\"Германия призовава Европейския съюз да остане ангажиран със Западните Балкани, въпреки проблемите им и напрежението, което е възобновено четвърт век след войните в бивша Югославия. За това апелира президентът Франк-Валтер Щайнмайер след края на годишната среща на върха на страните от региона, която се проведе в словенския курорт Бърдо при Краню, предаде БНР. В съвместно изявление, прието на срещата, се призовава за по-нататъшна европейска интеграция, засилване на диалога и въздържане от реторика на национализъм и подстрекателство. От изявленията на Щайнмайер обаче става ясно, че конфликтите от миналото на се напълно преодолени. По време на срещата някои от държавните лидери си разменили тежки думи. Особено остри са били дискусиите с президента на Косово Хашим Тачи и премиера на Албания Еди Рама.\" - в. \"Труд\".В. \"Стандарт\" информира за резолюция на АЛДЕ, в която се изразява недоволство от влизането на националисти в българското правителство.\"На съвета на АЛДЕ партията, който се проведе на 2-3 юни в Любляна, Словения се гласува резолюция за участието на крайните националисти в управлението на България. Ето и целия текст на Резолюцията: Участие на крайни националисти в правителството на България Алианса на либералите и демократите за Европа се събра на 2-3 юни 2017 г. в Любляна, Словения: Отбелязвайки, че: ГЕРБ, член на Европейската народна партия, формира коалиционно правителство с крайни националисти след парламентарните избори в България на 26 март 2017 г. ; на 16 септември 2014 г. Европейската комисия срещу расизма и нетолерантността (ЕКРН) в доклада си за България определи Атака, НФСБ и ВМРО (Обединени патриоти) като ултра националистически / фашистки политически партии; някои висши държавни служители са обвинени в расизъм, ксенофобия, език на омраза, дискриминация и нацистки поздрави; участието на Обединените патриоти в правителството подкопава европейските ценности; Призовава: Премиерът Бойко Борисов да преосмисли коалиционните си отношения и да отстрани от правителството на страната Обединените патриоти, за да осигури успешното провеждане на предстоящото българско председателство на Съвета на ЕС; властите на България да демонстрират нулева толерантност към екстремистки и националистически нагласи и да разследват всички твърдения за расизъм, ксенофобия, омраза и дискриминация от страна на правителството; Европейската народна партия да излезе с ясна позиция относно участието на крайни националисти в българското правителство;\"Проблемите около мина \"Оброчище\" и протестът на миньорите също са във фокуса на всекидневниците.\"По инициатива на депутата от ГЕРБ Живко Мартинов премиерът Бойко Борисов разговаря днес с председателя на стачния комитет на миньорите от манганова мина \"Оброчище\", които от няколко дни протестират заради неспазване на колективния трудов договор от страна на концесионера...\" - в. \"Стандарт\".\"Премиерът се ангажирал лично да бъде анализиран юридически концесионния договор от работна група на Министерството на енергетиката, а утре на място да пристигне представител на министерството, който да уточни ситуацията с протестиращите миньори. Те настояват за изпълнение на колективния трудов договор, който предвижда редовно изплащане на заплатите им, осигуряване на топла храна или на ваучери, осигуряване на работно облекло или, ако неизпълнението продължи, разваляне на концесионния договор. Народният представител Живко Мартинов е ангажирал и председателя на правната комисия в НС Данаил Кирилов за анализ на концесионния договор, както и министъра на енергетиката Теменужка Петкова, за да се помогне на миньорите. Междувременно стана ясно, че премиерът лично е сезирал главния прокурор Сотир Цацаров, който от своя страна е ангажирал окръжния прокурор на Добрич, както и икономическа полиция за разследване на случая.\" - в. \"Труд\".\"Премиерът Бойко Борисов е разговарял днес с председателя на стачния комитет на миньорите от манганова мина \"Оброчище\", които от няколко дни протестират заради неспазване на колективния трудов договор от страна на концесионера. Междувременно стана ясно, че премиерът е сезирал главния прокурор Сотир Цацаров, който от своя страна е ангажирал окръжния прокурор на Добрич, както и икономическа полиция да разследват случая. Борисов е обещал концесионният договор да бъде разгледан от работна група на Министерството на енергетиката. Утре представител на министерството ще разговаря с протестиращите в Оброчище. Миньорите искат колективният трудов договор да се изпълнява, което включва редовно изплащане на заплатите, осигуряване на топла храна или на ваучери и на облекло. Според КТБ ако концесионерът нарушава клаузи, концесионният договор може да бъде прекратен.\" - в. \"Сега\".", "date": "2017.06.05", "title": "Предлагат държавата да финансира вероизповеданията, Борисов разговаря с миньорите от \"Оброчище\", Русия дестабилизира Македония – разкрития на OCCRP..."}
{"url": "https://news.bg/economics/vremenno-prekratyavat-kontsesiyata-na-mina-obrochishte.html", "text": "Временно се прекратява концесията за мина \"Оброчище\" поради установено нарушение. Заповед за това ще бъде връчена на ръководството на фирмата концесионер \"Евроманган\" от зам.-министъра на енергетиката Жечо Станков. Самата заповед е на министър Теменужка Петкова.Мотив за прекратяването е \"неизплащане на концесионното възнаграждение\", въз основа на който се спира действието на договора за предоставяне на концесия за манганови руди чрез добив от находище \"Оброчище - Северозападен участък\".През месец октомври Министерството на енергетиката е изпратило писмо до концесионера - \"Евроманган\" АД за доброволно изпълнение на задължението. Въпреки това, към 30-ти май 2017 г.  са в размер на близо 205 хил. лв.Определя се 14 дневен срок за изплащане за задължението. Министър Петкова подчертава, че мината се наблюдава стриктно и независимо, че договорът се прекратява временно, концесионерът има задължение да осигурява безопасни условия на труд на служителите си и да обезопасява рудника.Припомняме, след като миньори от  заради неспазване на колективния трудов договор от страна на концесионера,  и сигнализира включително и главния прокурор Сотир Цацаров.Това е трети протест на миньорите в този рудник за последните два месеца. От 2002 е влязъл новият собственик на рудника, през 2015 година е първият смъртен случай в рудника. Работещите в мината получават минимална работна заплата. Не се изплащат допълнителните заплащания, които им се полагат. От Главна инспекция по труда са констатирали нарушения.\"Един от колегите пострада поради липса на материали за укрепване\", разказаха миньори за инцидента на 26 май т.г. Днес в \"Оброчище\" освен енергийния заместник-министър се очаква да пристигне и националният омбудсман Мая Манолова. Нейното посещение няма да е първо в мината. ", "date": "2017.06.05", "title": "Временно прекратяват концесията на мина \"Оброчище\""}
{"url": "https://news.bg/int-politics/heyli-nyama-da-ima-smekchavane-na-sanktsiite-sreshtu-rusiya.html", "text": "Постоянната представителна на САЩ в ООН Ники Хейли заяви, че санкциите срещу Русия няма да бъдат смекчени.\"Натискът срещу Русия няма да бъде отслабен докато тя не поеме отговорност за изпълнението на своята част от договореностите от Минск.\" - заяви Хейли в интервю за CNN.Темата беше засегната във връзка с разкритията, че президентът Доналд Тръмп през първите дни от мандата си се е опитал да окаже натиск на Държавния департамент за преразглеждане на санкциите.На въпрос за намесата на Москва в президентските избори Хейли отговаря: \"Ние сме абсолютно сигурни, че Русия се намеси в изборите.\"По думите й, конгресът разследва случая и трябва да се положат всички възможни усилия, за да може в най-скоро време фактите да бъдат огласени пред обществото.", "date": "2017.06.05", "title": "Хейли: Няма да има смекчаване на  санкциите срещу Русия"}
{"url": "https://news.bg/world/idil-poe-otgovornost-za-napadenieto-v-london.html", "text": "ИДИЛ пое отговорност за нападението в Лондон, при което бяха убити 7 души, предаде Би Би Си.Джихадистката групировка обяви това в съобщение, разпространено от свързаната с нея информационна агенция \"Амак\".Засега британските власти и полицията не са коментирали съобщението.По-рано Скотланд ярд съобщи, че са идентифицирани нападателите, но не огласи имената им.Министърката на вътрешните работи Амбър Руд заяви, че те са \"радикални ислямски терористи\".Наблюдатели отбелязват, че ИДИЛ често поема отговорност за атаки, при които не се проследява връзка между нападателите и джихадистката организация.Припомняме, в съботната вечер микробус, движещ се с висока скорост, връхлетя върху пешеходци в центъра на Лондон, след това спря при пазара Боро маркет, а от него излязоха тримата нападатели, които нападнаха минувачите с ножове.Извършителите на атаката бяха убити от полицията.Осем въоръжени полицаи са изстреляли 50 куршума срещу екстремистите, които са носели подобия на шахидски пояси, като впоследствие е установено, че в тях не е имало експлозиви.", "date": "2017.06.05", "title": "ИДИЛ пое отговорност за нападението в Лондон"}
{"url": "https://news.bg/politics/borisov-da-se-zaeme-s-temata-terorizam-prizova-sakskoburggotski.html", "text": "Да гледаме напред с оптимизъм, да видим всеки какво може да допринесе. Така бившият премиер Симеон Сакскобургготски коментира необходимостта от общи мерки на европейско ниво за справяне с тероризма. Той участва в дискусия \"Европа отново на път\".По думите му е редно премиерът Бойко Борисов да се заеме с темата. Според Сакскобургготски, постигането на резултати в тази сфера все пак е въпрос на обединени усилия.\"Ако се опитаме всички заедно мисля, че има възможности и вероятности\", каза той и изтъкна, че мерките, които се предприемат срещу тероризма, са от всяка страна и от всички политически сили. \"Така че да се надяваме. Това е просто ужасен бич и застрашава своето общество\", допълни Сакскобургготски.На въпрос \"Кой е добрият сценарий за България\", Сакскобургготски бе категоричен, че не бива да гледаме винаги негативно към това, което се отнася за България. Той бе категоричен, че в борбата с тероризма ще се положат усилия.Припомняме, в неделя в Лондон  в група пешеходци. Почти по същото време двама мъже влезли в ресторант на известния лондонски пазар Бороу маркет близо до Лондон бридж и  в заведението. Нищо в нашия живот не е даденост, изтъкна бившият монарх в приветствието си по време на форума. Той си спомни стъпките по пътя на нашето членство.Вие господин премиер ще застанете на чело на най-смисления съюз, обърна се Сакскобурготски към Бойко Борисов. Сакскобурготски го предупреди, че ще поеме ръководството на съюза в турболентни времена.Предизвикателство, според Сакскобурготски, е мигрантската криза. Само заедно можем да построим бъдещето, убеден е Симеон Сакскобурготски. Решението не се измерва в квоти и паспорти, а в човещина, каза още той. Сакскобурготски настоя за обединение на ЕС.Истински вярвам в ЕС, подчерта още той и настоя да запазим и съхраним европейския ни дом. По мнението му трябва да вземем пример от членките, които вече са председателствали общността.", "date": "2017.06.05", "title": "Борисов да се заеме с темата тероризъм, призова Сакскобургготски"}
{"url": "https://news.bg/politics/evropa-da-reshi-kak-da-zashtiti-sayuza-v-tselostta-mu-iska-lilyana-pavlova.html", "text": "Европа трябва да намери балансирана позиция за това как да защити Съюза в целостта му, включително от гледна точка на проблема с миграцията. Това каза пред журналисти Лиляна Павлова, министър на Председателството на България на Съвета на ЕС през 2018 г. Министър Павлова участва в дискусия \"Европа отново на път\".В програмата на триото на българското председателство, в която има пет важни приоритета, два от тях са насочени към защита на целостта на съюза, заяви министърът на председателството.Единият приоритет е сигурност и миграция именно от гледна точка на предизвикателствата, които стоят пред нас. Другият е ЕС като фактор на глобалната политическа сцена, за да можем да адресираме тези предизвикателства, уточни Павлова.", "date": "2017.06.05", "title": "Европа да реши как да защити Съюза в целостта му, иска Лиляна Павлова"}
{"url": "https://news.bg/int-politics/sasht-prizovaha-stranite-ot-persiyskiya-zaliv-da-izgladyat-razlichiyata-i-da-sa-edinni.html", "text": "Държавният секретар на САЩ Рекс Тилърсън призова страните от Персийския залив да останат обединени и да изгладят различията си, след като по-рано няколко арабски страни прекъснаха дипломатическите си отношения с Катар, съобщава \"Франс прес\".\"Ние със сигурност ще насърчим страните да седнат заедно и да обсъдят тези различия\", посочи Тилърсън в по време на посещението си в австралийския град Сидни.\"Ако има някаква роля, която можем да изиграем, за да им помогнем да обсъдят проблемите, ние смятаме, че е важно Съветът за сътрудничество в Персийския залив да остане единен\", допълни американският първи дипломат.В най-сериозната дипломатическа криза в региона през последните години, съседките на Катар в Персийския залив - Саудитска Арабия, Бахрейн и Обединените арабски емирства (ОАЕ), както и Египет обявиха, че скъсват дипломатическите си отношения с богатия на изкопаеми горива Катар.Рияд прекъсна дипломатическите отношения и затвори границите си със съседен Катар, за да \"защити националната си сигурност от опасностите от тероризъм и екстремизъм\", подчерта официалната новинарска агенция на Саудитска Арабия.Оглавяваната от Саудитска Арабия коалиция, която в продължение на повече от две години се сражава с подкрепяните от Иран бунтовници хуси в Йемен, отделно обяви, че изключва Катар от коалицията, обвинявайки го, че подкрепя терористични организации.Катар беше предоставил бойни самолети на коалицията, извършваща въздушни удари срещу хусите.Тилърсън заяви, че въпреки задънената улица, до която се стигна, той не очаква да има \"каквото и да е значително въздействие върху обединената борба срещу тероризма в региона или в световен мащаб\".\"Всички онези страни, споменати от вас, са доста единни в борбата срещу тероризма и борбата срещу ДАЕШ, и изразиха това наскоро на срещата на върха в Рияд\", добави американският първи дипломат.Преди по-малко от месец американският президент Доналд Тръмп посети региона, за да укрепи отношенията със Саудитска Арабия - първата чуждестранна спирка в мандата му като държавен глава на САЩ.В речта си в Рияд пред мюсюлмански лидери от цял свят Тръмп ги призова да \"прогонят\" екстремистите и терористите, след като сунитски джихадисти извършват нападенията в много страни.", "date": "2017.06.05", "title": "САЩ призоваха страните от Персийския залив да изгладят различията и да са единни"}
{"url": "https://news.bg/politics/dimitar-glavchev-iska-oshte-merki-za-sigurnostta.html", "text": "България трябва да вземе допълнителни мерки за националната си сигурност. Така председателят на Народното събрание Димитър Главчев коментира въпроса с антитерористичните мерки предвид последните атентати. Позицията си той представи по време на дискусията \"Европа отново на път\".Главчев коментира, че няма промяна в средата на сигурността в България и страната ни взимала мерки, такива каквито предприемат останалите страни-членки. По думите му, обаче е необходимо били по-голямо внимание.\"Да насочим усилия в борбата си с терора. Няма как само държавните органи да се справят\", коментира Главчев и визира високите мерки за сигурност в страна като Великобритания.", "date": "2017.06.05", "title": "Димитър Главчев иска още мерки за сигурността"}
{"url": "https://news.bg/crime/zhrebiyat-izprati-razgradskiya-prokuror-ognyan-damyanov-vav-vss.html", "text": "Прокурорът от Окръжна прокуратура - Разград Огнян Дамянов ще е новият член на висшия съдебен съвет. Изборът му стана чрез жребий между кандидатите за членове на ВСС от квотата на прокурорите.Жребият беше между Огнян Дамянов от Разград и Ясенка Шигарминова, прокурор от Апелативна прокуратура - Пловдив, след като те получиха вчера по време на второта гласуване при избора на нови членове от квотата на прокурорите равен брой гласове - 440.На основание чл. 29л, ал 6 от ЗСВ и в присъствието на двамата кандидати Избирателната комисия определи чрез жребий Огнян Дамянов, съобщиха от ВСС.Председателят на Избирателната комисия записа на идентични бели листа имената на кандидатите и ги постави в идентични бели непрозрачни пликове. Жребият бе изтеглен от председателят на Общото събрание, който се подписа на листа с името на изтегления кандидат.Процедурата се проведе в заседателната зала на Висшия съдебен съвет. Присъстваха представители на Общото събрание на прокурорите, главният прокурор на Република България Сотир Цацаров, включително и медии.Припомняме, : окръжния прокурор на Перник Пламен Найденов с 485 гласа, Георги Кузманов с 481 гласа, прокурора от Върховната административна прокуратура Даниела Машева, която получи 445 гласа. От квотата на следователите във ВСС влиза директорът на НСлС Евгени Диков.Решението на Избирателната комисия и протокола от проведения жребий ще се публикуват на интернет сайта на ВСС.Съгласно чл. 29н, ал. 4 от ЗСВ решението на Избирателната комисия подлежи на обжалване в седемдневен срок от обявяването му чрез Прокурорската колегия на ВСС пред състав, състоящ се от трима съдии от ВКС и двама съдии от ВАС.След приключване на изборната процедура Виктор Малинов - председател на Общото събрание на прокурорите за избор на член на ВСС и завеждащ отдел \"Надзор за законност\" при Върховна административна прокуратура закри Общото събрание на прокурорите.Процедурата за избор на членове на ВСС от квотата на магистратите ще продължи на 10 и 17 юни 2017 г. когато ще се проведе Общото събрание на съдиите. Тогава ще се изберат пряко 6-ма съдии от 27-те кандидати.", "date": "2017.06.05", "title": "Жребият изпрати разградския прокурор Огнян Дамянов във ВСС"}
{"url": "https://news.bg/euronews/evropa-e-politicheski-sayuz-a-ne-pazar-predupredi-stanishev.html", "text": "За мен е важно да имаме няколко ясни принципа и до края на годината да имаме разработена цялостна визия, която да бъде национално консилидираща позиция. Това коментира Сергей Станишев, лидер на европейските социалисти,  пред журналисти преди началото на дискусията \"Европа отново на път\".Станишев бе категоричен, че България трябва да се стреми да бъде в ядрото на евроинтеграционните процеси. \"Това означава ясна, активна политика за членство в Шенген час по-скоро, защото това е едно от ядрата на ЕС. Второ, това означава да имаме много ясна стратегия за присъединяване към еврозоната\", коментира Станишев. Той бе категоричен, че тук не става въпрос само за формалните критерии, а за обективните критерии за реална конвергенция.Президентът на ПЕС и евродепутат Сергей Станишев коментира в словото си, че в днешното събитие вижда знак към българските граждани, че когато става въпрос за национален интерес, политиците могат да се обединяват. По мнението му, живеем в тектонични времена. Ежедневно се сблъскваме с тероризъм и несигурност. Хората усещат нестабилност, подчерта Станишев. ЕС ще се промени, убеден е той.Европейските граждани искат повече сигурност, напомни още президентът на ПЕС.Хората искат по-силно действие на ЕС навън. Петте сценария на Юнкер, по думите му, са хвърлена топка към членките каква Европа искат. Станишев предупреди, че някои държави искат Европа на няколко скорости. Той настоя да сме готови с позицията си до октомври-ноември.Президентът на ПЕС постави въпросите за България в Шенген и Еврозоната. Солидарността е двупосочна улица и България трябва да има свой принос, предупреди Станишев.Трябва да имаме нашата визия, настоя президентът на ПЕС. Европа е станала много общ пазар, Европа е политически съюз, а не пазар, изтъкна Сергей Станишев. Да не се подкопава съюзът, настоя той. По мнението му можем много да допринесем за бъдещето на ЕС и ние сме страна с капацитет, убеден е евродепутатът. Трябва да градим мостове, подчерта Станишев.Станишев визира догонваща политика по отношение на доходите. Той бе категоричен, че каквито и да бъдат сценариите, ние трябва да се стремим, ако има ядра - интеграционни, те да не бъдат затворени като формат.\"Не бива да се допуска да се правят затворени ядра. Това означава приоритет към общите формати на ЕС, защото иначе това означава разделение на ЕС\", коментира Станишев.Третият принцип е конструктивният ни принос. \"Ние не можем да бъдем само консуматори в ЕС - смятам, че имаме какво да дадем и от гледна точка на сигурността, и от гледна точка на Западни Балкани\", отбеляза Станишев.По думите му Черноморският регион е позабравен както у нас, така и в Европа. България може да излезе с инициативи за Черноморския регион по време на председателството, особено в областта на околната среда, категоричен е той.Станишев заяви, че трябва да отстояваме фундаменталната ценност за солидарност в ЕС. Той уточни, че това се отнася към темата за вътрешната съгласуваност.Председателят на ПЕС е категоричен, че сигурността не бива да се разглежда само от гледна точка на твърдата сигурност, а и в нейния социален контекст. Европейците очакват повече европейски действия в областта на борбата с безработицата, социалната сигурност, интеграцията на всички слоеве от населението.", "date": "2017.06.05", "title": "Европа е политически съюз, а не пазар, предупреди Станишев"}
{"url": "https://news.bg/world/kazusat-s-katar-nyama-da-prekrati-krizata-v-blizkiya-iztok-ubedeni-v-iran.html", "text": "Високопоставен представител на Иран обяви, че решението на арабските държави да прекратят дипломатическите отношения с Катар няма да помогне за прекратяване на кризата в Близкия изток, информира Ройтерс.Припомняме, Саудитска Арабия, Бахрейн, ОАЕ, Египет и Йемен обвиниха Катар, че поддържа тероризма и прекратиха отношения. Държавите блокираха Катар от въздушното си пространство и поискаха всички катарски дипломати да напуснат до 48 часа.\"\", написа в \"Туитър\" Хамид Абуталеби, заместник-шеф на щаба на президента Хасан Рохани.\"Случващото се е предварителният резултат от танца със саби\", изтъкна той, имайки предвид посещението на американския президент Доналд Тръмп в Саудитска Арабия.Тръмп и американски представители участваха в церемония със саби в арабската държава през миналия месец. По време на посещението американският лидер обвини Иран, че е основният източник на финансиране и подкрепа за екстремистки организации.", "date": "2017.06.05", "title": "Казусът с Катар няма да прекрати кризата в Близкия изток, убедени в Иран"}
{"url": "https://news.bg/finance/ot-knsb-nastoyavat-za-neoblagaem-minimum.html", "text": "От КНСБ поставиха отново на дневен ред искането си за въвеждане на необлагаем минимум на нивото на минималната работна заплата за страната.От синдикалната организация представиха на пресконференция предложенията, които са подготвили и се надяват да бъдат включвани в управленската програма на управляващите ГЕРБ и Обединени патриоти.Любен Томев от КНСБ представи основните предложения. Във финансовта сфера КНСБ настоява и за въвеждане на данък върху финансовите транзакции (1 на сто), както и за разработване на методология и въвеждане на данък \"богатство\". Синдикатите искат и повишаване на данъка върху приходите от дивиденти от 5 на 10%, а също и допълнителни данъчни стимули за повишаване на квалификацията.От синдикалната организация смятат, че отговорът на предложенията им ще бъде самата управленска програма.Според КНСБ трябва да има ежегодно договаряне на минималната работна заплата на национално равнище по ясно разписани механизъм и процедура, съответстващи на Конвенцията на МОТ.Синдикатите настояват още в Кодекса на труда да се разпише препоръчителна норма на процентно съотношение (80:20) твърда към подвижна част на брутната заплата на принципа \"стимулативният характер на бонусите да надгражда стандарта на основната заплата плюс задължителните доплащания по КТ\".Друга мярка в областта на доходите е еднократно повишаване на минималните размери на допълнителните трудови възнаграждения и последваща ежегодна актуализация съобразно ръста на средната заплата за страната. Аргументите в тази насока са, че минималните размери на допълнителните плащания за нощен труд (0,25 лв.) и за времето, през което работникът е на разположение на работодателя (0,10 лв.) не са променяни от влизането в сила на НСОРЗ от 2017 г. От тогава досега тези минимуми са се обезценили с 28,3% и според КНСБ те са неадекватни на съвременните социални стандарти.Друго предложение на синдикатите е свързано с насърчаването на заетостта чрез разнообразни финансови схеми за учене през целия живот. Тук визират секторни фондове за обучение и квалификация, данъчни облекчения за работни места за обучение за работни места в дуалната система и др. Предлагат се и мерки за постоянно повишаване квалификацита на учителите/преподавателите/ и наставниците.По отношение на социалното осигуряване, КНСБ иска да се ускори увеличението на пенсиите за трудова дейност, заложено в договореностите между социалните партньори през 2016 г., като тежестта на всяка година осигурителен стаж се увеличава ежегодно, така че 1.5 да се достигне през 2024 г. Това означава през 2018 г. Да се приложи 1.2 и всяка следваща година до 2024г. коефициентът да нараства.В сферата на образованието КНСБ предлага в Бюджет 2018 да бъдат предвидени средства за повишаване на заплатите на педагогическите специалисти с 25%.", "date": "2017.06.05", "title": "От КНСБ настояват за необлагаем минимум"}
{"url": "https://news.bg/world/sasht-mogat-da-se-otteglyat-ot-saveta-na-oon-po-choveshkite-prava.html", "text": "Очаква се САЩ да сигнализират във вторник, че могат да се оттеглят от Съвета на ООН по човешките права, ако не се предприемат реформи и не се прекратят \"антиизраелските предразсъдъци\", съобщиха дипломати и активисти, цитирани от Ройтерс.Посланикът на САЩ в ООН Ники Хейли, която е част от кабинета на президента Доналд Тръмп, заяви миналата седмица, че Вашингтон ще реши дали да се оттегли от Съвета на ООН по човешките права след приключване на триседмичната сесия в Женева в края на този месец.При Тръмп Вашингтон наруши дългогодишна традиция във външната политика на САЩ, отказвайки се от многостранното сътрудничество. Решението на Тръмп да изтегли САЩ от Парижкото споразумение му навлече гнева на редица правителства по света.Критичната позиция на съвета към Израел е основният казус, който може да принуди САЩ да се оттеглят.Вашингтон бойкотира органа за период от 3 години при Джордж У. Буш. САЩ се върнаха в съвета при Барак Обама през 2009 г.В материал за \"Вашингтон пост\" Хейли призова съвета да \".Още преди няколко месеца се разпространяваше информация, че САЩ обмислят оттегляне от съвета.Според дипломати и активисти оттеглянето на САЩ ще бъде контрапродуктивно и може да доведе до \"по-несправедливо атакуване на Израел в по-голяма степен\".", "date": "2017.06.05", "title": "САЩ могат да се оттеглят от Съвета на ООН по човешките права"}
{"url": "https://news.bg/regions/piteynata-voda-v-asparuhovo-ne-e-godna-za-upotreba.html", "text": "Изследване на специализираната лаборатория на ВиК-Варна установи негодна за пиене вода във варненския квартал \"Аспарухово\".Негодната за употреба вода е в района на улица \"Розова долина\", където преди 3 години 13 човека загинаха заради .В района вода е спряна от 24 часа, съобщава БНР. Водоснабдяването ще бъде възстановено по преценка на Общината.На мястото с негодната за пиене вода няма да се поставя водоноска, защото района има собствен източник на питейна вода, която е годна за употреба.", "date": "2017.06.05", "title": "Питейната вода в \"Аспарухово\" не е годна за употреба"}
{"url": "https://news.bg/int-politics/100-hil-detsa-pod-kontrola-na-islyamska-darzhava-stradat-v-mosul.html", "text": "Агенцията на ООН за децата УНИЦЕФ предупреди, че децата в иракския град Мосул понасят голяма част от товара на тежките сражения между подкрепяните от САЩ иракски правителствени сили и терористичната групировка ДАЕШ (\"Ислямска държава\") в западната част на града, съобщава \"Асошиейтед прес\".В изявление, публикувано по-рано днес, представителят на УНИЦЕФ в Ирак Питър Хокинс заяви, че агенцията получава \"тревожни информации\" за убити цивилни, включително деца, като някои са попаднали на пътя на кръстосания огън, докато са се опитвали да избягат.Хокинс не е посочил конкретен брой на убитите деца.По негови оценки, 100 хил. момичета и момчета все още се намират в контролирания от ДАЕШ Стар град и други райони, живеещи в изключително опасни условия.Той призова воюващите страни да \"защитават децата и да ги предпазват от нараняване по всяко време, в съответствие с техните задължения съгласно хуманитарното право\".", "date": "2017.06.05", "title": "100 хил. деца под контрола на \"Ислямска държава\" страдат в Мосул"}
{"url": "https://news.bg/crime/chuzhdentsi-mozhe-da-sa-organizirali-kanal-za-trafik-na-hora-doseshtat-se-ot-prokuraturata.html", "text": "Прокуратурата не изключва постоянно пребиваващи у нас чужди граждани да са организатори на канал за бежанци, съобщи пред БНР главният прокурор Сотир Цацаров. Част от този канал е и катастрофиралият вчера край Пазарджик микробус.Сотир Цацаров оприличи този канал с разбития преди дни на летище София. Според него в никакъв случай не става дума за инцидентен превоз на хора, а за бизнес с бежанци, но доста по-примитивно организиран, заради факта, че бусът е бил шофиран от непълнолетно лице без документи.Лица, допуснати като бежанци в страната ни, получили документи за постоянно пребиваващи, са превърнали движението на чужди граждани към Европа в бизнес, каза Цацаров. По тези канали могат да влязат и лица, представляващи заплаха за България и за Европа, предупреди главният прокурор.Припомняме, подобна беше неговата позиция и при разбиването на канала за трафик на аерогара София. Тогава той не изключи възможността схемата да се ползва и от екстремисти.Той не изключи хипотезата, че от канала може и да се възползвали и терористи. \"При положение, че е могъл да премине гражданин, който представя гражданин на Бангладеш, гражданин на Ирак или която и да е друга страна, за които  - би могъл да влезе всеки\", категоричен бе Цацаров.", "date": "2017.06.05", "title": "Чужденци може да са организирали канал за трафик на хора, досещат се от прокуратурата"}
{"url": "https://news.bg/crime/arestuvaha-19-godishen-nasilil-10-godishno-momche.html", "text": "Арестуваха 19-годишен, насилил дете. Искането за ареста бе на Районна прокуратура-Стара Загора. Младият мъж е извършил полово сношение с 10-годишно момче, като е употребил сила, съобщиха от прокуратурата.На 29 май 2017 г. в Стара Загора, обвиняемият Стефан Й. отвел детето в дома си и след като е упражнил сила, е извършил полово сношение. Стефан Й. не е осъждан. Престъплението, за което е привлечен в качеството на обвиняем и задържан Стефан Й. се наказва с лишаване от свобода от три до дванадесет години.Магистратите са преценили, че има опасност обвиняемият да се укрие или да извърши друго престъпление. Взетата спрямо Стефан Й. мярка за неотклонение \"задържане под стража\" може да се обжалва и протестира пред Окръжен съд-Стара Загора.", "date": "2017.06.05", "title": "Арестуваха 19-годишен, насилил 10-годишно момче"}
{"url": "https://news.bg/world/korbin-se-prisaedini-kam-prizivi-britanskiyat-premier-da-podade-ostavka.html", "text": "Лидерът на лейбъристите Джереми Корбин обяви, че подкрепя призиви премиерът Тереза Мей да подаде оставка заради подкрепяната от консерваторите позиция за съкращения в полицията, съобщават британски медии.Според Корбин Мей трябва да се оттегли заради съкращаването на парите за силите на реда.По-рано бивш топ съветник на британското правителство заяви, че премиерът \"прехвърля вината\" за терористичните атаки в Лондон и Манчестър и трябва да подаде оставка. Стив Хилтън, бившият директор на стратегията на премиера Дейвид Камерън, е убеден, че Тереза Мей е отговорна за пропуските, довели до атаките в Лондон и Манчестър.Тя трябва да подаде оставка и да не се бори за преизбиране, призова той, цитиран от британски медии.Лейбъристите твърдят, че кадровият състав на полицията е орязан с около 20 000 служители при консерваторите.Междувременно Мей подкрепи използваната от лондонската полиция политика \"стреляш, за да убиеш\" в отговор на терористичните атаки. Според нея полицията е спасила \"безброй живота\" с елиминирането на тримата нападатели в рамките на 8 минути в събота вечерта.Тя се защити, че звената за борба с тероризма са добре финансирани въпреки съкращенията в полицията.Мей каза още, че Великобритания трябва да направи \"много, много повече\" в борбата срещу ислямския екстремизъм.В същото време ирландската медия RTE съобщи, че полицията в Ирландия провежда специално заседание след публикуването на информация, че единият от нападателите е живял в Ирландия за известен период. В единия от убитите от полицията нападатели в Лондон е открита ирландска карта за самоличност.", "date": "2017.06.05", "title": "Корбин се присъедини към призиви британският премиер да подаде оставка"}
{"url": "https://news.bg/crime/sadyat-dvama-19-godishni-krali-ot-lekarski-kabineti-v-ignatievo.html", "text": "Районната прокуратура във Варна предаде на съд двама 19-годишни момчета за кражба на движими вещи от лекарски кабинети. Кражбата е извършена чрез разрушаване и повреждане на чужда собственост, като за целта двамата използвали и техническо средство.Деянието е извършено в съучастие с двама непълнолетни.Установено е, че в периода от 26 март до 28 март 2016 г. двамата 19-годишни подсъдими и непълнолетните им съучастници проникнали на третия етаж на поликлиниката в Игнатиево по строително скеле в сграда. Те решили да откраднат, каквото намерят. За крадените вещи приготвили чувал, а за да могат да отварят вратите на помещенията - отвертка.Първо проникнали в кабинета на общопрактикуващ лекар, след като разбили заключващия механизъм на бравата. От там те откраднали касов апарат, две флашпамети, клавиатура, компютърна мишка, рутер и принтер.По същия начин влезли и в кабинета на лекар по дентална медицина, от където задигнали кафемашина, кутия с кафе, радиочасовник, огледало и дори пепелник.Според назначената по делото експертиза откраднатите предмети възлизат на стойност от 910 лева.Предстои делото срещу двамата 19-годишни младежи да бъде насрочено за разглеждане във Варненския районен съд.", "date": "2017.06.05", "title": "Съдят двама 19-годишни, крали от лекарски кабинети в Игнатиево"}
{"url": "https://news.bg/world/turtsiya-obeshta-da-pomogne-na-bratskite-darzhavi-po-kazusa-s-katar.html", "text": "Външният министър на Турция Мевлют Чавушоглу заяви, че е натъжен от разрива между Катар и други арабски държави, съобщава Ройтерс.Турският министър призова за диалог за разрешаване на спора.\"\", каза той на пресконференция.\"\", добави Чавушоглу.Припомняме, Саудитска Арабия, Египет, ОАЕ, Бахрейн и други прекъснаха отношенията с Катар, обвинявайки Доха, че подкрепя тероризма.Турското външно министерство обяви, че в момент на дълбока нестабилност и кризи в региона повече от всякога се изисква регионална солидарност.\"Турция...е готова да направи каквото се изисква в най-кратък период за намиране на решение на това разногласие между братски държави\", се пояснява в съобщение на ведомството.Междувременно Египет обяви, че прекратява всички въздушни връзки с Катар от вторник.", "date": "2017.06.05", "title": "Турция обеща да помогне на \"братските държави\" по казуса с Катар"}
{"url": "https://news.bg/crime/4-godini-zatvor-za-ivan-zahariev-dzhon-terorista.html", "text": "Четири години лишаване от свобода е присъдата, която получи Иван Захариев, станал известен като Джон Терориста.Специализираният наказателен съд призна за виновен 21-годишният българин с австралийски паспорт, роден във Виетнам, за подготовка на терористичен акт в Германия. Това е първата присъда от български съд за тероризъм.  по обвиненията в края на септември месец миналата година.Според осъдителната присъда за времето от 04.07.2016 г. до 19.09.2016г. докато е бил в гр. София, в стрелкови клуб \"Левски\" и в с. Войводино, общ. Марица, област Пловдив, той се е обучавал, за да придобива знания и умения за боравене с огнестрелно оръжие, включително и с автомат \"Калашников\".Целта на Захариев  по 115/убийство/ и по чл. 128/тежка телесна повреда/ от НК, използвайки използва придобитите от него знания и умения, и да създаде смут и страх в населението.Припомняме, Иван Захариев отхвърля обвиненията и отрече пред съда някога да е бил в Сирия. Според прокуратурата обаче той е бил там през 2013 г.Присъдата за Иван Захариев е по 108а, ал.4, вр. ал.1, вр.чл.54 и подлежи на обжалване в 15-дневен срок.", "date": "2017.06.05", "title": "4 години затвор за Иван Захариев - Джон Терориста"}
{"url": "https://news.bg/education/gotovi-sa-rezultatite-i-ot-maturite.html", "text": "От министерство на образованието съобщиха, че вече са готови и резултатите от зрелостните изпити. Крайната дата за обявяването на резултатите от ДЗИ беше 9 юни 2017 г. Завършващите вече могат да видят резултатите си от майската сесия на държавните зрелостни изпити (ДЗИ).Проверката става с входящ номер, ЕГН и идентификационен код на адрес: .Припомняме, в петък вечерта, също по-рано от определения срок,  след VII клас по български език и литература и по математика.", "date": "2017.06.05", "title": "Готови са резултатите и от матурите "}
{"url": "https://news.bg/world/za-parvi-pat-ot-2011-g-kosmicheskata-stantsiya-posreshtna-povtorno-izpolzvana-kapsula.html", "text": "За първи път за последните 6 години Международната космическа станция посрещна повторно използвана капсула - корабът \"Дракон\" на SpaceX направи повторна доставка, съобщава АП.Космическият кораб се закачи за станцията два дни след изстрелването му от Флорида. Същата капсула достави товар на станцията през 2014 г. От SpaceX я подготвиха за безпрецедентна втора мисия.До 2011 година НАСА многократно използваше совалки с полети до космическата станция. Но сега за първи път частна компания е с подобно постижение. Американците на станцията Джак Фишър и Пеги Уитсън използваха роботизирана ръка, за да уловят \"Дракон\", докато се движеше над южната част на Атлантическия океан.Корабът е натоварен с животинки за лабораторни изследвания: 40 мишки, 400 мухи-дрозофили и други.", "date": "2017.06.05", "title": "За първи път от 2011 г. космическата станция посрещна повторно използвана капсула"}
{"url": "https://news.bg/health/zdravnite-inspektsii-dokladvat-vseki-mesets-na-ministara.html", "text": "Министърът на здравеопазването Николай Петров поиска от директорите на Регионалните здравни инспекции да осъществяват внезапни проверки и безкомпромисен контрол във връзка с началото на летния сезон. Това стана ясно по време на среща на министъра с директорите на 28-те РЗИ в страната.Всяка регионална здравна инспекция ще трябва да изготвя доклад до МЗ относно актуалната ситуация в съответните региони, както и за евентуалните проблеми, които могат да възникнат на територията на регионалните инспекции. Докладите ще се ежемесечни.Петров пожела да бъде засилен контролът върху водите (питейни и за къпане), храните и шума. Министърът пожела и да бъде изготвян мониторинг на персонала на обектите с обществено предназначение, като при въпроси от съвместна компетентност здравните инспекции трябва да работят в добра колаборация с другите отговорни институции.\"От вас искаме внезапни проверки, контрол, контрол и пак контрол\", категорично заяви Петров. Той добави и че в дългосрочен план Министерството на здравеопазването ще направи анализ на дейността на всяка регионална инспекция.Директорите на РЗИ-та ще трябва да мотивират всеки изхарчен от инспекциите лев.", "date": "2017.06.05", "title": "Здравните инспекции докладват всеки месец на министъра "}
{"url": "https://news.bg/crime/69-godishen-prostrelya-dete-s-vazdushna-pushka.html", "text": "Под надзора и ръководството на Районната прокуратура в Айтос се провежда досъдебното производство срещу мъж, прострелял с въздушна пушка 10-годишно момче.Досъдебното производство срещу 69-годишния Васил С. от град Айтос е за това, че на 4 юни, неделя, причинил с огнестрелно оръжие лека телесна повреда на малолетно момче. Деянието е станало около 21 часа на улица \"Кавала\" в град Айтос.Мъжът уцелил момчето с 4 сачми в тялото. Установено е, че едната сачма е попаднала в дясното бедро, една в десния лакът, една в дясно рамо и една в лява подбедрица на детето.Според информация от болничното заведение, където е настанено момчето, то е в добро състояние.Веднага след инцидента 10-годишното момче е било хоспитализирано по спешност в Отделение по ортопедия и травматология. Тази сутрин детето е оперирано успешно.Към момента детето се намира в добро общо състояние, в процес на възстановяване и без опасност за живота.По случая е извършено претърсване в дома на Васил С., където са открити множество амуниции за огнестрелно оръжие.Работата по досъдебното производство продължава.", "date": "2017.06.05", "title": "69-годишен простреля дете с въздушна пушка"}
{"url": "https://news.bg/crime/frantsiya-tselta-na-migrantite-katastrofirali-na-am-trakiya.html", "text": "До Франция е трябвало да стигнат мигрантите, катастрофирали в неделя на АМ \"Тракия\". Това заяви пред БНР главният секретар на МВР Младен Маринов.Всеки един от незаконно влезлите в страната ни чужденци, е платил между пет и шест хиляди евро на каналджиите, станало ясно при беседите на полицаите и оцелелите.Голяма част от тях имат роднини, които се намират там на тази територия и това определя целта им.Местата, където става прехвърлянето на мигрантите, вече не са в София, а в покрайнините на града, обясни главният секретар на МВР. Той допълни, че цените на този вид \"услуга\" в последно време са се вдигнали.Това показват и цените, които вече са доста високи - този \"пазар\" като че ли се стеснява, което прави групите доста по-организирани, по-законспирирани. Те винаги си променят тактиката. Към момента може да се каже, че е доста намаляло предлагането и търсенето на такава услуга.Полицията в София продължава да издирва посредниците при отдаването на микробуса, шофиран от 16-годишният младеж. Вчера беше задържан и собственикът на превозното средство, който е таксиметров шофьор от София.", "date": "2017.06.05", "title": "Франция - целта на мигрантите, катастрофирали на АМ \"Тракия\""}
{"url": "https://news.bg/world/konservatorite-vodyat-s-11-na-britanskite-leybaristi.html", "text": "Британските консерватори водят с 11% на лейбъристите, показва последното проучване на \"Гардиън\"/ ICM от тази сутрин.Без промяна в сравнение със сондаж от миналата седмица Консервативната партия е подкрепяна от 45% от британците. Лейбъристите увеличават електората си с 1% до 34 на сто. Трети са либералдемократите, които без промяна събират 8%. Зад тях са Партията за независимост на Великобритания с 5% (без промяна) и Зелените с 3% (без промяна).Проучване на ORB/Sunday Telegraph от вчера дава 9% преднина на консерваторите (46-37%). Други две изследвания от 1 юни показват, че консерваторите водят с 5 и 8%.", "date": "2017.06.05", "title": "Консерваторите водят с 11% на британските лейбъристи"}
{"url": "https://news.bg/politics/borisov-pritesnen-che-pushkata-na-prevaorazhavaneto-shte-gramne-v-5-to-deystvie.html", "text": "Министър-председателят Бойко Борисов е започнал да се притеснява от темата за превъоръжаването и \"модата да се говори за въоръжаване, проценти и милиарди в бюджетите на всички страни\".Това превъоръжаване, това оръжие ще трябва рано или късно да се използва, коментира той след участието си в дискусия за бъдещето на ЕС. Това е като в операта - има ли пушка на сцената, рано или късно трябва да гръмне, коментира Бойко Борисов. Бъдещето, по мнението му, е обща европейска отбрана.Има заплаха за страната ни заради нарастващия тероризъм, призна Борисов. Няма защитена страна. Тук не е въпрос да плашим населението, подчерта Борисов.Отдавна вече тероризмът не е някакво случайно явление, смята премиерът. Терористите гледат телевизия, слушат внимателно политически лидери и действат наказателно, каза още той. Терористите не действат случайно.Сега трябва да питаме Европа как тя е интегрирала етносите, каза Борисов. По думите му, явно не е успяла. Риск има за всяка една държава, подчерта Борисов.Той припомни и атентата на летище Сарафово. Няма служба в света, която да го предотврати, заяви премиерът. Службите не могат да прихванат всички подготвяни заплахи, изтъкна той. Ако не спрат войните, няма да спре и тероризма, допълни премиерът.", "date": "2017.06.05", "title": "Борисов притеснен, че \"пушката\" на превъоръжаването ще гръмне в 5-то действие"}
{"url": "https://news.bg/regions/stroyat-151-tsentara-za-grizhi-za-detsa-v-stranata.html", "text": "Над 58 млн. лв. за изграждането на нови 151 социални центъра за грижи за деца в страната осигурява Министерството на регионалното развитие и благоустройството. Това заяви заместник министърът на регионалното развитие и благоустройството Деница Николова, отговаряща за европейските фондове.Средствата са от Оперативна програма \"Региони в растеж\" 2014-2020 г. и са по процедурата \"Подкрепа за деинституционализацията на грижите за деца\".По мярката могат да кандидатстват общо 54 общини. Това число включва както областните центрове като София, Бургас, Смолян, Кърджали, Благоевград и други, така и малки общински центрове като Павликени, Нови Пазар, Стражица, Елена и други.За кандидатстване по мярката Министерството на регионалното развитие и благоустройството е определило 2 срока - до 2 август и до 3 ноември.Други 20 общини имат възможност да изградят центрове за здравно-социални грижи със средства от програмата, чийто бенефициент обаче е Министерството на здравеопазването.Според Николова до 2020 година се предвижда в България да бъдат изградени 23 центъра за обществена подкрепа, 27 дневни центъра за подкрепа на деца с увреждания, 16 дневни центъра за подкрепа на деца с тежки и множествени увреждания, 10 центъра за настаняване от семеен тип, 28 преходни жилища за деца от 15 до 18 години, 17 наблюдавани жилища за младежи от 18 до 21 години и 20 центъра за специализирани здравни и социална грижи за деца с увреждания.По думите на Николова това е най-благородната инициатива, която оперативната програма финансира. Тя отбеляза още, че с реализирането на програмата се изпълнява национална политика, която касае грижата за децата в социалните домове, тяхната подкрепа и помощ, за да се интегрират в обществото и да живеят в една по-добра среда, близка до семейната.През миналия програмен период по Оперативната програма 2007-2013 г. са инвестирани близо 90 млн. лв. Изградени и оборудвания са 132 центъра за настаняване от семеен тип и 26 защитени жилища, 8 дома за медико-социални грижи за деца. Сред тях са социални центове в София, Пазарджик, Благоевград, Кюстендил, Карнобат и др. областни градове и общински центрове в страната.С реализирането на обектите всички нуждаещи се деца ще получат по-добри места за живеене, по-добра инфраструктура, така че да се чувстват по-комфортно в начина си за живот, да получават по-добри грижи от социални и квалифицирани работници, които да им подадат ръка, за да се интегрират по-успешно в обществото, допълни министърът.", "date": "2017.06.05", "title": "Строят 151 центъра за грижи за деца в страната"}
{"url": "https://news.bg/int-politics/21-deputatski-mesta-ne-stigat-na-tereza-mey-za-mnozinstvo-v-parlamenta.html", "text": "Британският премиер Тереза Мей е на път да спечели 305 депутатски места в британския парламент на парламентарните избори, които са насрочени за четвъртък (8 юни), като това означава, че няма да ѝ стигнат 21 места за сформиране на мнозинство от 326 депутати.Това прогнозира британската социологическа агенция YouGov, цитирана от \"Ройтерс\".Консервативната партия на Тереза Мей имаше 330 депутати, когато тя предизвика предсрочни избори през април.В събота от YouGov твърдяха, че прогнозите им предполагат, че консерваторите са на път да спечелят 308 депутатски места.Основната опозиционна Лейбъристка партия вероятно ще спечели 268 депутатски места, показва прогнозата на агенцията, което е увеличение в сравнение с 261 места от събота.Анализ на друга социологическа агенция - Lord Ashcroft Polls, миналата седмица прогнозира, че консерваторите са на път да постигнат мнозинство в парламента.", "date": "2017.06.05", "title": "21 депутатски места не стигат на Тереза Мей за мнозинство в парламента"}
