{"url": "https://news.bg/int-politics/polsha-i-estoniya-otkazaha-na-korab-s-kursanti-ot-krim-dostap-do-teritorialnite-im-vodi.html", "text": "Естония и Полша забраниха на руския учебен платноход \"Седов\" да влиза в териториалните им води, той като на борда му има курсанти от анексирания от Русия полуостров Крим, предаде Дойче веле.Информацията беше съобщена от министерствата на външните работи на двете страни.Уточнява се, че лично премиерът на Полша Матеуш Моравецки е отказал достъп на \"Седов\" до пристанището в Гданск.Представителката па полското външно ведомство Ева Сувара заяви, че курсантите на борда на кораба са били с руски, а не с украински паспорти. По думите й, уважението към териториалната цялост на Украйна изключва допускането на подобен екипаж в полските териториални води.След категоричната позиция на полската страна беше съобщено и за естонския отказ.Говорителката на руското външно министерство Мария Захарова заяви, че позицията на Талин е \"неприятелска и провокационна\".Забраната \"Седов\" да влиза в естонските териториални води беше обявена няколко дни преди посещението на президента на Естония Керсти Калюлайд в Москва, в рамките на което е планирана среща с руския президент Владимир Путин.Припомняме, държавите от ЕС и всички други страни с демократично управление осъдиха анексията на Крим и наложиха санкции на Русия за нарушаването на териториалната цялост на Украйна.", "date": "2019.04.13", "title": "Полша и Естония отказаха на кораб с курсанти от Крим достъп до териториалните им води"}
{"url": "https://news.bg/education/v-mon-nedovolni-ot-segashnite-sanktsii-za-bezotgovorni-roditeli.html", "text": "Спирането на детските добавки за 1 месец при 5 неизвинени отсъствия също за един месец, каквато санкция действа в момента, няма възпитателен ефект спрямо безотговорните родители. Това мнение изрази заместник-министърът на образованието Деница Сачева пред БНР.Тя посочи, че едно 4-членно семейство получава около 140 лева месечно. Ако се спрат помощите, то следващия месец семейството ще получи 99 лв., но заради гарантирания минимален доход - понеже на всички ще им е паднал дохода, по-следващия месец то ще получи 190 лв., изчислява Сачева. Това означава, че заради санкциите въпросното семейство дори ще получи повече средства.Те не го приемат като санкция, просто имат едно отложено вземане на тези пари, обобщи зам.-министърът.По тази причина тя защити новото предложение за законова промяна, а именно детските добавки да се спират за 12 месеца при 5 неизвинени отсъствия.Когато в един момент ти отнемат за една година парите, това са близо 1000 лв., ти не можеш да ги възстановиш, посочи като аргумент Сачева.", "date": "2019.04.13", "title": "В МОН недоволни от сегашните санкции за безотговорни родители"}
{"url": "https://news.bg/politics/balgariya-rumaniya-gartsiya-i-sarbiya-podpisaha-memoranduma-za-evropeysko-i-svetovno-po-futbol.html", "text": "Спортните министерства на България, Румъния, Гърция и Сърбия подписаха първия официален документ за подготовка на общи кандидатури за домакинства на Европейско и Световно първенство по футбол, съобщиха от ресорното ведомство в прессъобщение.Меморандумът за разбирателство между четирите правителства беше подписан на официална среща в Солун от министъра на младежта и спорта на България Красен Кралев, министъра на младежта и спорта на Сърбия Ваня Удовичич, зам.-министъра на културата и спорта на Гърция Георгос Василиадис и министъра на младежта и спорта на Румъния Богдан Константин Матей.С документа се официализира учредяването на  за подготовка на съвместната кандидатура за Мондиал 2030 и Европейското първенство през 2028.По време на разговора бяха обсъдени основните аспекти, свързани с подготовката на общата кандидатура.Около 70% от подготовката е свързана със спортната инфраструктура във всяка от четирите страни.Освен заявената политическа подкрепа от страна на всички, след официалното стартиране на подготовката трябва да има сериозни гаранции, че нито една държава няма да се откаже до завършване на процеса - без значение от политическата ситуация в страните.\"Вярвам, че обществото успя да приеме идеята за обща кандидатура за престижен спортен форум, защото това е шанс да направим нещо добро за Балканите, нещо историческо - което ще помогне изключително много за развитието на региона\", заяви Красен Кралев.По думите му ключът към успеха на кандидатурата е доброто планиране и реалната преценка на възможностите.\"Подписването на международното споразумение днес е първата стъпка към реализирането на нашата обща мечта\", каза Кралев пред колегите си.\"Има много сериозна разлика в инфраструктурата, която се изисква\", коментира още Кралев. Според него не би трябвало на Балканите и в България да имаме притеснения, че ще се успеем да се справим с това предизвикателство.На срещата присъства и президента на Българския футболен съюз (БФС) Борислав Михайлов. Той коментира, че прогресът в преговорите е виден и все повече се приближаваме към официализирането на партньорството между четирите балкански страни.\"Партньорството между нашите четири държави е от фундаментално значение за развитието на спорта в региона и за приятелските отношения между четирите държави\", каза Михайлов.Работната среща в Солун е четвърта поред между четирите държави по въпроса за обща кандидатура за първенствата по футбол. Следващата среща ще се проведе в Букурещ през месец юни.Окончателното решение по въпроса трябва да бъде взето до края на 2019 година.", "date": "2019.04.13", "title": "България, Румъния, Гърция и Сърбия подписаха меморандума за Европейско и Световно по футбол"}
{"url": "https://news.bg/education/knsb-podkrepya-s-ugovorki-zakona-za-sotsialno-podpomagane.html", "text": "Конфедерацията на независимите синдикати в България отрече появили се в медиите публикации, че не подкрепя законопроекта за изменение и допълнение на Закона за социално подпомагане, който беше обсъден на вчерашното заседание на НСТС.Синдикатите са категорични, че обвързването на държавната подкрепа за семействата с деца и присъствието им в образователната система е обосновано, поради което подкрепят целта на законопроекта все повече деца да бъдат върнати в училищата.Те обаче настояват в закона да бъде разписано ясно, че в случаите на прекратяване на помощите, децата няма да бъдат лишавани от права, а ще продължат да ги ползват, но чрез училището, в което са записани и следва да посещават.В своята позиция КНСБ изразява надежда, че при окончателното формулиране на нормативните текстове преди второ четене в парламента, този въпрос ще бъде разрешен.Припомняме, вчера беше проведено обсъждане на Законопроекта за изменение и допълнение на Закона за социално подпомагане по време на заседание на Днес министърът на образованието Красимир  за родители, които не пращат децата си на училище.От своя страна зам.-министърът Деница Сачева посочи, че ", "date": "2019.04.13", "title": "КНСБ подкрепя с уговорки Закона за социално подпомагане"}
{"url": "https://news.bg/politics/initsiativen-komitet-izdiga-vanya-grigorova-za-kandidat-za-evrodeputat.html", "text": "Инициативен комитет издига Ваня Григорова за кандидат за евродепутат, съобщиха от движение \"Солидарна България\" в прессъобщение.Григорова е икономически съветник на президента на КТ \"Подкрепа\", председател е на движението \"Солидарна България\" и е ангажирана със защитата на правата на работниците.Тя подкрепена от работници - в комитета участват представители на много и различни професии - камериерка, чистачка, миньор, крояч на текстил и други.Григорова обясни, че един от мотивите да поиска да е евродепутат, е каузата ѝ за борба със социалните неравенства в Европа.\"Докато няма силно лоби в Европейския парламент и в Европейската комисия, което да настоява за наистина сериозно сближаване, за спиране на трудовия и социален дъмпинг, за нормализиране на данъчната система, Европа ще продължи да се разпада. Това за нас не е вариант\", заяви Григорова.", "date": "2019.04.13", "title": "Инициативен комитет издига Ваня Григорова за кандидат за евродепутат"}
{"url": "https://news.bg/society/manolova-zove-balgarski-proizvoditeli-da-se-vklyuchat-v-kampaniyata-velikden-za-vseki.html", "text": "Омбудсманът Мая Манолова и студенти от СУ \"Св. Климент Охридски\" само за 3 часа събраха в столичен магазин шест колички с хранителни продукти за великденската трапеза на възрастни хора - \"Купи и сподели\".Инициативата е част от Националната кампания \"Великден за всеки - дари празник на баба и дядо\", която се организира за четвърта поредна година от обществения защитник.Общо 41 магазина в 13 града на страната се включват в благотворителната кауза.Клиентите на магазина купуваха трайни хранителни продукти като дарение за пенсионери, които оставяха в специално поставените за целта на изхода колички, брандирани с логото на кампанията, пише в прессъобщение от институцията на обществения защитник.\"До момента са събрани продукти за няколко хиляди хранителни пакета. Надяваме се, че в даряването на храни, освен гражданите, на които безкрайно много благодаря за добрите им сърца, ще се включат и българските производители на храни. Така ще можем да стигнем до повече хора, да подкрепим великденската им трапеза с необходимите продукти\", каза омбудсманът. Тя също така призовава всички да подкрепят кампанията със СМС на 1255 или на банковата сметка на кампанията:IBAN: BG53UNCR70001522802795Банков код: UNCRBGSF", "date": "2019.04.13", "title": "Манолова зове български производители да се включат в  кампанията \"Великден за всеки\""}
{"url": "https://news.bg/society/masovo-sabirane-na-plastmasovi-kapachki-v-pomosht-na-nedonoseni-detsa.html", "text": "В редица градове в страната се провежда традиционната акция за събиране на пластмасови капачки, която е част от инициативата \"Капачки за бъдеще\" в помощ на недоносени деца.Със събраните пари от рециклираната пластмаса се купуват кувьози за малките общински болници.След последната акция, която се проведе през месец септември, бяха закупени кувьози за три общински болници - в Кнежа, Троян и Нова Загора.\"Всяко трето дете, което е било в кувьоз, получава увреждане на очите. Т. е. много е важно апаратурата да е годна за ползване, не просто да я има\", заяви организаторът на кампанията Мартина Йорданова.Столичани предаваха своите капачки пред централния вход на стадион \"Васил Левски\" до 15 часа. Успоредно се събираха капачки и в Пловдив. Във Варна до обед са събрани близо 10 тона капачки.\"Между 20 и 25 хиляди души чакаме в момента. Контейнерът вече е пълен, минали са 10 минути, направо не знам какво се случва. До 16 часа сме тук. Над 25 общини се включват. Има деца, които са били четвърти-пети клас, в момента вече са осми-девети, отиват в гимназиите си, развиват наистина потенциала да се случват по-големи неща. Ние променяме цяла нация. Цяла България вече събира капачки\", каза организаторът на кампанията във Варна Владислав Николов за БНР.", "date": "2019.04.13", "title": "Масово събиране на пластмасови капачки в помощ на недоносени деца"}
{"url": "https://news.bg/crime/iskat-postoyanen-arest-za-sobstvenichkata-na-kuchetata-nahapali-4-dushi.html", "text": "Прокуратурата поиска постоянен арест за собственичката на , предаде БНТ.Обвиняемата Полина Шишманова е отказала да даде обяснения пред съда.Тя работи като застрахователен брокер. Ако бъде призната за виновна от съда, може да получи до три години затвор.В съда стана ясно, че на 9 април е имало нов инцидент с кучетата на Шишманова - тогава те са влезли в двора на неин съсед и са разкъсали друго куче.", "date": "2019.04.13", "title": "Искат постоянен арест за собственичката на кучетата, нахапали 4 души"}
{"url": "https://news.bg/int-politics/pendarovski-shte-razviva-dobrite-otnosheniya-mezhdu-skopie-i-sofiya-ako-stane-prezident.html", "text": "Кандидатът за президент на Северна Македония от управляващия Социалдемократически съюз на Македония (СДСМ) на премиера Зоран Заев - Стево Пендаровски - обеща да работи за напредъка в двустранните отношения между Република Северна Македония и България.Пендаровски присъства на честванията по случай 11-та годишнина от създаването на Българския културен клуб в страната, които са под мотото \"Заедно сме по-силни\", информира БНТ.По думите на Пендаровски България и Северна Македония са обединени от идеята да вкарат Балканите в Европа и регионът да не бъде източник на лоши новини.\"През последните две години има нов дух на сътрудничество между двете страни. Ако получа вашето доверие, ще работя неуморно за напредъка на двустранните отношения между България и Северна Македония\", заяви кандидатът-президентът, който се ползва с подкрепата на над 30 политически сили и мнозинството от граждани.Изборите за държавен глава в Северна Македония трябва да се проведат на 21 април.Според последните социологически проучвания Пендаровски води убедително пред своя основен конкурент и най-вероятно ще спечели вота.", "date": "2019.04.13", "title": "Пендаровски ще развива добрите отношения между Скопие и София, ако стане президент"}
{"url": "https://news.bg/society/bnb-shte-pechata-byuletinite-za-evrovota.html", "text": "Централната избирателна комисия (ЦИК) реши бюлетините за провеждането на изборите за Европейски парламент в България да бъдат изработени в печатницата на Българската народна банка (БНБ).БНБ обаче ще може да ползва и други печатници, предаде националното радио.Районните комисии ще одобряват тиражите на бюлетините.ЦИК може по всяко време да извършва проверки, включително при предаването и транспортирането, както и на място в печатницата.Унищожаването на бракуваните бюлетини ще става след проверка на място, за което се съставят протоколи.", "date": "2019.04.13", "title": "БНБ ще печата бюлетините за евровота"}
{"url": "https://news.bg/society/529-dushi-vidyaha-aets-kozloduy-otvatre.html", "text": "Силен интерес към деня на отворените врати в ядрената ни централа АЕЦ \"Козлодуй\". 529 души успяха да видят централата отвътре.Експертите от централата поеха ролята на водачи и разказаха на посетителите за спецификите на технологичните процеси, за мерките, гарантиращи безопасната и надеждна работа на ядрените мощности, за екологичната роля на атомната енергетика, работеща при нулеви въглеродни емисии и даваща принос в борбата с глобалните климатични промени.Как се управляват ядрените блокове, какъв е мащабът на турбогенераторите, какви хора са специалистите, гарантиращи с труда и знанията си безопасната и надеждна работа на АЕЦ \"Козлодуй\" - само част от въпросите, чиито отговори научиха любознателните граждани.Пред Информационния център на централата специалистите от отдел \"Радиоекологичен мониторинг\" показаха как се замерват различни параметри на околната среда.40% от посетителите бяха деца и младежи, информират от пресцентъра на АЕЦ \"Козлодуй\".", "date": "2019.04.13", "title": "529 души видяха АЕЦ Козлодуй отвътре"}
{"url": "https://news.bg/crime/pusnaha-sobstvenichkata-na-rotvaylerite-sreshtu-1-000-lv-garantsiya.html", "text": "Съдът пусна срещу гаранция в размер на 1 000 лева собственичката на двата ротвайлера, които, съобщи bTV.По-рано днес стана ясно, че държавното обвинение е поискало Полина Шишманова да бъде . За заседанието обаче съдът не одобри този иск.Обвиняемата отказала да говори пред магистратите.Според съда обвиняемата е трябвало да предвиди, че кучетата са агресивни и могат да причинят увреждане на животни или хора. Налице е причинена средна телесна повреда на трите деца.Ако бъде призната за виновна, собственичката на кучетата може да получи до три години затвор.Тя работи като застрахователен брокер. Ако бъде призната за виновна от съда, може да получи до три години затвор.В съда стана ясно, че на 9 април е имало нов инцидент с кучетата на Шишманова - тогава те са влезли в двора на неин съсед и са разкъсали друго куче.", "date": "2019.04.13", "title": "Пуснаха собственичката на ротвайлерите срещу 1 000 лв. гаранция"}
{"url": "https://news.bg/world/hilyadi-sarbi-iskat-ostavkata-na-vuchich.html", "text": "Хиляди сърби се включиха в днешния антиправителствен протест, предаде БГНЕС.Жители от цялата страна се събраха на площада пред Скупщината в центъра на столицата Белград.Предварително беше обявено, че това ще бъде най-голямата демонстрация срещу управляващите в Сърбия досега.Най-много са младите протестиращи - на възраст около 20 - 30 години, които категорично заявяват, че повече не желаят да живеят под управлението на президента Александър Вучич.Недоволстващите искат още оставките на премиера на страната Ана Бърнабич и на парламентарния говорител Мая Гойкович.Жителите носят множество транспаранти, включително такива, на които президентът Вучич е представен на Адолф Хитлер.Протестиращите заявяват, че няма да се приберат по домовете си и ще протестират всеки ден, докато правителството и парламентът не паднат и не бъдат насрочени нови парламентарни избори в страната.По-рано днес македонската телевизия \"Нова Македония\" съобщи, че сръбските депутати снощи са нощували в сградата на парламента, за да не бъде допуснат държавен преврат. Вучич също коментира - според него не трябва да се дава път на насилието и фашизма в страната.\"Достатъчно разорихте и унищожихте, доста време управляваха крадците. Време е някой да работи за бъдещето на Сърбия\", каза той в словото си на митинга в негова подкрепа в Нови Сад, организиран от Сръбската прогресивна партия.", "date": "2019.04.13", "title": "Хиляди сърби искат оставката на Вучич"}
{"url": "https://news.bg/world/napadenie-sreshtu-ukrainskiya-poslanik-v-london.html", "text": "Неизвестен e нападнал украинския посланик в Лондон.Нападението е било срещу колата на посланика, която била паркирана пред сградата на дипломатическата служба в района \"Холанд парк\".Извършителят също бил в кола и няколко пъти ударил тази, в която бил първият дипломат на Украйна във Великобритания.Полицията в отцепила района. Органите на реда стреляли по колата на нападателя, която впоследствие била блокирана.Свидетели чули най-малко 10 изстрела, съобщава РТ.Посолството описва инцидента като преднамерена атака.След подадения сигнал полицаите се отзовали изключително бързо. Нападателят е задържан и отведен за разпит. Неговите мотиви не са ясни.При атаката не са пострадали хора.", "date": "2019.04.13", "title": "Нападение срещу украинския посланик в Лондон"}
{"url": "https://news.bg/society/chetvarti-protest-v-gabrovo.html", "text": "Стотици се събраха на протест в центъра на Габрово и днес.Организираното недоволство преминава под засилено полицейско присъствие - градът е пълен с жандармерия и полиция, съобщи Нова.Недоволството е четвърто подред. Протестът е мирен. Хората се събраха на централния площад на града, пред сградата на общината.Недоволстващите за пореден път поискаха от институциите сигурност, както и равни права и задължения за всички български граждани. Жителите искат и оставката на кмета на Габрово Таня Христова, защото тя била виновна за създалото се напрежение.Днешният протест беше обявен като най-многолюден. Очакваше се демонстрацията да бъде подкрепена и от жители от други градове, но засега МВР няма данни за такива. Имаше данни и че в протеста ще се включат и фенове от агитки на футболни отбори.Униформените проверяват хората за оръжия, след като на  в някои от протестиращите бяха открити метални боксове, бухалки и метални пръти.По-рано днес от Център \"Амалипе\" съобщи, че . Вече втори ден почти нямало и ромски деца в училищата. Припомняме, снощи , провокирани от нападението на трима роми над продавач в магазин.Напрежението в Габрово ескалира, след като на 7 април .Полицията задържа отговорните, но малко след това те бяха освободени. Това предизвика сериозно напрежение в областния град -  на 10 април и дори се опитаха да нахлуят в сградата на местното следствие.По този повод на 11 април военният министър Красимир , на която увери, че .Малко след това стана ясно и че . Спрямо тях са повдигнати .Независимо от това се състоя и втори . Стигна се до сблъсъци и ранени граждани. В размириците пострадаха .Така се стигна и до подаването на оставка от страна на  в града по .", "date": "2019.04.13", "title": "Четвърти протест в Габрово"}
{"url": "https://news.bg/sport/zlato-za-ansambala-na-svetovnata-kupa-v-sofiya.html", "text": "Ансамбълът на България по художествена гимнастика спечели титлата в многобоя на Световната купа по художествена гимнастика в София, съобщи .Симона Дянкова, Мадлен Радуканова, Лаура Траатс, Стефани Кирякова и Ерика Зафирова събраха сбор от 49.350, като и двете им съчетания бяха оценени най-високо сред участващите отбори.Днес те взривиха залата с изключително атрактивната си композиция с три обръча и два чифта бухалки и заслужиха оценка от 24.400. Момичетата ни водеха още след първия ден на състезанията след отлично представяне на композицията с пет топки и оценка от 24.950.Зад България в многобоя се класира Италия със сбор 48.800 (24.300 на пет топки и 23.900 на обръчи и бухалки). Призовата тройка се допълва от Япония с 46.800 (23.350 на 5 топки и 23.050 на обръчи и бухалки).В неделя Световната купа продължава с финалите на двете съчетания, като България ще се бори за отличията и на двете композиции.При индивидуалните състезателки Катрин Тасева спечели бронзов медал в многобоя със сбор от 80.150 точки. Шампионка е рускинята Александра Солдатова, а среброто е за Линой Ашрам от Израел.Невяна Владинова днес допусна грешки и остана на осмо място.", "date": "2019.04.13", "title": "Злато за ансамбъла на световната купа в София "}
{"url": "https://news.bg/int-economics/folksvagen-izbira-mezhdu-balgariya-i-turtsiya.html", "text": "От това следва, че още не е взето окончателно решение, пише още ДПА и добавя, че на заседанието си след Великден Надзорният съвет на концерна със сигурност ще обсъди темата.Още няма окончателно решениеДобре информирани източници твърдят, че засега няма ясен фаворит, а от самия концерн не направиха изявление по въпроса. Знае се обаче, че става дума за инвестиция в размер на над 1 милиард евро.Плановете на Фолксваген за изграждане на нова фабрика в чужбина вече предизвикаха смут в Съвета на работниците и служителите на концерна. Синдикалистите смятат, че вместо да се строи нов завод, трябва просто да се преоборудват вече налични мощности. По всяка вероятност окончателното решение ще бъде взето на заседание на Надзорния съвет през ноември.Фолксваген не оставя нищо на случайносттаБългарите таят особено големи надежди, че Фолксваген ще избере именно тяхната страна за гигантската си инвестиция, пише по-нататък ДПА и припомня, че в деня преди визитата на германския президент Франк-Валтер Щайнмайер в България, работна група на концерна е посетила немскоезична детска градина в столицата София. Подобни учебни заведения също влизат в списъка с изисквания на концерна, който очевидно не иска да остави нищо на случайността при избора на място за изграждане на новата си производствена мощност, коментира ДПА.Още в средата на ноември Фолксваген обяви, че през следващите пет години ще увеличи инвестициите си в електромобилност, автономно шофиране и дигитализиране до почти 44 милиарда евро, като 30 милиарда ще бъдат вложени само в електромобилност. Обявено бе също така, че производството на Skoda Karoq и Seat Ateca ще бъде преместено в нова производствена мощност, за която се търси място в Източна Европа. Замислено е новият завод да облекчи производството на Skoda. Още миналата година директорът на дъщерната фирма Бернард Майер заяви, че капацитетите на заводите на Skoda в Европа са изцяло запълнени.", "date": "2019.04.13", "title": "Фолксваген избира между България и Турция"}
{"url": "https://news.bg/weather/zhalt-kod-za-dazhd-v-19-oblasti-v-sabota.html", "text": "В 19 области е обявен жълт код за обилни валежи в събота. Това съобщават от НИМХ.Той важи за областите Видин, Монтана, Враца, София-област, София-град, Ловеч, Габрово, Велико Търново, Търговище, Сливен, Стара Загора, Пловдив, Пазарджик, Перник, Кюстендил, Благоевград, Смолян, Кърджали и Хасково.Очакваните количества валежи са между 15 и 35 л/кв.м.Жълтият код е предупреждение за потенциално опасно време, но не се очакват наводнения.", "date": "2019.04.13", "title": "Жълт код за дъжд в 19 области в събота"}
{"url": "https://news.bg/regions/gabrovo-se-gotvi-za-golyam-protest.html", "text": "Без инциденти приключи  който се проведе снощи, съобщиха от полицията на извънреден брифинг относно ситуацията в града.Протестът започна мирно от централния площад на града. Близо 800 демонстранти се събраха пред сградата на Общината въпреки и за пореден път отново поискаха от институциите сигурност, както и равни права и задължения за всички български граждани.Не може повече да се стърпи, щом те са оправдани, защитени, нахранени, без да ходят на работа, без да си плащат сметките, без да плащат данъците, а ние се трудим, да кажем, че това стига, заяви един от демонстрантите.Шествието премина по централните улици и булеварди на града и затрудни движението. Жандармерията препречи с плътен кордон пътя на протестиращите към къщи, обитавани от ромски семейства. Това породи недоволство сред хората, които ги освиркаха. Тогава обаче униформените свалиха шлемовете и щитовете си и бяха аплодирани от протестиращите. Така на практика протестът приключи.От полицията съобщават, че са били изградени няколко контролно-пропускателни пункта, през които са били допускани демонстрантите. При проверките са били установени седем лица без документи за самоличност, които са носели боксове и палки. Те са били отведени в районното управление, където са им били съставени актове за административно нарушение.Очаква се днес отново да се състои масов протест. Органите на реда посочват, че все още няма официална информация дали към него ще се присъединят и хора от други градове, но МВР има готовност за предотвратяване на евентуални ексцесии. Поредната демонстрация ще започне около 18.00 часа.Припомняме, напрежението в Габрово ескалира, след като на 7 април . Полицията задържа отговорните, но малко след това те бяха освободени. Това предизвика сериозно напрежение в областния град -  на 10 април и дори се опитаха да нахлуят в сградата на местното следствие.По този повод вчера, 11 април, военният министър Красимир , на която увери, че .Случаят стана повод и за коментар от страна на лидера на \"Воля\" Веселин Марешки, според който , за да се вдигне \"позасъхналият\" рейтинг на Каракачанов. Той настоя военният министър да се извини на целия български народ.От своя страна вицепремиерът Томислав Дончев изрази мнение, че  и не бива поради политическо лицемерие да се отрича.Малко след това стана ясно и че . Спрямо тях са повдигнати .Независимо от това отново се състоя . Стигна се до сблъсъци и ранени граждани. В размириците пострадаха .Така се стигна и до подаването на оставка от страна на  в Габрово в града по и.", "date": "2019.04.13", "title": "Габрово се готви за голям протест"}
{"url": "https://news.bg/health/raboteshtite-v-edinstvenata-detska-bolnitsa-u-nas-gotovi-za-protesti.html", "text": "Педиатрите от единствената специализирана детска болница в България - \"Проф. Иван Митев\" ЕАД - гр. София, поставиха ултиматум на Здравно министерство до 18 април да получат отговор от институцията на настоятелните им искания за разрешаване на проблемите в болницата. А те назряват от години. След поставяне на ултиматума стана ясно, че на 17 април все пак ще има среща с министъра на здравеопазването.В , която търси обществена подкрепа с основни три искания - специален статут на болницата, отпадане на лимитите в детското здравеопазване, достойно заплащане на труда на специалистите, които работят в болницата.В изявление на работещите се посочва, че през февруари и март месец да проведени две срещи с ръководството заради лимитирането на приема на пациенти, амортизация на персонал и техника, липса на такива, системно недофинансиране на лечението на малките ни пациенти, унизителни трудови възнаграждения и много други непреодолими трудности.Първия път са настояли изпълнителният директор д-р Екимова с министъра на здравеопазването, на която среща директорът да запознае министъра със състоянието на болницата ни и настроенията на персонала, работещ в нея. От изявлението не става ясно дали такава среща е проведена.Месец по-късно, след като не са получени никакви конкретни решения на проблемите, са избрани няколко представители от медицинския състав, които да проведат лична среща с г-н Ананиев.\"Принципалът на болницата остана глух за проблемите ѝ, а от там и за проблемите на детското здравеопазване в България\", завявиха работещите в детската болница, затова и поставят срокове: до 18 април институциите да дадат адекватно решение на проблемите в болницата и ако това не се случи на 18 април сутринта ще има протест - първо в двора на болницата, а след това протестът ще излезе извън него.На персонала са дадени устно уверения от страна на ръководството, че се работи по въпроса с промяната на трудовите възнаграждения, както и промяната в лимитите на касата, но няма и дума относно статута на болницата.По тази причина те изтъкват няколко неща:В изявлението се посочва, че работещите в болницата подкрепят исканията на увеличение на заплатите на специалистите по здравни грижи, но техният протест е различен.Заявява се също, че до 18 април не се търсят медийни изяви и се канят всички медии на протеста на 18 април, ако до тогава нямат отговор от страна на МЗ.", "date": "2019.04.13", "title": "Работещите в единствената детска болница у нас готови за протести"}
{"url": "https://news.bg/society/aezh-zove-politsiyata-da-pazi-zhurnalistite-pri-protesti.html", "text": "Органите на реда трябва да пазят представителите на медиите, които отразяват публични събития. За това призовават от Асоциацията на европейските журналисти в България по повод вчерашните , при които От АЕЖ апелират жандармерията и полицията да са внимателни, когато им се налага да използват сила за справяне с безредици, за да не пострадат мирни протестиращи, както и журналисти, които изпълняват служебните си задължения.Поради спецификата на професията си наши колеги често попадат в центъра на сблъсъци и необходимо специално внимание от страна на органите за сигурност, посочват от Асоциацията.Те напомнят и че журналистите също трябва да вземат мерки за личната си защита, обозначавайки се ясно като такива.Властите трябва да съдействат на журналистите и да се грижат за сигурността им, но самите репортери трябва да помнят, че журналистическата легитимация не предоставя пълен имунитет срещу задържане, посочват от Асоциацията.По повод събитията в Габрово Асоциацията на европейските журналисти в България напомня на медиите за отговорността, която носят при подобни случаи. Недопустимо е медии да спомагат за насаждане на междуетническо напрежение, а призивите към насилие и омраза са наказуеми според българското законодателство, посочват от АЕЖ.", "date": "2019.04.13", "title": "АЕЖ зове полицията да пази журналистите при протести"}
{"url": "https://news.bg/regions/garmen-na-protest-zaradi-dupkite-po-patishtata.html", "text": "В Гърмен излизат на протест заради лошите пътища, предаде БНР.Жителите на общината негодуват от лошото състояние на пътната мрежа.По тази причина на обяд те ще се съберат до археологическото селище Никополис ад Нестум, за да изразят недоволството си.Проблемът с дупките по пътищата в общината е от години. Освен повреди на автомобилите, това създава ежедневни предпоставки за катастрофи.Въпреки разбитите пътища обаче трафикът по пътя за Огняново, Марчево и Гърмен е изключително натоварен, тъй като става въпрос за туристически селища с много балнео- и спа хотели.Кметът на общината Минка Капитанова вече е сезирала областното пътно управление за лошото състояние на пътната инфраструктура, тъй като отсечката е включена в националната мрежа за задължителни винетни такси.В получения преди дни отговор се посочва, че пътят е включен в годишната програма за ремонти, които ще бъдат извършени през следващия месец.Независимо от това местните са категорични, че протест ще има. Те посочват, че не вярват на писмени обещания.", "date": "2019.04.13", "title": "Гърмен на протест заради дупките по пътищата"}
{"url": "https://news.bg/regions/kmetitsata-na-gabrovo-gotova-da-hvarli-ostavka.html", "text": "Готова съм да подам оставка, ако се наложи. Оставката е в моя джоб от първия ден, в който има решение за избора ми на кмет. Това заяви кметът на Габрово Таня Христова пред Нова телевизия.Тя отново посочи, че Относно протестите от последните дни Христова съобщи, че вчера по време на извънредната сесия на Общинския съвет се е изготвило обръщение към гражданите, в което ясно се посочва, че внушенията, че в града целенасочено и организирано се привличат роми, са неверни.По думи на кмета едно от изискванията, за да се получи общинско жилище в Габрово, е да се живее там поне 10 години. Тя отрече в града да има настанени лица в незаконни жилища и напомни, че в момента се събарят незаконни сгради.Най-важното, което трябва да направим сега, е да върнем реда и спокойствието в Габрово, категорична бе Христова.Припомняме, снощният протест в града премина  между демонстранти и жандармерия. Униформените дори свалиха шлемовете и щитовете си, с което заслужиха аплодисментите на протестиращите.", "date": "2019.04.13", "title": "Кметицата на Габрово готова да хвърли оставка"}
{"url": "https://news.bg/finance/ofis-na-svetovnata-banka-u-nas-nabira-it-spetsialisti.html", "text": "Министърът на финансите Владислав Горанов в качеството му на управител на Групата на Световната банка за България и управляващият и главен административен директор на Групата на Световната банка Шаолин Янг подписаха Споразумение за предоставяне на подкрепа за установяването и функционирането на Офис на Световната банка за споделени услуги и други функции в София.Офисът ще функционира като център за споделени услуги с технологична насоченост, който ще отговаря за вътрешните корпоративни и ИТ операции на Групата на Световната банка. Предвижда се да се структурират и други звена за предоставяне на финансови и административни услуги.Структурата ще осигури възможност за постоянни дейности по предоставяне на вътрешни услуги в областта на информационните технологии, финансовия мениджмънт и управлението на човешките ресурси. Предвижда се в нея да бъдат ангажирани голям брой ИТ специалисти и други висококвалифицирани експерти, които ще заменят и разширят услугите, предоставяни от централата на Световната банка към нейните звена в целия свят. Служителите в България ще бъдат ангажирани и с разработването на продукти с висока добавена стойност.От Министерството на финансите изтъкват, че България се е откроила сред държавите кандидатки за разполагане на центъра поради стратегическото си местоположение, стабилната политическа и икономическа среда, наличието на висококвалифицирана работна ръка и добрата инфраструктура и съотношение разходи-качество на живот.Очакванията са, че откриването на офиса в България ще има положително влияние върху икономическата среда в страната - ще способства за осигуряването на работни места за високотехнологични специалисти и за надграждането на потенциал в сектори с висока добавена стойност.Реализацията на проекта ще се осъществява поетапно. Предвижда се началната фаза да стартира през юли тази година. Пълният капацитет от над 300 заети места се планира да бъде достигнат в петгодишен срок.", "date": "2019.04.13", "title": "Офис на Световната банка у нас набира ИТ специалисти"}
{"url": "https://news.bg/int-economics/mvf-vazstanovyavaneto-na-venetsuela-shte-otneme-desetiletiya.html", "text": "Възстановяването на Венецуела от икономическата криза може да отнеме няколко десетилетия. Това прогнозира директорът на Международния валутен фонд (МВФ) за Латинска Америка Алехандро Вернер пред АФП.Прогнозите на МВФ за Венецуела за 2019 г. са катастофални - свиване с 25% на БВП, 10.000.000% хиперинфлация и 44,3% безработица.По думи на Вернер това неизбежно ще доведе до масово емигриране от страната. Производството на петрол също ще продължи да се срива главоломно по негови думи.Запитан какви мерки е предприел МВФ по въпроса Вернер посочи, че първата стъпка, когато Венецуела се сдобие с правителство, отворено за международна подкрепа, ще бъде оказването на хуманитарната помощ. След това ще се пристъпи и към мерките за икономическото възстановяване на страната. За целта обаче ще са необходими няколко десетилетия според него.Опитът със страни, които са преминали през подобен колапс заради въоръжени конфликти, граждански войни или природни бедствия, показва, че повече от тях възстановяват жизнения си стандарт след едно или няколко десетилетия, посочи той.Вернер обаче е оптимист по отношение на \"трагедията с петрола\", през която преминава страната. Според него благодарение на богатите ресурси на страната, тя ще успее да се измъкне от колапса.", "date": "2019.04.13", "title": "МВФ: Възстановяването на Венецуела ще отнеме десетилетия"}
{"url": "https://news.bg/economics/naredba-ostavi-zemedeltsite-ot-strandzha-i-sakar-bez-subsidii.html", "text": "За напрежение сред земеделските производители от Странджа и Сакар съобщава БНТ.То се дължи на промяна в териториалния обхват на Наредбата за необлагодетелстваните райони, при която отпадат пограничните населени места. По тази причина земеделците от региона ще бъдат лишени от ползваните досега субсидии.Стопаните настояват за преразглеждане на документа и по-детайлно отразяване на неблагоприятните условия за отглеждане на животни и земеделска продукция в Странджанско-Сакарския край.Те са категорични, че ще искат диалог с министерството. Не се изключват и протестни действия. До тях обаче ще се стигне само при липса на промяна в наредбата.Кметовете на пограничните общини също подкрепят недоволството на земеделците. Според тях хората могат да бъдат задържани в региона и стимулирани да развиват селскостопанска дейност само ако получават субсидии.От Министерството на земеделието съобщават, че министър Румен Порожанов не е приел оценката на научните екипи, работещи по предифинирането на районите попадащи в Наредбата, и оценката ще бъде подложена на широко обществено обсъждане.", "date": "2019.04.13", "title": "Наредба остави земеделците от Странджа и Сакар без субсидии"}
{"url": "https://news.bg/int-economics/rusiya-gotova-s-plan-b-pri-nova-ikonomicheska-kriza.html", "text": "Рисковете от нова глобална икономическа рецесия остават много високи. Това заяви руският вицепремиер и финансов министър Антон Силуанов по време на годишната среща на Международния валутен фонд и Световната банка във Вашингтон, предаде ТАСС.Според него трябва възможно най-скоро да се започне с прилагането на национални проекти и въвеждането на мерки за либерализация на икономиката.Силуанов посочи, че инвеститорите имат добро мнение за руската икономика, която разполага със стабилна макроикономическа основа.\"Нуждаем се точно от това, за да предотвратим възможните ограничения. Готови сме за промени в световните цени на енергията\", увери той, допълвайки, че бюджетът на страната е подготвен за евентуална криза.Той призна, че чуждестранните инвеститори са обезпокоени от възможността за нови санкции срещу Русия, но все още смятат руската икономика за стабилна.На среща с инвеститори те заявиха, че в руската икономика всичко е стабилно и прозрачно освен евентуалните нови санкции, посочи финансовият министър. В тази връзка той увери, че Русия има \"План Б\" за подобен сценарий.Руското правителство и Централната банка разполагат със способи за подкрепа на клиентите на всички държавни банки, включително възможност за гарантиране на парични и непарични операции както в долари, така и в национална валута, заяви Силуанов.", "date": "2019.04.13", "title": "Русия готова с \"План Б\" при нова икономическа криза"}
{"url": "https://news.bg/finance/danachnite-razkriha-nelegalni-prevozi-ot-sofiya-do-pernik.html", "text": "НАП разкри нови случаи на нерегламентиран превоз по маршрута София- Перник.Данъчните инспектори са установили, че леки автомобили превозват пътници на цената на автобусния билет. В ролята на тайни клиенти те са се качили в няколко автомобила от спирки на градския транспорт, като са заплатили цена от 3 лв.Всички превозвачи без изключение не са издавали касови бележки за парите, които получават от пътниците.Всеки нарушител ще бъде санкциониран с до 500 лв., а превозното средство ще бъде запечатано за срок от 30 дни, съобщават от Приходната агенция. Те отново ще сезират и ИА \"Автомобилна администрация\" за нарушенията. започна преди 10 дни и ще продължи в следващите месеци. В приходната агенция има сигнали за над 100 превозни средства, които осъществяват нерегламентиран превоз в страната и чужбина, без да отчитат приходите си.Вече текат и инспекции за съответствие на имущество и доходи на 172 собственици на микробуси, които системно преминават през ГКПП. За потенциално нерегламентираните превози са сигнализирали от \"Гранична полиция\" - има физически лица с голям брой микробуси, движещи се към Западна Европа поне веднъж седмично. Някои от собствениците обаче не са декларирали никакви доходи в последните 5 години, а притежават солиден автопарк и недвижими имоти.От НАП съобщават, че недекларираните доходи ще бъдат обложени с данък, заедно с изтеклите лихви.", "date": "2019.04.13", "title": "Данъчните разкриха нелегални превози от София до Перник"}
{"url": "https://news.bg/regions/burgas-parvenets-po-sanirani-blokove.html", "text": "1669 блока са санирани по Националната програма за енергийна ефективност от нейния старт до края на март тази година. Общо 2022 сгради в цялата страна имат сключени договори за целево финансиране с Българската банка за развитие.В момента се извършват строително-монтажни дейности по 138 сгради. 91 са на етап техническо обследване, за 7 е обявена обществена поръчка за техническо обследване и обследване за енергийна ефективност, а още 100 са с обявена обществена поръчка за строително-монтажни дейности. По 17 сгради няма започнати дейности.В общините Бургас, Благоевград и Пазарджик са обновени всички жилищни блокове със сключени договори за целево финансиране. В Бургас завършените сгради са 205, в Благоевград - 143, а в Пазарджик 41.Сред останалите общини, където има сключени договори за целево финансиране, с най-много въведени в експлоатация блокове са Хасково - 82, Стара Загора - 72, София - 55, Пловдив - 50 и Перник 40.В община Хасково от 110-те сгради с договори за финансиране се работи по 6, 10 са на етап техническо обследване, а за 12 сгради е обявена обществена поръчка за строително-монтажни работи.В процес на обновителни дейности са последните 3 сгради с договори в община Стара Загора, както и последната сграда в община Перник.В София 166 сгради имат договори с ББР за целево финансиране, като от тях се работи по 42, 32 са с обявена обществена поръчка за строително-монтажни работи, а 30 са в техническо обследване.Реновират се и 13 сгради в Пловдив от общо 73. 4 жилищни сгради в общината са на етап техническо обследване, а за пет има обществена поръчка за строителни дейности. обследвания.", "date": "2019.04.13", "title": "Бургас първенец по санирани блокове"}
{"url": "https://news.bg/disasters/srutvane-na-sgradi-v-rio-de-zhaneyro-vze-nay-malko-5-zhertvi.html", "text": "Най-малко петима души загинаха, а други десет бяха ранени при срутване на две сгради в Рио де Жанейро, съобщиха местни медии.В момента спасителната операция продължава, тъй като още десетки души са затрупани под отломките.Четири от жертвите, сред които има и 7-годишно дете, са загинали на място. Петият е починал в болницата.Близо 90 служители на реда и огнеборци са се включили в спасителната операция. Мястото се обследва с дронове и хеликоптери.Според местните власти двете постройки са били издигнати незаконно, а жителите в тях са се нанесли преди шест месеца. ", "date": "2019.04.13", "title": "Срутване на сгради в Рио де Жанейро взе най-малко 5 жертви"}
{"url": "https://news.bg/regions/ne-otkriha-stopani-za-edna-treta-ot-plazhovete-vav-varnensko.html", "text": "Една трета от плажовете във Варненска област остават без наематели, предаде БНТ.Липсата на интерес се дължи на лошата инфраструктура и високите наеми, които обезсмислят инвестицията на концесионерите.24 от общо 70-те плажа във Варненско няма да имат стопани това лято. Един от тях е Камчия. Миналата година плажната ивица беше разделена на няколко зони, като наемът за всяка от тях беше 500 000 лв. Въпреки че тази година цената е близо десет пъти по-ниска, отново няма интерес.Плажната ивица в Камчия е една от най-опасните в областта заради подводните течения, които се образуват при вливането на реката в морето. По тази причина се обмисля плажовете там да се стопанисват без наем срещу ангажимент за почистване, осигуряване на медицинска помощ и водно спасяване.За поредна година концесионери няма и за плажовете \"Паша дере\", \"Карадере\" и \"Фичоза\", които се посещават основно от любители на дивото къмпингуване.Предвижда се и тази година държавата да отпусне средства за водно спасяване на най-посещаваните неохраняеми плажове в областта.", "date": "2019.04.13", "title": "Не откриха стопани за една трета от плажовете във Варненско"}
{"url": "https://news.bg/int-politics/nad-70-britanski-deputati-iskat-parvo-shvetsiya-da-poluchi-asandzh.html", "text": "Над 70 британски депутати искат Асандж да бъде екстрадиран първо в Швеция, предаде \"Франс прес\".Те подписаха писмо, в което настояват правителството да направи \"всичко възможно\", за да позволи екстрадицията на Джулиан Асандж в скандинавската страна, ако шведските власти я поискат.Припомняме,  в посолството на Еквадор в Лондон. То му бе осигурило убежище в продължение на 7 години, за да избегне британска заповед за арест, издадена заради обвинения в изнасилване и сексуално насилие в Швеция.47-годишният австралиец беше задържан и заради заповед за екстрадиция в Съединените щати, където е смятан за заплаха за държавната сигурност и ще бъде даден на съд.Депутатите настояват британският вътрешен министър Саджид Джавид да даде приоритет на евентуалната молба за екстрадиция в Швеция.В писмото, подписано предимно от лейбъристи, се посочва, че вътрешният министър трябва да застане на страната на жертвите на сексуално насилие и да даде възможност обвиненията в изнасилване срещу Асандж да бъдат надлежно разследвани. В писмото се уточнява, че обвиненията в изнасилване имат давност, която изтича през август 2020 година.Асандж беше изправен пред съда в Лондон часове след ареста си и беше обявен за виновен за това, че се е укрил от властта - престъпление, за което може да получи една година затвор.", "date": "2019.04.13", "title": "Над 70 британски депутати искат първо Швеция да получи Асандж"}
{"url": "https://news.bg/education/valchev-podkrepya-sanktsiite-za-roditeli-koito-ne-prashtat-detsata-si-na-uchilishte.html", "text": "Механизмът за задържане на ученици в образователната система трябва се префокусира, за да успее. Това заяви министърът на образованието Красимир Вълчев по време на днешното си посещение в Сливен, предаде БНР.По негови думи с рестриктивните мерки към родители, които не си изпращат децата на училище, се предвижда да им бъдат спрени не само социалните помощи, но и изравнителните.Според Вълчев единствено през държавата могат да бъдат налагани ефективни рестриктивни мерки срещу безотговорните родители, защото механизмът, чрез който кметовете налагат глоби, не работел.\"Убедени сме, че това ще има успех. Всички институции заедно само могат да се справят\", заяви той, допълвайки, че целта е децата не само да бъдат записани в училище, но и да посещават учебните занятия.По думи на министъра не всички родители разбират това и по тази причина през последните 2 години са наети над 200 медиатори, които да ги запознаят със ситуацията.Образователният министър съобщи и че от понеделник Регионалното управление на образованието в Сливен ще бъде оглавено от Милена Чолакова.", "date": "2019.04.13", "title": "Вълчев подкрепя санкциите за родители, които не пращат децата си на училище"}
{"url": "https://news.bg/press/na-10-may-podpisvame-za-f-16-prangi-za-koli-s-globi-na-turskata-granitsa.html", "text": "На 10 май подписваме за F-16До 10 май ще е готово предварителното споразумение за закупуването на осем нови изтребителя F-16 за българските военновъздушни сили, съобщи зам.-министърът на отбраната Атанас Запрянов.На 15 и 16 април ще има преговори с производителя \"Локхийд Мартин\" за уточняване на подробностите по индустриалното сътрудничество. Между 7 и 10 май пък българските участници в преговорите ще пътуват до САЩ, за да бъде уточнен окончателният вариант на предварителното споразумение, обясни Запрянов.Според него при този график сделката може да бъде ратифицирана от българския парламент преди лятната му ваканция.Около 500 души протестират срещу престъпността и беззаконието в ГабровоГражданите на Габрово за трети пореден ден протестират срещу престъпността и беззаконието, след побоя на служител в магазин.В протестното шествие участват около 500 души, ситуацията е спокойна, а в града има засилено полицейско присъствие, предава бТВ.Жандармерия и полиция следят за спазването на реда, след вчерашната нощ на напрежение и сблъсъци, при която имаше арестувани и ранен полицай.Пранги за коли с глоби на турската границаНеплатени глоби за превишена скорост, както и за гратисчии по магистралите, мостовете и тунелите в Турция направиха опашки от нередовни туристи на българо-турската граница при Капъкуле, след като турските власти започнаха да събират от чуждестранните шофьори дължимите по санкции суми. По сведения на очевидци има шофьори, на които в петък вечер са предявени глоби в размер на 3000 турски лири, близо 920 лева.Строежа на Дунав мост 3 започва до дниДунав мост 3 ще се строи между Зимниче и Свищов, а първите копки се очакват до десетина дни. Това обяви премиерът Бойко Борисов в Дубровник. Той е там на икономическия форум \"16+1\", който събира Китай със страните от централна и източна Европа.Транспортът и връзките на Балканите бяха от темите, обсъдени с Китай. На осмата си година форумът \"16+1\" е станал толкова полезен за европейския и азиатския бизнес, че днес реши да се разшири. Оттук нататък в срещите между Централна и Източна Европа и Китай ще участва и Гърция. Така числото, замислено да води към инвестиции, става \"17+1\". Повече от 1 000 души от всички делегации са в Дубровник, за да уговарят бъдещи бизнес проекти.Борисов щял да преговаря лично с Тръмп за изтребителите\"Целта е ние да имаме най-добрия самолет на възможно най-добрата цена\", заяви премиерът Бойко Борисов в отговор на въпрос докъде са стигнали преговорите между България и САЩ за придобиването на изтребителите Ф-16 Блок 70. \"Те искат най-висока цена, ние искаме най-ниска. Те искат максимално далече във времето, ние искаме веднага. И когато дойде аз да преговарям с президента Тръмп, съответно ще ви говоря какъв компромис съм готов да приема и какъв не\", обяви министър-председателят Бойко Борисов, цитиран от правителствената информационна служба.. От думите му не става ясно дали и американският президент вече знае, че ще преговаря лично с Борисов, както и дали това ще стане лично или по телефона. Премиерът обеща обаче рамката по сделката и гласуването да са ясни до юни.", "date": "2019.04.13", "title": "На 10 май подписваме за F-16, Пранги за коли с глоби на турската граница"}
{"url": "https://news.bg/world/maymuni-s-choveshka-inteligentnost.html", "text": "Човешката интелигентност е постижение на еволюцията. Учени успяха да кръстосат човешки гени с маймуни, съобщават медиите.Сега учените в Южен Китай съобщават, че са се опитали да стеснят еволюционната празнина, създавайки няколко трансгенни маймуни от вида макак с допълнителни копия на човешки ген, за който се предполага, че играе роля в оформянето на човешкия интелект.\"Това е първият опит да се разбере еволюцията на човешкото познание с помощта на трансгенен модел на маймуни\", казва Бинг Су, генетик от Кунминския институт по зоология, който ръководи усилията.Според техните констатации, модифицираните маймуни са се справили по-добре с тест за памет, включващ цветове и блокови снимки, а мозъкът им също се нуждае от по-дълго време, за да се развие - както този на човешките деца. Нямаше разлика в размера на мозъка, отбелязват учените.Експериментите, описани на 27 март в пекинското списание National Science Review и за първи път докладвани от китайските медии, остават далеч от разкриването на тайните на човешкия ум.Вместо това няколко западни учени, включително и този, който сътрудничи на усилията, нарекоха експериментите безразсъдни и заявиха, че поставят под въпрос етиката.\"Използването на трансгенни маймуни за изследване на човешки гени, свързани с еволюцията на мозъка, е много рискован път\", казва Джеймс Сикела, генетик, който провежда сравнителни изследвания сред приматите в Университета на Колорадо. Той е загрижен, че експериментът показва пренебрежение към животните и скоро ще доведе до по-екстремни модификации.", "date": "2019.04.13", "title": "Маймуни с човешка интелигентност"}
{"url": "https://news.bg/world/riyad-finansiral-atakata-na-haftar-sreshtu-tripoli.html", "text": "Саудитска Арабия е предлагала финансова помощ от десетки милиона долара на Либийската национална армия (ЛНА) на Халиф Хафтар за превземането на Триполи, разкри в. \"Уолстрийт джърнъл\".Предложението е било отправено по време на визитата на либийския фелдмаршал в Рияд. То е било прието от Халиф Хафтар.Той започна . За спиране на военните действия и започване на преговори се обявиха от ООН и ЕС.Правителството на Саудитска Арабия не е отговорило на въпросите на \"Уолстрийт джърнъл\".В хода на гражданската война от 2011 година либийският лидер Муамар Кадафи бе убит. Оттогава страната е ", "date": "2019.04.13", "title": "Рияд финансирал атаката на Хафтар срещу Триполи"}
{"url": "https://news.bg/int-politics/kim-chen-un-e-gotov-na-treta-sreshta-s-donald-tramp.html", "text": "Председателят на Държавния съвет на КНДР Ким Чен-ун обяви намерението си да проведе трета среща с президента на САЩ Доналд Тръмп въпреки . Това съобщи в събота Централната телеграфна агенция на Корея (ЦТАК). Припомняме, че първата историческа среща се Лидерът на КНДР обяви, че възнамерява да изчака до края на 2019 г., докато американското ръководство вземе \"смело\" решение да промени подхода си към преговорите за , което ще позволи провеждането на третата среща на върха.\"До края на годината ще бъда търпелив и ще изчакам американския президент,\" каза Ким Чен-ун.Освен това той отбеляза, че личните му взаимоотношения с американския , въпреки безплодния край на последната им среща.Ким Чен-ун направи това изявление на 12 април по време на речта си пред депутатите на Върховния народен съвет (ПНХ), които се събраха в Пхенян за първото заседание на Върховния съвет на 14-то събрание.", "date": "2019.04.13", "title": "Ким Чен-ун е готов на трета среща с Доналд Тръмп"}
{"url": "https://news.bg/world/v-tyumen-ubiha-dvama-islyamisti.html", "text": "Двама поддръжници на терористичната група Ислямска държава, които са подготвяли терористични атаки, бяха ликвидирани в Тюмен. Това съобщиха за ТАСС от информационния център на Националния комитет за борба с тероризма.Информация за терористите е получена от ФСБ. При операцията на руските спецслужби няма жертви и пострадали сред цивилното население.Близо 100 души са били евакуирани.", "date": "2019.04.13", "title": "В Тюмен убиха двама ислямисти"}
{"url": "https://news.bg/world/pvo-na-siriya-svali-raketi-v-provintsiya-hama.html", "text": "Силите за противовъздушна отбрана на Сирия са прихванали ракети в покрайнините на сирийския град Мясяф в провинция Хама.Това съобщи Ройтерс. Агенцията се позовава на държавната телевизия.Очевидци съобщават за чути взривове. При нападението са ранени трима сирийски военни. Има разрушени няколко сгради.Ракетите са изстреляни от израелски самолети.Прихванатата ракета в Хама става на фона на заявленията на турския президент за намеса в Сирия.", "date": "2019.04.13", "title": "ПВО на Сирия свали ракети в провинция Хама"}
{"url": "https://news.bg/world/pompeo-shte-izolirame-maduro.html", "text": "САЩ планират заедно с чуждестранни съюзници и партньори да засилят изолацията на венецуелския президент Никола Мадуро. Това съобщи в петък американският държавен секретар Майкъл Помпео.Той изнесе реч в чилийската столица Сантяго, където очерта политиките на сегашната американска администрация към Латинска Америка.\"Не се заблуждавайте: САЩ ще продължат да изолират Мадуро заедно с всички коалиционни партньори. Към днешна дата САЩ са отменили визите за 718 съучастници в Мадуро и са наложили санкции на повече от 150 организации,\" каза Помпео. За коалицията той има предвид 54 страни, включително САЩ, които призовават Мадуро да напусне политическата сцена в Каракас.Помпео припомни, че само няколко часа по-рано американските власти отново затегнаха санкциите срещу венецуелските власти и нейния петролен сектор.Помпео започна вчера обиколка в Южна Америка, фокус на която ще бъде кризата във Венецуела.След Чили американският държавен секретар ще отиде в Парагвай, Перу и Колумбия.", "date": "2019.04.13", "title": "Помпео: Ще изолираме Мадуро"}
{"url": "https://news.bg/world/rusiya-pravi-nov-kosmicheski-tsentar.html", "text": "Руският президент Владимир Путин заяви по време на посещението си в ракетния завод \"Енергомаш\", че страната планира да инвестира 25 милиарда рубли (389,4 милиона долара) в изграждането на нов национален космически център.Путин добави, че се очаква проектът да бъде завършен до 2022 г. и е предвиден да създаде 20 000 нови работни места, уточни АП.\"Искаме и се надявам, че ще изглежда като авангард, великолепен и достоен за индустрията. Освен това нашите научни и образователни ресурси ще бъдат концентрирани там\", заяви руският президент.", "date": "2019.04.13", "title": "Русия прави нов космически център"}
{"url": "https://news.bg/world/hakeri-udariha-fbr.html", "text": "Група хакери придоби данни за хиляди служители от американските правоприлагащи и федерални служби, съобщава порталът Tech Crunch.Според медията става дума за данни, свързани с Националната академия на ФБР. В анонимна кореспонденция с авторите на материала хакерите признаха, че са хаквали повече от хиляда сайта, като са възнамерявали да структурират извлечената информация и впоследствие да я продадат.Хакерите са научили имената на служителите на реда и федералните служби на САЩ, техните адреси, лични и правителствени имейли и позиции. Като цяло хакерите са получили достъп до около 4 хиляди файла.По-рано в. \"Уолстрийт джърнъл\" съобщи, че ФБР ще обучи служители за борба с киберпрестъпленията.", "date": "2019.04.13", "title": "Хакери удариха ФБР"}
{"url": "https://news.bg/int-politics/krizata-v-sudan-se-zadalbochava.html", "text": "Председателят на преходния военен съвет на Судан Ауад бин Ауф подаде оставка, предаде АП.Неговото оттегляне става по-малко от 24 часа, след като той дойде на власт след военен преврат.Главният инспектор на армията Абдел Фатах Бурхани ще наследи Бин Ауф. Военните вече обявиха, че не искат да управляват дълго, а да възродят демокрацията.Суданският президент Омар  от военните след три десетилетия на автократична власт.Масовите безредици в Судан не са утихнали от средата на декември 2018 г. След няколко дни протестите обхванаха около 30 града, включително столицата Хартум. Жителите на африканската страна са недоволни от значителното увеличение на цените на горивата, хляба и брашното, както и острия недостиг на основни хранителни продукти.", "date": "2019.04.13", "title": "Кризата в Судан се задълбочава"}
{"url": "https://news.bg/int-economics/v-rumaniya-stroyat-korab-za-luksozni-patuvaniya.html", "text": "SeaDream, круизен кораб, който ще бъде използван за луксозни пътувания, ще бъде построен в корабостроителница Mangalia в Румъния. Това става възможно, след като Damen Shipyards Group подписа договор с норвежката компания SeaDream Yacht Club.Damen Shipyards притежава 49% миноритарен дял и оперативен контрол в корабостроителница Mangalia, докато румънската държава има дял от 51%, припомнят румънски медии.Корабостроителницата Damen ще започне строителството на кораба през октомври тази година, а насрочената дата на доставка е септември 2021 година.През 2018 г. Damen пое оперативния контрол над корабостроителницата Mangalia. Тя е разположена на Черно море. Damen притежава и мажоритарен дял в друга корабостроителница в Румъния - в Галац.", "date": "2019.04.13", "title": "В Румъния строят кораб за луксозни пътувания"}
{"url": "https://news.bg/int-politics/boltan-sashto-progovori-za-doktrinata-monro-vav-venetsuela.html", "text": "Съветникът за национална сигурност на Доналд Тръмп Джон Болтън предупреди всички нации, които се възприемат като \"пречки\" пред \"плановете\" на САЩ за Латинска Америка, че трябва да незабавно да напуснат Венецуела и да престанат да защитават социалистическото правителство, което се противопоставя на администрацията във Вашингтон, съобщи Newsweek.Икономическата криза във Венецуела стана епицентър на геополитическа драма през януари, която поляризира световните сили - САЩ и компания обявиха подкрепа към опозиционния Хуан Хуайдо и се насочиха срещу президента Николас Мадуро, пише още изданието. САЩ не искат чужди сили да се намесват в делата на Венецуела, като в интервю за радио Hugh Hewitt Болтън не пропусна да посочи Русия, Китай и Иран.Болтън похвали опитите на президента Джеймс Монро от 19 век за отлъчи европейски колониални сили от южния континент, известни като \"Доктрината Монро\", както и антикомунистическия подход на президента Роналд Рейгън през 80-те години. Тези политики значително разширили влиянието на САЩ в региона.Болтън също така се противопостави на външната политика на Обама.Той се възпротиви срещу опитите на предишния президент на САЩ да убеди дипломатически \"левите латиноамерикански лидери, които отдавна са под прицела на външната политика на САЩ\".\"Ако доктрината на Монро се провали, ако Китай и Русия, заедно с Куба, установят господство над Венецуела, мисля, че американските стратегически интереси ще бъдат наранени,\" посочи Болтън.\"И както вече не веднъж съм казвал, ако това се случи, народът на Венецуела ще бъде притиснат в капана на тази диктатура. Тук виждаме очевидното доказателство за 8-годишните грешки в политиката на администрацията на Обама в Латинска Америка\", довърши съветникът на Тръмп.", "date": "2019.04.13", "title": "Болтън също проговори за Доктрината \"Монро\" във Венецуела"}
{"url": "https://news.bg/society/zapochvat-proverki-na-yaytsata-i-agneshkoto-za-velikden-i-gergyovden.html", "text": "Българската агенция по безопасност на храните започва извънредни проверки в цялата страна по повод предстоящите официални празници Великден и Гергьовден.Засилените проверки ще стартират на 15 април и ще продължат до 6 май включително. Инспекторите ще проверяват обекти за производство и търговия с храни, пакетиращи центрове за яйца, складове за търговия на едро с храни, заведения за обществено хранене и търговски обекти за търговия на дребно с храни, пазари и тържища.Инспекциите ще се фокусират върху производството и търговията на традиционните храни за празничната трапеза - агнешко месо, козунаци, яйца, пресни зеленчуци, както и на боите за яйца.БАБХ ще следи за правилното съхранение на храните, спазване на сроковете на съхранение, наличие на здравна маркировка на трупното месо, правилното етикетиране и маркиране на яйца, включително недопускане на яйца от клас \"B\" в търговската мрежа, спазване на Системата за управление безопасността на храните, както и за наличие на документи за произход и безопасност.В производствените обекти ще се проверява за произхода, сроковете и условията на съхранение на използваните суровини и храни, наличие на технологична документация за произвежданите храни, както и правилното етикетиране на храните.Тази година на месото ще се поставя здравна маркировка в различни цветове. Тя ще обозначава произхода му в конкретни два цвята - син и червен с мастило за хранителни цели. За месото с български произход здравната маркировка ще е със син цвят. При месо с различен от български произход маркировката ще е в червен цвят.Предвиждат се извънредни проверки и на пазарите на живи животни. На тях ще се следи за идентификацията на живите животни, включително паспорти, ветеринарномедицински свидетелства за придвижване на животни към и от пазара, съответствието на транспортните средства, с които се придвижват животните, както и ветеринарно-санитарните изисквания и водената документация от собственика или управителя на пазара.Целта на извънредните проверки е да се осигури безопасност на предлаганите храни, да се гарантира сигурността на потребителите, както и да се предотврати всеки опит за злоупотреби от страна на недобросъвестни производители, търговци и собственици на заведения.", "date": "2019.04.13", "title": "Започват проверки на яйцата и агнешкото за Великден и Гергьовден"}
{"url": "https://news.bg/regions/mnogo-romski-semeystva-napusnali-vremenno-gabrovo.html", "text": "Голяма част от ромските семейства временно напуснаха Габрово, а вече втори ден почти няма ромски деца в училищата. Това информираха от Център \"Амалипе\" в писмо до медиите.Жандармерията е разположена в близост до местата с ромски къщи, но полицията \"показва по-скоро безсилие, настоявайки повече габровски роми да прекарат следващите дни при роднини в други общини\", пише в съобщението.Напрежението и несигурността сред останалите в града роми били изключително силни, особено на фона на .Очаквало се на протеста да присъстват футболни фенове от Пловдив.Протестът тази вечер щял да бъде най-голям.Припомняме, снощи , провокирани от нападението на трима роми над продавач в магазин.Напрежението в Габрово ескалира, след като на 7 април .Полицията задържа отговорните, но малко след това те бяха освободени. Това предизвика сериозно напрежение в областния град -  на 10 април и дори се опитаха да нахлуят в сградата на местното следствие.По този повод на 11 април военният министър Красимир , на която увери, че .Малко след това стана ясно и че . Спрямо тях са повдигнати .Независимо от това се състоя и втори . Стигна се до сблъсъци и ранени граждани. В размириците пострадаха .Така се стигна и до подаването на оставка от страна на  в града по .", "date": "2019.04.13", "title": "Много ромски семейства напуснали временно Габрово"}
{"url": "https://news.bg/world/ispaniya-arestuva-bivsh-shpionin-na-ugo-chaves.html", "text": "Испанските власти задържаха бивш шпионин на Уго Чавес, съобщава \"Франс прес\".Генерал Уго Карвахал - бивш директор на военните служби по време на режима на предишния президент на Венецуела, е бил арестуван в Мадрид по искане на САЩ, където се издирва за трафик на наркотици.По информация на испанската полиция военният служител е бил задържан около 03.30 часа местно време.През 2014 г. Карвахал отново беше задържан за няколко дни заради настояване от страна на Съединените щати, но по-късно беше освободен и се завърна във Венецуела.През февруари тази година бившият разузнавач на Чавес обяви в Туитър, че след шест години управление на Николас Мадуро действителността във Венецуела е \"катастрофална\" и призна за легитимен президент опозиционния лидер Хуан Гуайдо. Той дори призова високопоставените военни да изоставят Мадуро.\"От вас зависи, братя по оръжие, по какъв начин ще завърши всичко това. Не се съмнявайте, че това е правилната страна на историята\", обяви той в социалната мрежа.Заради изказването му Мадуро го изключи от въоръжените сили на Венецуела и го лиши от военния му чин.", "date": "2019.04.13", "title": "Испания арестува бивш шпионин на Уго Чавес"}
{"url": "https://news.bg/politics/v-gabrovo-nyama-etnichesko-naprezhenie-spored-vitsepremira-nikolova.html", "text": "Вицепремиерът по икономическата и демографската политика Марияна Николова е на мнение, че в Габрово няма етническо напрежение.Пред \"Дарик\" тя заяви, че е много важно в ситуации като тази в Габрово събитията да не се политизират и да не се стига до конфликти на етническа основа.На въпрос каква отговорност вижда тя на централната власт за проблема, който изкара хората на протести в Габрово, тя коментира: \"Не мога да кажа, че съм съгласна с позицията, че на централно ниво ние трябва да бягаме от отговорност. Изпълнителната власт трябва да съдейства във всички случаи и да работи в синхрон с местната власт. Но когато става въпрос за масови безредици, за протести и за нарушаване на обществения ред, искам да приветствам усилията на полицията, които изключително се справиха в тази тежка и сложна ситуация, за да не се стигне до етническо напрежение. Защото е много тънък моментът с етническото напрежение и не бива да се политизира.\"Николова е на мнение, че полицията се е справила добре в Габрово, но могло и по-добре, което довело до оставката на шефа на областната дирекция.Николова: \"Явно не се е справил достатъчно, защото този проблем е замитан. Ромската интеграция е дългогодишен проблем, върху който изключителни мерки, които бяха прилагани и лансирани в обществото, явно не дават добрия резултат. Може би ще трябва да се направят и някои по-драстични законодателни промени и в тази посока правителството работи. Не случайно вчерашното заседание на Националния съвет за тристранно сътрудничество, чийто председател съм аз, се разгледа и законопроектът за социалното подпомагане, където се предлагат значителни рестриктивни мерки, а именно при пет неизвинени отсъствия да се спират семейните и социалните помощи за цялата година.\"Според вицепремиера образованието е от ключово значение за интеграцията на ромското население и затова се предлагат рестриктивните мерки при пет неизвинени отсъствия да се спират социалните и семейните помощи за цялата година. Николова обаче е готова и да чуе други предложения, ако има по-добри такива.", "date": "2019.04.13", "title": "В Габрово няма етническо напрежение според вицепремира Николова"}
{"url": "https://news.bg/politics/asb-rusofili-zaplashvat-kandidata-za-ep-aleksandar-jordanov.html", "text": "Атлантическият съвет на България призова главния прокурор, МВР и ДАНС да реагират във връзка с отправени заплахи срещу кандидата за евродепутат Александър Йорданов.На 16 април той ще представи в Добрич книгата си \"Патриотични уроци\", в която развенчава митове от най-близката ни история. Във връзка със събитието срещу него са отправени заплахи от русофилите, които преди месец се опитаха да осуетят представянето на книгата на Иво Инджев \"Измамата \"Сан Стефано\" в добруджанския град.\"Тук не е Москва и Русия! Тук е България, а тя е НАТО и ЕС! Напомняме, че г-н Александър Йорданов е сред малцината обявени досега кандидати за европейския парламент, които са последователни антикомунисти, българофили, евроатлантици, отстояващи националните интереси от домогванията на Русия.\" - се казва в позиция на АСБ, публикувана на Фейсбук страницата на организацията.От Атлантическия съвет посочват, че ако при представянето на книгата на Иво Инджев подразделението на МВР в Добрич е било изненадано, сега няма подобно извинение - седмица преди събитието конкретни лица и политическа организация призовават за саморазправа и линч на политик, отстояващ българския национален интерес.\"Очакваме бърза и адекватна реакция от държавните институции на Република България! Надяваме се, че ще бъдем своевременно уведомени за предприетите превантивни и последващи мерки за търсене на наказателна отговорност на извършителите на тези престъпни деяния, които вярваме, че бързо ще бъдат открити.\" - призовават от АСБ.Сайтът faktor.bg съобщи, че заплахите срещу Александър Йорданов са отправени от партия \"Възраждане\" на Костадин Костадинов.", "date": "2019.04.13", "title": "АСБ: Русофили заплашват кандидата за ЕП Александър Йорданов"}
{"url": "https://news.bg/bulgaria/signal-za-bomba-zatvori-garata-v-plovdiv.html", "text": "Сигнал за бомба затвори централната железопътна гара в Пловдив тази вечер, предаде БНТ. Уточнява се, че към 18:00 часа на телефон 112 е получено анонимно обаждане за поставено взривно устройство.От полицията веднага са отцепили района, пътниците и служителите незабавно са изведени на безопасно разстояние от основната сграда на гарата.Въпреки създалата се ситуация, всички влакове се движат по разписание. Мерките за сигурност са били в сила до края на полицейската проверка, която е приключила малко след 20:00 часа.При акцията не е намерено взривно устройство.", "date": "2019.04.13", "title": "Сигнал за бомба затвори гарата в Пловдив"}
{"url": "https://news.bg/int-politics/zoran-zaev-nashite-narodi-postaviha-minaloto-kato-osnova-za-badeshteto.html", "text": "С Договора за приятелство, добросъседство и сътрудничество между Република Северна Македония и Република България показахме, че там, където има политическа воля и желание за напредък, откритите въпроси лесно се решават. Това заяви македонският премиер Зоран Заев по време на честванията по случай 11-ата годишнина от създаването на Българския културен клуб в Македония.Той отбеляза, че двете страни направиха историческа стъпка напред, предаде БНТ.\"Ние поставихме миналото като основа на бъдещето. С договора избрахме заедно да попречим на недоброжелателната пропаганда, ако се появи вътре в страните ни, заедно да бъдем срещу речта на омразата и заедно да победим национализма\", подчерта Заев.По думите му, приятелството никога не е било по-голямо и непрекъснато расте и се засилва, създадени са силни инструменти за преодоляване на недоразуменията и изграждане на постоянно съюзничество и преодоляване на недоразуменията.По повод на годишнината на Българския културен клуб Заев отбеляза, че за изграждането и поддържането на трайното приятелство важна роля имат и гражданските организации в двете страни.", "date": "2019.04.13", "title": "Зоран Заев: Нашите народи поставиха миналото като основа за бъдещето"}
{"url": "https://news.bg/world/lunata-vidyana-otblizo-s-kamerata-na-d-r-petko-dinev.html", "text": "Камерата на българския учен инж. д-р Петко Динев до последно предаваше изображения от борда на израелската сонда Beresheet, която се разби при твърдо кацане на лунната повърхност.Д-р Динев предостави на news.bg снимка на Луната, направена от около 20 км над повърхността на естествения ни спътник.До  се стигна след като главният двигател на космическия апарат не можа да се включи навреме. Камерата, изработена от български екип, работеше безупречно до самия край.Beresheet е първият израелски апарат, който трябваше да кацне на Луната. Първата част от мисията, чиято цел беше влизане в орбита около Луната, премина успешно, което само по себе си е технологично постижение от висока класа. Израел в седмата държава в света, която успява да го стори.Beresheet беше изстрелян от полигона Кейп Канаверал във Флорида с ракета-носител Falcon 9 на частната компания SpaceX, основана от Илън Мъск. Наименованието на сондата, в превод от иврит, означава в \"в началото\" - първите думи от книгата \"Битие\" на Библията.", "date": "2019.04.13", "title": "Луната, видяна отблизо с камерата на д-р Петко Динев"}
