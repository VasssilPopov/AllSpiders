{"url": "https://news.bg/world/15-godini-ot-tragediyata-v-beslan-ranata-ne-e-zarasnala.html", "text": "Днес се навършват 15 години от трагедията в град Беслан, Северна Осетия, при която в местно училище бяха взети за заложници около 1100 души - ученици, родители и учители, напомня радио \"Свободна Европа\". В сградата е имал много хора, тъй като училището е отбелязвало Деня на знанията.на училището беше поета от Шамил Басаев, а искането на похитителите беше руските войски да напуснат Чечня.На 3 септември руски спецчасти започнаха да щурмуват училището. В резултат на хаотичните им действия загинаха 334-ма души, сред които 186 деца.Така това се превърна в най-кръвопролитния терористичен акт в съвременната история на Русия.Според официални данни, всички похитители са били убити, с изключение на един. Нурпаши Кулаев, който отрича да е свързан със заложническата криза, беше Обстоятелствата около вземането на заложници и началото щурма продължават да пораждат въпроси, на които руските власти не са дали отговор.Според официалната версия, решението да се атакува училището с намиращите се вътре заложници било взето, тъй като похитителите са задействали взривни устройства в спортната зала. Според други свидетелства, отразени в разследване на комисия към руската Дума, взривовете в залата са резултат от стрелба с гранатомети срещу сградата.Трагедията в Беслан имаше значими политически последици - за 8 години бяха отменени преките избори на губернатори, бяха променени правилата за провеждане на изборите за руската Дума, беше въведено по-строго законодателство.Европейският съд по правата на човека през 2017 г. задължи Русия да изплати около 3 милиона евро на роднините на жертвите от Беслан. В решението на съда се посочва, че руските власти не са изпълнили задължението си да предотвратят евентуална заплаха за живота на хората при щурма и акцията не е била планирана така, че да сведе до минимум рисковете за живота на заложниците.Днес в Беслан започнаха траурни церемонии в памет на жертвите. До разрушената сграда на спортната зала, която е превърната в мемориал, се събраха роднини на загиналите и оцелели заложници.", "date": "2019.09.01", "title": "15 години от трагедията в Беслан – раната не е зараснала"}
{"url": "https://news.bg/crime/avtobus-pregazi-33-godishen-mazh-na-struma.html", "text": "33-годишен мъж е бил прегазен на автомагистрала \"Струма\" край ГКПП \"Кулата\", съобщи bTV, позовавайки се на БГНЕС.Инцидентът е станал на 1 километър от граничния пункт, в платното по посока Сандански.Мъжът е бил прегазен от автобус и е загинал на място. Причините за инцидента се изясняват.", "date": "2019.09.01", "title": "Автобус прегази 33-годишен мъж на \"Струма\""}
{"url": "https://news.bg/regions/kola-se-zapali-v-dvizhenie-3-dushi-postradaha.html", "text": "Трима души пострадаха при пожар на лек автомобил с газова уредба, съобщи БНР.Двама мъже и една жена са със сериозни обгаряния при пожар на лек автомобил с газова уредба, който се възпламенил в движение на пътя до горнооряховското село Драганово.Пострадалите са откарани в специализирана клиника по изгаряния в Русе.Автомобилът е напълно изгорял, а огнеборците са спасили 500 декара царевична нива, върху която се прехвърлил огънят от горещия автомобил.Спасени са и 200 декара с посеви, засегнати от пожар в сухи треви в село Раданово, причинен от човешка небрежност. 10 декара борова гора изгоря в покрайнините на село Кесарево, пожарникарите са спасили 54 декара от масива.Причините за пожара са в процес на изясняване.В Свищов са спасени 9 сгради от пожар, възникнал от небрежност при боравене с открит огън.15 пожара са гасили през последното денонощие огнеборците в област Велико Търново. Спасени са 700 декара с посеви и 54 декара борова гора.", "date": "2019.09.01", "title": "Кола се запали в движение, 3 души пострадаха "}
{"url": "https://news.bg/politics/rumen-petkov-obvini-karakachanov-v-sabotazh-na-vvs-uchilishteto-v-dolna-mitropoliya.html", "text": "\"Министър Красимир Каракачанов саботира възстановяването на военновъздушното училище в Долна Митрополия.\" Това заяви лидерът на АБВ Румен Петков по време на пресконференция в Плевен.Петков подчерта, че той самият е вносител на закон, с който през 2009 г. е възстановено военновъздушното училище в Долна Митрополия.Като пример, че Каракачанов саботира усилията за възстановяване на военновъздушното училище, Петков посочва По думите му на тази обществена поръчка са се явилиТой обърна внимание, че под ръководството на Каракачанов е избрана втората компания.Лидерът на АБВ обясни, че миналата година в Долна Митрополия са кандидатствали по-малко курсанти, отколкото е общият прием. Петков определи това като катастрофа.\"Няма нормални родители, които ще си пуснат децата на самолети с абсолютната неспособност и липса на каквито и да са гаранции за сигурността на самолетите и сигурността на летателните часове, които трябва да оттренира всеки един от курсантите\", подчерта Петков.Лидерът на АБВ изтъкна още, че настоява за ясен отговор каква е била процедурата, каква е обществената поръчка и защо е избран нелицензиран изпълнител.\"От една страна това създава впечатление за саботаж от страна на министъра на отбраната във военновъздушното училище. От друга страна има ли корупционен натиск и защо е избрана фирма, която няма лицензии\", запита още Румен Петков.Според него освен всичко, това е пряк удар по плевенсикя регион, по перспективините за въстановяване на военновъзудшното училище.\"\", посочи още Петков.Той допълни, че ще се забавлява много, защото тези, които са спечелили няма да могат да извършат ремонта и поддръжката.В заключение лидерът на АБВ препоръча на Каракачанов да се концентрира главно върху паспортите.", "date": "2019.09.01", "title": "Румен Петков обвини Каракачанов в саботаж на ВВС училището в Долна Митрополия"}
{"url": "https://news.bg/society/sobstvenitsi-protestirat-sreshtu-otnemane-na-imotite-im-po-bul-lomsko-shose.html", "text": "Собственици на имоти по бул. \"Ломско шосе\" в столицата протестират срещу плановете за отчуждаването на имотите им, като според тях това ще стане на непазарни цени и без да са били уведомени от властите, съобщи БНР.Отчуждаването на частните имоти е планирано, за да се разшири част от \"Ломско шосе\".Част от хората вече имат печален опит с отчуждителни процедури в \"Надежда\".\"Отчуждиха ни по същия начин - за разширение на улица и тротоар. В момента частна кооперация се прави на имота ни\", обясняват собствениците.Повечето от протестиращите обаче смятат, че оценката на имотите им е подигравка с тях. \"Ние не протестираме, че ще ни взимат имотите. Протестираме за реалната цена. Не може имотите да струват двеста и няколко хиляди лева, а да ни дадат 16 хиляди лева\", подчертават недоволстващите.", "date": "2019.09.01", "title": "Собственици протестират срещу отнемане на имотите им по бул. \"Ломско шосе\""}
{"url": "https://news.bg/int-politics/tramp-igrae-golf-dokato-svetovnite-lideri-otbelyazvat-80-g-ot-nachaloto-na-vsv.html", "text": "Европейските лидери, включително германският канцлер Ангела Меркел, отбелязват 80-годишнината от началото на Втората световна война в полската столица Варшава.Ала американският президент Доналд Тръмп, който отмени посещението си в Полша в последния момент през миналата седмица, изтъквайки като причина за това урагана \"Дориан\", който напредва към югоизточните брегове на САЩ, ще прекара днешния ден в своя голф клуб в щата Вирджиния, пише \"Гардиън\".Най-големият конфликт в човешката история започва в ранните часове на 1 септември 1939 г., когато нацистки боен кораб напада гарнизон полски войници на полуостров Вестерплате. Полското правителство премести тазгодишните възпоменателни церемонии от Вестерплате, който се намира близо до балтийския пристанищен град Гданск, във Варшава, в очакване на посещение от президента на САЩ, който трябваше да произнесе основната реч. Ала Тръмп отмени посещението си и изпрати вицепрезидента Майк Пенс вместо него.Малко след като Тръмп отмени посещението си, Меркел в последния момент обяви, че ще присъства. Вчера се оказа, че Тръмп, който създаде впечатлението, че ще прекара деня в Кемп Дейвид с експерти, за да наблюдава приближаването на урагана \"Дориан\", всъщност е летял с хеликоптер от Кемп Дейвид до голф клуба си във Вирджиния. Той се очаква да се завърне във Вашингтон по-късно днес, за да присъства на брифинг във Федералната агенция за управление на извънредните ситуации.Няколко часа след нападението срещу Вестерплате и настъплението на нацистите в други части на Полша, тогавашният британски премиер Невил Чембърлейн направи прочутото си изявление по радиото, че \"тази страна е във война с Германия\". Въпреки това малка практическа помощ е оказана на Полша, която е разбита в рамките на седмици от нацистите и нахлулия Съветски съюз от изток, както е било договорено между Адолф Хитлер и Йосиф Сталин в пакта Рибентроп-Молотов от 23 август 1939 г, който съдържа секретен протокол, в който двата тоталитарни режима се сговарят за подялбата на Европа.Преди десет години във Вестерплате руският президент Владимир Путин нарече пакта \"грешка\", но неотдавнашна руска кампания се опита да реабилитира спорния договор. Това беше посрещнато с възмущение в Полша и в други страни в Централна Европа и е една от причините Путин да не бъде поканен във Варшава тази година.", "date": "2019.09.01", "title": "Тръмп играе голф, докато световните лидери отбелязват 80 г. от началото на ВСВ"}
{"url": "https://news.bg/education/obshtina-elena-nastoyava-pred-mon-za-zashtiten-statut-na-uchilishta-i-detski-gradini.html", "text": "Община Елена настоява пред МОН пет училища и две детски градини да получат статут на средищни и защитени, за да не бъдат закрити, съобщи БНР.Общинският съвет в Елена гласува началното и средното училище в града, както и основното училище в с. Беброво да запазят статута си на средищни училища, за да не бъдат закрити.За новата учебна година прогнозният брой на пътуващите ученици за тях от населени места, в които няма учебни заведения, е 96.Броят на децата намалява и за две от селските училища се настоява пред просветното министерство да получат статут на защитени. В тях учат общо 83 деца.Направено е искане детските градини в селата Каменари и Константин, в които децата са под 20, също да станат защитени.", "date": "2019.09.01", "title": "Община Елена настоява пред МОН за защитен статут на училища и детски градини"}
{"url": "https://news.bg/education/500-uchenitsi-ot-gimnaziyata-po-ikonomika-v-ruse-se-mestyat-v-druga-sgrada.html", "text": "Учениците от гимназията по икономика в Русе тази година се местят в гимназията по електротехника заради основен ремонт на училището, съобщи БНТ.Учебният процес ще бъде организиран на две смени. Сградата на гимназията по икономика е построена преди 87 години.Директорът на професионалната гимназия Анелия Георгиева пояснява, че ремонтът включва поправка на покрива и на подпокривното пространство, отстраняване на дървената ламперия, топлоизолация на външните стени, реставрация на фасадата, както и изграждане на спортна площадка.Училището има 500 ученици, разпределени в 20 паралелки. Учебните занятия за тях в гимназията по електротехника ще започват в 13,30 ч.По думите на директорката има достатъчно кабинети за учениците, като на тях им били необходими 4 компютърни зали.Ремонтът започна в началото на август и по план трябва да продължи до средата на септември следващата година, но от ръководството на гимназията се надяват да посрещнат новата учебна година в обновената сграда.", "date": "2019.09.01", "title": "500 ученици от гимназията по икономика в Русе се местят в друга сграда"}
{"url": "https://news.bg/int-politics/targovska-voyna-sasht-udariha-kitay-s-novi-mita.html", "text": "САЩ наложиха нови мита на стойност 112 млрд. долара върху китайски вносни стоки като обувки, пелени и храни, съобщават американските медии.Новите мита са остра ескалация в търговската война между САЩ и Китай, като биха могли да струват на всяко от американските домакинства 800 долара годишно.Този ход е първият етап от най-новия план на президента на САЩ Доналд Тръмп да наложи мита от 15 процента върху китайски внос на стойност 300 млрд. долара до края на годината.Като ответна реакция Пекин въведе мита върху американския суров петрол, като за първи път се налагат мита върху гориво.Ако Тръмп изпълни плановете си напълно, това ще означава, че почти целият китайски внос - на стойност около 550 млрд. долара - ще бъде обект на наказателни мита.Това, което първоначално беше спор във връзка с нелоялните търговски практики на Китай, все повече се превръща в геополитическа борба за надмощие.Досега Вашингтон е наложил мита върху китайски стоки на стойност около 250 млрд. долара, за да окаже натиск върху Пекин да промени политиката си в областта на интелектуалната собственост, индустриалните субсидии, достъпа до пазарите и кражбите на технологии в полза на китайски компании.Пекин последователно отрича, че участва в нелоялни търговски практики, като отвърна с мита върху американски продукти на стойност 110 млрд. долара.Бизнесът все по-трудно се ориентира в несигурността на дългогодишния търговски спор. Анализатори изтъкват, че с оглед на последната ескалация, перспективата за разрешаване на спора изглежда мрачна.\"На този етап е трудно да видим как може да има сделка или поне добра сделка\", коментира пред Би Би Си Джулиан Еванс-Причард, старши икономист от Capital Economics, експерт по Китай, като допълва: \"След като преговорите се провалиха през май, позицията на двете страни се втвърди и имаше други усложнения, а именно - забраната на Huawei и протестите в Хонконг, които затрудниха още повече преодоляването на различията.\"Американското правителство постави китайския телекомуникационен гигант Huawei в черния си търговски списък през май, докато Тръмп обвърза протестите в Хонконг с евентуална търговска сделка с Китай.САЩ трябва да наложат 15% мито върху китайски стоки на стойност 300 млрд. долара до края на годината на два етапа. Първият кръг от мита влиза в сила от днес (1 септември), а анализаторите очакват тези мита да ударят китайски внос на стойност около 150 млрд. долара.Продуктите, които ще бъдат ударени през септември, варират от месо и сирене до химикалки и обувки. Митото от 15% заменя първоначално планираното 10% мито и беше обявено миналата седмица, когато напрежението между двете страни ескалира.", "date": "2019.09.01", "title": "Търговска война: САЩ удариха Китай с нови мита"}
{"url": "https://news.bg/society/svishtov-parviyat-svoboden-grad-na-balgariya.html", "text": "Свищов е първият освободен град по време на Руско-турската война (1877-1878 г.). На 15 юни 1877 г. при Свищов основните сили на руската армия форсират река Дунав, припомня БГНЕС.Градът е един от най-важните стопански центрове в новоосвободената българска държава. През далечната 1879 г. Свищов е много по-важен културен и търговски център от столицата София. Заедно с Габрово той дават елитът на българската промишлено-търговска буржоазия през 19 и първата половина на 20 век. Неслучайно най-богатата българска фамилия Бурови има своя свищовски клон.За голямото икономическо значение на Свищов за България говори фактът, че именно тук се намира Стопанската академия \"Димитър Ценов\", чиято красива класическа сграда във виенски стил би била гордост за всяка средноевропейска държава. Големият български предприемач Димитър Ценов, който търгува с половин Европа и САЩ, дарява 5 милиона златни лева за създаването на висше икономическо училище по германски образец.В масовото съзнание Свищов се свързва като роден град на писателя Алеко Константинов. Неговата къща-музей е създадена през 1926 г., но още приживе Алеко подарява дома си на Свищовската община за културни цели. На първия етаж е разположена богата археологическа колекция, а на втория можем да се запознаем с живота и творчеството на писателя. Възстановен е интериорът, в който той е живял. Най-ценният експонат е сърцето на Алеко Константинов, който си отива твърде млад - убит от своето отроче \"Бай Ганьо\".Свищов е родно място на два от държавните символи на България - знамето и химна. В града през 1853 г. Георги С. Раковски основава Тайно общество. В неговия устав е записано, че знамето на свободна България ще е трицветно - бяло, зелено и червено.В дунавския град през 1863 г. е роден Цветан Радославов, който е авторът на текста на химна \"Горда Стара планина\".Сред забележителностите на града са сградата на първото българско читалище \"Еленка и Кирил Д. Аврамови\", основано с дарение на заможните свищовлии през 1856 г., и шедьовърът на възрожденската архитектура - църквата \"Света Троица\" на майстор Кольо Фичето. Тя е осветена на 19 септември 1867 г. и е разположена в най-високата част на града. 73 от иконите са изписани от големия художник Николай Павлович (също от Свищов), иконостасът е дело на майстора от Дебърската школа Антон Станишев.В Свищов се намира и една от най-добре запазените Часовникови кули по нашите земи. Тя е построена от майстор Богдан през 1763 г. През 1890 г. е поставен нов часовников механизъм, изработен в Австро-Унгария.", "date": "2019.09.01", "title": "Свищов - първият свободен град на България"}
{"url": "https://news.bg/politics/ninova-zahapa-borisov-nikoga-ne-vzima-krizi-na-rachno-upravlenie-samo-predizborni-kampanii.html", "text": "\"БАБХ са инструмент за изпълнение на правителствени решения. За чумата отговорност носи Министерски съвет и премиера. Кой проспа година и половина и даде пари за бутафорната ограда - правителството и Порожанов. Кой реши да се отпуснат триста лева за почистване на дворовете и нито лев за плащане по пазарни цени - правителството.\"Това коментира пред журналисти в Шумен председателят на БСП Корнелия Нинова, запитана за действията на БАБХ по отношение тежката криза с африканската чума по свинете. Според нея унищоженият роден свиневъден сектор ще бъде компенсиран с внос и цените ще се увеличават. Нинова подчерта, че политиката в сектор животновъдство, търговската политика, салдото, внос-износ - това са все въпроси на държавната политика. \"Къде се скриха по тези въпроси министри и премиер? Много е лесно да обикаляш страната с държавен ресурс и да раздаваш парите, събрани от хората. И да се хвалиш, че взимаш кампания на ръчно управление. Да сте видели да са взели криза на ръчно управление? Да сте видели напоследък премиера на горящо сметище или на падналия мост във Варна, или в някоя ферма, където избиват животни? При криза се покриват, докато се размине и , за да няма неудобни въпроси\", каза още Нинова.\"Ние не стояхме безучастни. Предложихме пет конкретни мерки за преодоляване на кризата с животните и в помощ на икономиката и на хората. Всичко отхвърлиха\", изтъкна още лидерът на БСП.", "date": "2019.09.01", "title": "Нинова захапа Борисов: Никога не взима кризи на ръчно управление, само предизборни кампании"}
{"url": "https://news.bg/disasters/uraganat-dorian-dostigna-nay-visokata-peta-stepen.html", "text": "Ураганът \"Дориан\" вече е от петата най-висока категория по петстепенната скала на Сафир-Симпсън, като максималните пориви на вятъра са около 257 км/ч.Стихията приближава Бахамските острови, уточниха от Националния център за ураганите на САЩ, цитирани от \"Ройтерс\" и Си Ен Ен. По данни на центъра в Маями, щата Флорида, в момента ураганът отстои на около 55 км източно от бахамския остров Абако и на около 360 км източно от Уест Палм Бийч във Флорида.\"Дориан\" се движи на запад с близо 13 км/ч и се очаква да удари Гранд Бахама, най-северният остров в архипелага, в края на днешния ден или в началото на утрешния, казват прогнозите.Премиерът на карибската островна държава Хюбърт Минис призова жителите на островите Абако и Гранд Бахамас да се преместят на главния остров, за да избегнат тази \"опустошителна и опасна\" буря.Премиерът каза, че под заплаха са 73 хил. души и 21 хиляди жилищни сгради, като подчерта, че сградите може да бъдат възстановени, но човешкият живот - не.", "date": "2019.09.01", "title": "Ураганът \"Дориан\" достигна най-високата пета степен"}
{"url": "https://news.bg/politics/rumen-radev-zove-da-pomnim-uzhasite-i-prichinite-na-vsv-za-da-ne-se-povtarya.html", "text": "Трябва да помним не само ужасите на войната, но и причините, които разпалиха тази война, за да избегнем опасността да повторим тези грешки днес, когато отново има ожесточени спорове за световно лидерство.Това заяви президентът Румен Радев, след като участва в церемонията във Варшава по повод отбелязването на 80-годишнината от началото на Втората световна война. Възпоменателната церемония в полската столица събра държавни и правителствени ръководители от 40 страни.Отбелязването на 80-годишнината от началото на най-кръвопролитната и опустошителна война в човешката история има своето актуално значение и днес, подчерта Радев. По думите на държавния глава възпоменателната церемония има още по-голямо значение на фона на многобройните конфликти в света, войнстваща реторика, растящата нестабилност в региони, близки до нашия и дезинтеграцията на системата от международни договори в областта на въоръженията, което ни тласка към нова надпревара във въоръжаването.", "date": "2019.09.01", "title": "Румен Радев зове да помним ужасите и причините на ВСВ, за да не се повтаря"}
{"url": "https://news.bg/int-politics/hizbula-udari-voenna-baza-na-izrael-s-protivotankovi-raketi-toy-otvrashta.html", "text": "Няколко противотанкови ракети са били изстреляни от Ливан по израелска военна база и военни превозни средства в северната част на Израел, съобщиха от израелската армия, цитирани от израелските медии.От израелската армия уточниха, че има ударени мишени.Израелските военни са отвърнали на огъня, като са ударили по източниците на удара и цели в южната част на Ливан. Израелските военни са изстреляли повече от 100 артилерийски снаряда. Израелските военни обявиха по-късно, че никой не е пострадал при атаката от Ливан. По-рано днес ливанската армия обяви, че израелски безпилотен самолет е нарушил въздушното пространство на Ливан и е хвърлил запалителен материал, който е предизвикал пожар в борова гора край границата.В информации от Ливан се твърди, че безпилотни летателни апарати са хвърлили запалителни материали в горичка, намираща се наблизо, известна като фермата Бастра, за да подпалят мястото, така че да открият допълнителни цели за удряне.Израелската армия потвърди, че в района са избухнали пожари заради военни действия.В информации в Ливан се уточнява, че е имало пожар в района Марун ал Рас, на границата с Израел. Оттатък границата жителите на израелските селища Авивим и Йирон съобщават, че са чули експлозии.Израелската армия обяви, че жителите, които живеят на четири километра от границата с Ливан, трябва да останат в домовете си и да отворят убежищата си, но че няма нужда да влизат в тях, освен ако не чуят сирените за тревога. От армията също така са призовали местните жители да отменят всички дейности по границата.Нападението става ден, след като лидерът на ливанската радикална групировка \"Хизбула\" Хасан Насрала каза, че групировката му ще отмъсти за атаките с дронове миналата седмица в Бейрут, за които той обвини Израел, \"на всяко възможно място по границата\".\"Нашият отговор за събитията от миналата седмица ще бъде (предприет от) в Ливан срещу израелски цели. Обикновено нанасяме удари в района на фермите Шеба (планината Дов) \", но този път групировката нямало да ограничи атаките си върху една област, добави той.Израелските военни подсилиха войсковите части на северната граница през уикенда заради опасения, че ще бъде извършена такава ответна атака.", "date": "2019.09.01", "title": "\"Хизбула\" удари военна база на Израел с противотанкови ракети, той отвръща"}
{"url": "https://news.bg/world/nad-100-ubiti-pri-bombardirovka-na-sauditska-arabiya-sreshtu-zatvor-v-jemen.html", "text": "Над100 души са били убити при въздушен удар срещу затвор в Йемен. Бомбардировката е била извършена от оглавяваната от Саудитска Арабия коалиция от страни, воюващи в Йемен. Това съобщи служител на Международния комитет на Червения кръст (МКЧК), цитиран от \"Ройтерс\".Това се смята за най-кръвопролитния удар в Йемен от началото на годината. От МКЧК са уточнили след посещение на мястото, че все още се изваждат тела от развалините на затвора в град Дамар в югозападната част на раздираната от конфликт страна.От коалицията, която провежда въздушни удари срещу бунтовниците хуси в продължение на четири години, заявиха, че са нанесли удар по обект на хусите за складиране на дронове и ракети, като действията ѝ били в съответствие с международното хуманитарно право.Представители на хусите и местни жители казаха, че нападението е било насочено срещу комплекс, използван като център за задържане.", "date": "2019.09.01", "title": "Над 100 убити при бомбардировка на Саудитска Арабия срещу затвор в Йемен"}
{"url": "https://news.bg/politics/radev-uveri-gruziya-podkrepyame-teritorialnata-i-tsyalost-i-chlenstvoto-i-v-es-i-nato.html", "text": "България и Грузия споделят обща амбиция за увеличаване на свързаността в Черноморския регион, която да насърчи икономическия обмен, взаимните инвестиции и туризма.Това е била общата позиция на президентите на България и Грузия Румен Радев и Саломе Зурабишвили, които са провели среща днес във Варшава. Двамата участваха във възпоменателната церемония в полската столица по повод 80-годишнината от началото на Втората световна война.Годишният стокообмен между България и Грузия достига 600 млн. долара и с развитието на транспортните, енергийни и дигитални коридори има потенциал да достигне 1 млрд. долара през следващите години, е било подчертано на срещата.Двамата държавни глави са изразили и общ стремеж за откриване на пряка въздушна линия, задълбочаване на двустранното партньорство в областта на науката, културата и образованието.Президентът Радев е подчертал, че България подкрепя суверенитета и териториалната цялост на Грузия и ще продължи да подпомага усилията в рамките на многостранните преговори за укрепване на стабилността в региона на Кавказ.Българският държавен глава е изразил и подкрепата си за европейската и евроатлантическата интеграция на Грузия и е оценил високо активното ѝ участие в рамките на Източното партньорство с ЕС.", "date": "2019.09.01", "title": "Радев увери Грузия - подкрепяме териториалната ѝ цялост и членството ѝ в ЕС и НАТО"}
{"url": "https://news.bg/world/uchen-burevestnik-nyama-da-dade-na-rusiya-nikakvo-voenno-prevazhodstvo.html", "text": "Изпробван е бил ядрен реактор, когато нещо се е объркало и се е стигнало до изтичане на радиация. Говорим за активен реактор, трябва да е имало термичен процес - отделяне на силно сгорещен въздух, който най-вероятно е причинил и смъртта на изследователите. Друго обяснение аз не виждам. Не знаем обаче колко голям е бил този реактор. Ясно е само това, че е използван уран-235, което може да се установи по продуктите от разпадането му.Трудно е да се каже. Предполагаме, че реакторът е бил на платформа в морето като застраховка в случай на авария. Тогава цялата платформа би могла да бъде потопена. Лично аз съм много скептично настроен към тази ракета. Разбира се, тя може да бъде изпробвана и на изпитателни стендове, което само по себе си обаче е много трудно. Но да се провеждат пробни изстрелвания посред лято е почти невъзможно. Щом ракетата навлезе в активна фаза, тя започва да излъчва радиация -а ако лети, оставя след себе си радиоактивна следа. Освен това тя все някъде трябва и да се приземи. И ако нещо се обърка, целият район ще бъде радиоактивно замърсен. Смятам, че е твърде малко вероятно да бъде реализиран проект с такава ракета.Предимствата на такава ракета са чисто теоретични. Вярно е, че ядреният реактор би дал възможност за невероятно дълъг полет, но техническите трудности и остават огромни: необходим е лек, компактен реактор, който може да се загрее почти до точката на топене в неговото ядро - само така ракетата ще бъде в състояние да полети. Поради повишената радиация, целият процес трябва да се контролира дистанционно. За да бъде въведена на въоръжение такава ракета, са необходими много изпитания, многочасови полети с риск да се стигне и до тежки инциденти. А и къде би могла да лети такава ракета в продължение на часове? Над територията на Русия? Над други държави? Това е немислимо. Но не защото е технически невъзможно, а защото е практически изключено. Именно това е от решаващо значение. Американците прекратиха изпитанията с тази технология още през 1960-те години - не защото не е било разрешено да се използва, а защото използването ѝ е невъзможно. През петдесетте години на миналия век мнозина мечтаеха за мини-реактори, но после настъпи отрезвяването. На пръв поглед идеята звучи добре: да лети дълго, да атакува врага от тила. Но нали той ще отговори с хиляди ядрени снаряди! Тази ракета няма никакви предимства: те са само на хартия.Мога да си представя компактен агрегат за захранване на военни съоръжения в космоса, или да речем - за подводен безпилотен дрон с ядрен реактор. Може да става дума и за много други обекти, не е задължително това да бъде непременно ракета. В крайна сметка проблемът с такива реактори за летателни апарати се състои в това, че те не бива да са тежки. При подводен дрон е по-лесно да се реши този проблем. Най-малък смисъл виждам в това, тази технология да бъде използвана за ракета с глобален обсег. Бих направил следното сравнение: представете си турбореактивен двигател, както в самолет, но вместо керосин той да използва реактор, който загрява въздуха. Останалото си е същото. Практическото приложение на такова оръжие не би дало възможност да се правят гръмки политически съобщения.Оръжието е преди всичко за сплашване. Основната цел на такива оръжия не е тяхното практическо използване. В света има достатъчно атомно оръжие, но никой не иска да започне ядрена война. Ако бъде използвана ракета от типа \"Буревестник\", последствията ще бъдат непредсказуеми. Тя ще причини радиоактивно замърсяване на огромна територия. Този тип оръжия са замислени като потенциална заплаха, благодарение на която да се постигат определени цели без да се води война.Това е просто реторика. Пък и няма за какво да се говори. Що се отнася до Русия, като изключим междуконтиненталната ракета \"Сармат\", Путин не показа нищо ново и сериозно: нито подводни дронове, нито свръхзвукови ракети от типа \"Авангард\". Вярно е, че руското военно министерство показа още през декември 2018 снимки от изстрелването на ракета \"Авангард\", но знаем, че там умеят също така добре да рисуват.", "date": "2019.09.01", "title": "Учен: \"Буревестник\" няма да даде на Русия никакво военно превъзходство"}
{"url": "https://news.bg/press/borisov-obeshta-na-mladezhite-ot-gerb-3030-a-nyama-da-sam-premier-32-partii-oshte-ne-sa-varnali-nadvzetite-subsidii.html", "text": "\"3030 г. не мисля да съм премиер вече. Ако е 2030 г., мисля да си остана, но 3030 и за мен е много\". Това обеща през младежите от ГЕРБ премиерът Бойко Борисов. Днес той бе гост на 12-тия Летен университет на Младежкия ГЕРБ във Варна и отговаря на въпроси близо два часа.\"Ако не бяхме платили за самолети, щяхме да имаме за всичко. Сега е малко... Добре, че имаме мазнинка\", обясни Борисов в разговор с представител на МГЕРБ от Стара Загора, който отвори въпрос за финансирането на проектите на местната власт.\"Който има две деца, ще го поощрим да има три като му кажем... че три е повече от две\", обясни плановете си за демографската политика премиерът.Борисов говори и за строежа на магистрала \"Хемус\". \"Догодина по това време няма да има място по \"Хемус\" където да не се строи\", пророкува лидерът на ГЕРБ. Парите вече са отделени. Аз, ако съм на мястото на варненци, ще кажа, че ще търпя ГЕРБ докато не направят \"Хемус, обърна се към домакините от Варна Борисов.Провеждането на двата тура на вота ще струва 70.7 млн. лв., докато разходите на предишните местни избори са били 50.5 млн. лв., като в сумата влизат и тези за проведения с първия тур национален референдум. Парламентарните избори през 2017 г. струват малко под 30 млн. лв., докато разходите за провеждането на европейски избори на 26 май т.г. са 32.4 млн. лв.Основно перо, заради което се увеличават предвидените средства за местните избори т.г., са възнагражденията на членовете на избирателните комисии, в т.ч. и осигурителните вноски. Според план-сметката, публикувана в системата за правна информация на Министерския съвет вчера, за възнаграждения на комисиите за двата тура са предвидени близо 30.8 млн. лв., докато разходите по това перо през 2015 г. са 21.4 млн. лв.За възнаграждения на членовете на избирателните комисии на европейските избори т.г. са дадени 10 млн. лв. Заради множеството грешки в протоколите и чакането по близо десет часа в някои райони за предаване на изборните книжа след края на изборния ден Централната избирателна комисия реши да мотивира членовете на секционните избирателни комисии, като съществено увеличи техните възнаграждения. Така за двата тура председател на комисия в София може да получи до 275 лв., докато през 2015 г. сумата е била със сто лева по-малко.От общо 39 политически сили 32 все още не са възстановили в държавния бюджет субсидиите, които са надвзели в периода 26.05.2016 г. до 31.03.2019 г., сочи справка, подготвена от Министерството на финансите. Така от общата сума за възстановяване, която е 14.46 млн. лв., са върнати 9.2 млн. лв., а 5.3 млн. лв. остават дължими.Вече издължилите се политически движения са ГЕРБ, която трябваше да върне най-много средства (5.6 млн. лв.), както и ДПС, \"Воля\", \"Възраждане\", \"Политически клуб \"Тракия\", коалицията от партиите \"Лидер\" и \"Български демократичен център\", \"Българска нова демокрация\".От все още невърналите надплатените субсидии партии най-големият длъжник е БСП, която трябва да възстанови в бюджета над 3.5 млн. лв. От тази сума засега Столетницата е заявила, че ще възстанови 762 хил. лв., които да й се приспаднат от бъдещите субсидии. Сред длъжниците са и партньорите на ГЕРБ в управлението - коалицията \"Обединени патриоти\", която дължи 1.4 млн. лв. Надплатените си субсидии не са върнали също партиите ДСБ, АБВ, ДБГ, СДС, Движение 21, \"Глас Народен\", \"България без цензура\" и др.Археологически находки от три епохи откриха край новостроящото се трасе на АМ \"Хемус\" край Шумен. Те са намерени край село Градище.По думите на д-р Андрей Аладжов от Националния исторически музей едно от най-впечатляващите открития е бронзово огледало от Ранното Средновековие. То датира между VIII и X в. и е може би първото от този период, откривано в България.Археолозите изследвали римско селище със стопанска част. В нея имало навеси за производство на глинени съдове, пещи за изпичане, както и складове за съхранение на зърно и хранителни продукти.Аладжов обясни, че освен тази епоха има и артефакти от ранното Средновековие, което отговаря на времето на първата българска столица - Плиска.От тази епоха са проучени три землянки с размери 3,20 метра на 3,50 метра. Във всяка има по една каменна печка, която е служила за отопление, както и огнище за приготвяне на храна, допълни археологът.При разкопките е открит и кладенец от Римската епоха. В него са намерени части от стомни и кофи.Други находки включват над 400 монети, 25 фибули и няколко черепа.", "date": "2019.09.01", "title": "Борисов обеща на младежите от ГЕРБ: 3030-а няма да съм премиер; 32 партии още не са върнали надвзетите субсидии"}
{"url": "https://news.bg/int-politics/putin-i-kadirov-v-spor-za-nay-krasivata-dzhamiya.html", "text": "Руският президент Владимир Путин обяви пред чеченския лидер Рамзан Кадиров, че най-красивата джамия в света се намира в Санкт Петербург, съобщи агенция ТАСС.Малко преди това Рамзан Кадиров обясняваше на руския си колега как наскоро откритата джамия в чеченския град Шали, наречена \"Гордостта на мюсюлманите\", е не само най-красивата в света, но и най-голямата в Европа.После, чувайки мнението на руския президент за най-красивия мюсюлмански молитвен дом в Петербург, Кадиров отстъпи, казвайки, че \"с държавен глава не се спори\".След това Кадиров благодари на Путин за подкрепата за изграждането на джамията, както от свое име, така и от името на десетки мюсюлмански учени, мюфтии.\"Те ме помолиха да ви предам тяхната голяма признателност за това, което правите в подкрепа на ислямския свят\" - подчерта Кадиров.Припомняме, че джамията на името на пророка Мохамед \"Гордостта на мюсюлманите\" бе открита официално на 23 август. Тя е разположена на територия с площ над пет хектара, недалеч от архитектурния комплекс \"Шали-Сити\", на 30 км от Грозни. От четирите й страни се извисяват минарета с височина 63 метра, куполът на джамията е висок 43 метра.Молитвеният храм е построен със средства от фонда на името на първия президент на Чеченската република Ахмад-Хаджи Кадиров. Сградата хармонично се вписва в архитектурата на града. Облицована е със снежнобял мрамор, специално докаран от гръцкия остров Тасос. Материалът се отличава със специфична светлоотразителна способност, осигуряваща поносима температура и при много големи горещини.Джамията в Санкт Петербург е строена в периода 1910 г. - 1913 г. Неин архитект е Николай Василиев, като средствата за строежа са предоставени от емира на Бухара Сеид-Абдул-Ахад-хан. За модел Василиев ползва гробницата на Тамерлан, като го приспособява към условията в Петербург - удължава купола и прави специални реконструкции на покрива - причината е, че традиционният за джамията покрив при санктпетербургските зими не би могъл да издържи на натиска на снежната шапка. В същото време флоралните орнаменти на двете фасади и минаретата повтарят най-добрите образци на бухарската архитектурна школа, макар и да са правени изцяло в Санкт Петербург.Джамията е тържествено открита по време на честването на 300-годишнината на династията Романови. От 1940 г. до 1956 г. джамията служи за склад за лекарства, но след това отново е върната на вярващите мюсюлмани. Тя е триетажна - на първия етаж се молят мъжете, на втория - жените, а на третия има медресе.Немюсюлманите могат да разгледат джамията само по време на специално организирани туристически обиколки.", "date": "2019.09.01", "title": "Путин и Кадиров в спор за най-красивата джамия"}
{"url": "https://news.bg/int-politics/dva-miliona-dushi-veche-ne-mogat-da-zhiveyat-v-indiyskiya-shtat-asam.html", "text": "Дългият процес, който целеше прочистване на североизточния индийски щат Асам от нелегални имигранти, приключи на 31 август т.г. Бяха публикувани списъци на одобрените за гражданство, от които стана ясно, че извън Националния регистър за гражданство остават 1 906 657 души, съобщи ЕFE.Така след година на несигурност хората от щата, които недолюбват пришълците, отидоха при строги мерки за сигурност да проверят дали имената им фигурират в изнесените списъци.Според окончателния Национален регистър за гражданство своята националност са могли да потвърдят 31.1 милиона от жителите на Асам, които са доказали, че те или техните родители живеят на тази територия отпреди 1971 г., когато е войната за независимост на техния съсед Бангладеш.Извън списъците са останали както неодобрените кандидати, така и хората, които не са подали съответното заявление. Опозиционни партии и активисти още в началото изказаха своите притеснения, че списъците могат да бъдат манипулирани, за да бъдат изгонени малцинствата мюсюлмани и бенгалци, живеещи в Асам.Публикуването на окончателните списъци e втора важна инициатива на министър-председателя националист Нарендра Моди, .Още не е ясна съдбата на останалите извън списъците. Мнозина се притесняват да не бъдат депортирани или арестувани. Централното правителство обяви, че техните случаи ще бъдат предадени и разгледани от стотици съдилища за чужденци - според инструкциите на Министерството на вътрешните работи на страната, които се очаква да заработят още в понеделник, 2 септември. Отхвърлените лица имат срок от 120 дни, за да представят своите възражения.Представителят на \"Амнести интернешънъл\" в Индия Аакар Пател посочи, че не е реалистично да се очаква от хора, които бягат от насилие или от природни бедствия, изоставили къщи и имоти, да притежават оригинални лични документи, датиращи отпреди близо половин век.", "date": "2019.09.01", "title": "Два милиона души вече не могат да живеят в индийския щат Асам"}
{"url": "https://news.bg/int-politics/v-meksiko-darzhavata-spesti-500-miliarda-pesos.html", "text": "Президентът на Мексико Андрес Мануел Лопес Обрадор обяви на митинг в щата Пуебла, че благодарение на спестовността на правителството и борбата срещу корупцията за първите девет месеца на управлението му са спестени 500 милиарда песос.Той посочи, цитиран от агенция EFE, че тези спестени пари означават, че няма нужда да се повишават и да се измислят нови данъци, нито да се взимат нови заеми. И че всичко това става въпреки атаките на опозицията и забележките на специалисти, че икономиката не се развива добре.Президентът използва възможността да подчертае, че дългът, наследен от управлението на Енрике Пеня Нието, е толкова голям, че тази година Мексико трябва да плати 650 милиарда песос само като лихва. А това е бюджетът на щата Пуебла за шест години.\"Не можем повече да увеличаваме дълга\" - заяви Лопес Обрадор. И обясни, че със спестените средства ще се финансират различни социални програми, като помощи за стари хора и за хора с увреждания, стипендии за студенти. Пред своите привърженици той посочи и че правителството следва твърда политика на икономии, като например неговата заплата е и сега получава 108 хиляди песос. Подчерта, че е приет закон, според който никой от публичната администрация не може да получава по-голяма заплата от неговата. Допълни, че луксозният президентски самолет се продава, че бившите президенти не получават вече пенсии от по пет милиона песос, че управниците на висок пост няма да имат висока здравна осигуровка.Борбата срещу корупцията и срещу привилегиите на политическата класа бяха едни от основните обещания на Лопес Обрадор по време на кандидат-президентската кампания през 2018 г. Въпреки това той не предприе законови действия срещу своите предшественици, например Енрике Пеня Нието, критикуван по различни причини, една от които е свързана с придобиването на така наречения \"Бял дом\".", "date": "2019.09.01", "title": "В Мексико държавата спести 500 милиарда песос"}
{"url": "https://news.bg/int-politics/stotitsi-izmami-v-andalusiya-s-tsel-zapisvane-v-elitni-uchilishta.html", "text": "Властите в испанската автономна област Андалусия са открили близо 300 случая, в които има основателни съмнения за измама при записването в училищата за учебната 2019 г. - 2020 г., съобщава \"Ел Мундо\".Най-много са измамите, свързани с местоживеенето. Родители се регистрират на адреса, на който живеят дядото и бабата, или някой чичо, в най-лошия случай - приятел. Понякога се фалшифицират документи, стига се дори до фиктивни разводи. И всичко това се прави с една-единствена цел - на всяка цена детето да влезе в мечтаното училище.Тези измами са станали вече нещо обичайно преди всяка нова учебна година в Андалусия. Както са обичайни и оплакванията, че не стигат местата в някои учебни заведения, които било заради своето местоположение, било заради завоювания престиж, са станали по-търсени.Преди началото на новата учебна година, според данни на властите в областта, съмнителните случаи за използване на измама при записването са близо триста. По-точно полицията разследва 293 случая в районите на Севиля, Алмерия, Гранада, Хаен и Кордова. Най-много са тези в Севиля - 102, следват Алмерия - с 96, Гранада - със 73, Хаен - с 21 и Кордоба - само с един.Интересното е, че в Севиля, столицата на областта, на особено интерес при измамниците се радват училищата на религиозни общности: \"El Buen Pastor\" (\"Добрият пастир\" - б. р.), \"Los Padres Blancos\" (\"Белите свещеници\" - б. р.), \"Las Irlandesas\" (\"Ирландките\" - на името на женска католическа монашеска конгрегация - б. р.).А в Гранада са били разследвани 33 процента повече случаи в сравнение с миналата година.Разследваните случаи са предадени на съответните териториални отдели \"Образование и спорт\", \"Равенство\", \"Социални политики\", и \"Помирение\" - последната инстанция, която ще реши дали записаният ученик ще бъде приет или не.", "date": "2019.09.01", "title": "Стотици измами в Андалусия с цел записване в елитни училища"}
{"url": "https://news.bg/int-politics/nay-malko-petima-ubiti-pri-strelba-v-teksas.html", "text": "Най-малко петима души са загинали, а 16 са били ранени при стрелба в Тексас, съобщи полицията, цитирана от Ройтерс.Мъж е стрелял от колата си, докато е шофирал в събота следобед из градовете Одеса и Мидланд, щата Тексас.Всичко започнало, когато полицейска кола започнала да преследва подозрителна кола, шофираща по магистрала в Мидланд.Тогава шофьорът - бял мъж - открил огън по полицейския служител. После откраднал микробус на американските пощенски служби и от него започнал да стреля напосоки по хората, покрай които минавал.Накрая при престрелката между нападателя и органите за сигурност, пред кино в град Одеса, опасният мъж бил убит.Предполага се, че има съучастници и те продължават да се издирват. До този момент мотивът за стрелбата остава неизяснен.Сред ранените има и дете, което е на по-малко от две години. Седем от пострадалите са в тежко състояние.Припомняме, че преди четири седмици въоръжен мъж  при стрелба в Ел Пасо, град в американския щат Тексас.", "date": "2019.09.01", "title": "Най-малко петима убити при стрелба в Тексас"}
{"url": "https://news.bg/world/zemetrasni-izbori-v-iztochna-germaniya-zaplashvat-da-razrushat-koalitsiyata-na-merkel.html", "text": "Тази неделя в две източногермански провинции - Бранденбург и Саксония - предстоят избори за местен парламент, съобщава Ройтерс. Очаква се подкрепата за крайната десница да се увеличи и това да засили натиска върху коалиционния партньор на канцлера Ангела Меркел - Германската социалдемократическа партия (ГСДП) - по такъв начин, че партията да напусне правителството.Очаква се, че Християндемократическият съюз на Ангела Меркел (ХДС) няма да се представи особено добре.Но с повече ще загуби ГСДП, сочат предварителните социологически проучвания.Алтернатива за Германия се явява своеобразен социален отдушник - тя отговаря на гневните изблици на избирателите, провокирани от мигрантите, и от затварянето на въглищните мини в двете провинции. Освен това Алтернатива за Германия се представя за наследник на протестните движения, довели до падането на Берлинската стена преди три десетилетия.В Бранденбург ГСДП е силно обвързана с антимигрантската Алтернатива за Германия, тъй като една евентуална безпрецедентна победа на крайнодясната партия би усилила онези леви гласове в лявоцентристката партия, които искат да излязат от управляващата коалиция и да възстановят силите си като опозиция.Последните проучвания дават 22% за ГСДП в Бранденбург, което е само с един процент пред Алтернатива за Германия и то в провинция, в която германските социалдемократи управляват без прекъсване след обединението на двете Германии преди 30 години.\"Земетресение на изток, земетресение в Берлин?\" - гласи заглавие на мюнхенския вестник \"Меркур\". В \"превод\" това означава: \"Ако ГСДП загуби в източната провинция, то това ще бъде сериозен повод за критики в коалицията.\"В момента начело на ГСДП е временен ръководен екип, след като през юни след болезнена загуба на изборите за Европейски парламент тогавашната лидерка . Тогава партията й спечели рекордно ниските 15%.Очаква се новият лидер на ГСДП да бъде избран през декември, а от партията обещаха на членовете си да оценят партньорските си взаимоотношения с консерваторите на Меркел в края на годината.Ако се стигне до разпадане на коалицията, това би предизвикало избори на федерално ниво много преди 2021 г., но те биха били неблагоприятни за ГСДП - по предварителни данни на първо място ще бъдат консерваторите на Меркел, в гърба й ще дишат Зелените, а някъде далеч зад тях ще бъдат ГСДП и изравняващата се с нея Алтернатива за Германия.Възможна опция е и консервативно правителство на малцинството, но това се приема като проклятие от германците, които традиционно предпочитат стабилността.За да продължат да служат на правителството на Меркел, лидерите от ГСДП могат да поискат болезнени отстъпки от консерваторите, като например щедри държавни пенсии за работници с ниски доходи и по-високи данъци за богатите.Това би разгневило много от консерваторите, които биха предпочели да въведат данъчни облекчения за компаниите и не биха се трогнали от допълнителни разделения в коалицията, която така или иначе трудно приемат и която е загубила влияние, раздирана от спорове около политиките на предоставяне на убежище, определяне на данъци и на размера на пенсиите.\"Коалицията не е самоцел за нас\", твърди Ралф Бринкхаус, лидер на консерваторите в националния парламент, като по този начин отправя предупреждение към ГСДП в интервю за списание \"Фокус\". \"Ние, като консерватори, със сигурност няма да се наведем само и само за да изкараме пълен мандат до 2021 г.\"Притеснителното е, че в 4-милионната провинция на границата с Полша и Чехия се очаква подкрепата за консерваторите да падне с над 7 пункта и да достигне до 32%, като причината за това ще е, че техните досегашни избиратели ще предпочетат да гласуват или за Алтернатива за Германия, или за Зелените.Унизителният резултат за Християдемократическия съюз миналата година в  ще постави на дневен ред въпроса дали настоящият лидер на ХДС и министър на отбраната Анегрет Крамп-Каренбауер, известна още като AKK, е правилният човек, който да оглавява партията на следващите федерални избори.Крамп-Каренбауер допусна поредица от гафове миналата година, които намалиха подкрепата, с която първоначално се ползваше.\"На АКК ще й бъде трудно. Сега тя трябва да доказва, че е подходяща за поста министър на отбраната, после, когато от ГСДП решат да напуснат коалицията, тя ще трябва да ги убеждава да не го правят\", пише \"Берлинер Моргенпост\".- Но дали авторитетът й е достатъчно голям, за да се справи с тези предизвикателства? Популярността й не е голяма, а едни евентуални слаби резултати на изборите ще накарат консерваторите да започнат да обсъждат бъдещето й\", предупреждават от \"Берлинер Моргенпост\".", "date": "2019.09.01", "title": "Земетръсни избори в Източна Германия заплашват да разрушат коалицията на Меркел"}
{"url": "https://news.bg/world/sasht-na-krachka-ot-sporazumenie-s-talibanite-v-afganistan.html", "text": "Преговарящи екипи на представители на САЩ и на талибаните са на крачка от споразумение, което ще ограничи сблъсъците в Афганистан и ще даде ход на договарянето на мира, обяви висш американски представител, цитиран от Ройтерс.Той направи изявлението си в неделя, ден след като бунтовнически сили щурмуваха стратегическия град Кундуз в северната част на Афганистан.Припомняме, че в загинаха най-малко 15 души, а над 75 бяха ранени. Талибаните атакуваха града, въпреки че междувременно в катарската столица Доха се водеха официални преговори между техни представители и представители на САЩ.Ислямистите искат и чуждите сили, и американските, да напуснат страната.Припомняме, че талибаните контролират малко над 50% от територията на Афганистан. Те загубиха пълния контрол над Афганистан след войната, започнала след 11 септември 2001 г.Висшият американски представител се казва Залмай Халилзад. Той е американски дипломат, роден в Афганистан, наблюдаващ преговорите, водени от Вашингтон. Намерението му днес да пътува до афганистанската столица Кабул за консултации. Преди това обаче той ще изчака да приключи и деветият кръг от преговори с талибански висши служители в Катар.\"Ние сме на прага на споразумение, което ще намали насилието и ще даде зелена светлина на преговорния процес, при който афганистанците да седнат заедно на масата на преговори , за да говорят за мир - мир, който не заплашва нито САЩ, нито техните съюзници, нито която и да е друга държава \", отбелязва Халилзад в \"Туитър\".Той обаче не дава повече подробности за споразумението, при което се очаква хиляди американски войски да бъдат изтеглени от Афганистан в замяна на гаранции от талибаните, че няма да допуснат страната им да бъде използвана като база за военни атаки в чужбина.За отбелязване е, че само по себе си споразумението не би сложило край на боевете между талибанските и афганистанските сили за сигурност, а ще позволи започването на така наречените \"междуафганистански\" мирни преговори, които се очаква да се проведат в норвежката столица Осло.Към момента обаче не е ясно дали талибаните ще се съгласят да разговарят директно с подкрепяното от Запада правителство на президента Ашраф Гани, което те смятат за нелегитимен режим, наложен от чужбина.Някои представители на талибаните вече обявиха, че са приели да разговарят с представители на афганистанското правителство, но само в лично качество, а не като представители на държавата. Освен това те продължават да са против президентските избори, насрочени за 28 септември.Има и още една неяснота по отношение на мирното споразумение - не се знае дали то ще обхване пълното изтегляне на всичките 14 500 американски войници от Афганистан и колко време ще отнеме.Припомняме, че в Афганистан има над 20 000 чуждестранни военнослужещи, повечето от които служат в мисия, ръководена от НАТО, и насочена към обучаване и подпомагане на афганистанските сили. Мисията на американските военни части е отделна - тя е за борба с тероризма в лицето на групировки като \"Ислямска държава\" и \"Ал Кайда\".", "date": "2019.09.01", "title": "САЩ на крачка от споразумение с талибаните в Афганистан"}
{"url": "https://news.bg/economics/zapochva-izplashtaneto-na-ednokratnata-pomosht-za-shtetite-ot-afrikanskata-chuma.html", "text": "Започва изплащането на еднократна помощ от 300 лева на стопанство в 21 области в страната, съобщиха от БАБХ. Право на такова обезщетение имат стопанствата в 20-километровите санитарни зони около индустриалните ферми, които отглеждат до пет прасета.Тепърва кметовете трябва да обявят датите и часовете, по време на които стопаните да могат да получат средствата.Областите, в които ще стартира изплащането са Варна, Велико Търново, Видин, Враца, Добрич, Кюстендил, Ловеч, Монтана, Пазарджик, Перник, Плевен, Пловдив, Разград, Русе, Силистра, Смолян, София град, София област, Търговище, Шумен и Хасково. В някои от общините в тези области изплащането ще продължи в дните и след 2 септември.Плащания няма да се извършват единствено в област Кърджали, тъй като там няма подадени заявления за обезщетения.За изплащането на помощите се очаква да се включат и служители на областните дирекции по безопасност на храните.Припомняме, че на 28 август, министърът на земеделието Десислава Танева заяви, че   33 са огнищата с африканска чума при домашните свине, като в последните седмици няма регистрирано нито едно огнище при домашните свине, информира министър Танева. Тогава стана ясно, че МС отпуска 28 милиона лева за мерките в борба с чумата по свинете. Заради заразата бяха Министърът на околната среда и водите Нено Димов заяви, че На 6 август стана ясно, че Новината дойде от срещата на министър Десислава Танева с След това зам.-министърът на земеделието Янко Иванов заяви, че за справяне с чумата.На среща с кметовете от област Пазарджик премиерът Бойко на двор, на което Корнелия Нинова заяви, чеВ тази връзка министър Танева подчерта, че Мая Манолова пък заяви, чеЗаразата порази вече три големи индустриални ферми в област Русе - в , и , които осигуряват близо 1/3 от месото на пазара у нас.. Засегнат е и свинекомплекс в На 30 юли първи положителни проби за африканска чума по свинете бяха получени и .Президентът Румен Радев пък  Държавният глава обсъди с тях мерките срещу чумата по свинете и начините за справяне със заразата, която се превръща вече в криза.", "date": "2019.09.01", "title": "Започва изплащането на еднократната помощ за щетите от африканската чума"}
{"url": "https://news.bg/society/nyama-da-premahvat-detskite-pyasachnitsi-v-stolitsata.html", "text": "Нямаме идея и не искаме пясъчниците да бъдат премахнати, а мислим да ги поддържаме. В това увери столичният кмет на район \"Люлин\" Милко Младенов пред Нова телевизия по повод идва ли краят на детските площадки в столицата.Младенов отчете, че в столичния район \"Люлин\" има над 200 междублокови пространства и от общината се стремят да ги поддръжат качествено.От Столична община упражняват едни и същи процеси, за да може пясъкът да бъде поддържан качествено, но на места не се получава, защото пясъкът се използва за подложка на домашните любимци и за дребни строителни дейности.Глоби има за нарушителите, но самите нарушителите трудно се доказват и намират, подчерта Младенов. Той посочи, че от Столична община не искат да премахват пясъчниците и ще се стараят да ги поддръжат с наличния ресурс.От Националния център по обществено здраве и анализи констатираха, че пясъчниците в столицата не се поддържат и не се стопанисват добре.Според експертите, пясъкът трябва да бъде дезинфекциран поне два пъти в годината от сертифициран източник. Опасностите за подрастващите са свързани с кожни заболявания, стомашно-чревни инфекции и др. Припомняме, че през юли тази година стана ясно, че ", "date": "2019.09.01", "title": "Няма да премахват детските пясъчници в столицата"}
{"url": "https://news.bg/world/protestirashtite-v-honkong-zatvaryat-patishtata-do-letishteto.html", "text": "Продемократичните демонстранти планират да затворят пътните артерии до международното летище в Хонконг след хаотична нощ на битки между полицията и маскирани протестиращи, предаде \"Ройтерс\".Организаторите на протестите призоваха обществеността да блокира пътните и железопътните връзки до летището, което потенциално нарушава полетите.Летището затвори един от своите паркинги и посъветва пътниците да използват градски транспорт, без да посочват причина.Влаковете на метрото до международното летище в Хонконг също са спрени. В известие на гарите на MTR се казва, че влаковете са спрени: \"По искане на правителството на Хонконг и на летищната администрация за улесняване на контрола на достъпа на летището\".Подобен \"стрес тест\" на летището миналия уикенд не успя да набере скорост. Преди три седмици някои полети бяха отменени, след като протестиращите заляха летището.Късно в събота и в ранните часове полицията  а протестиращите хвърляха коктейли \"Молотов\". Докато правителствените хеликоптери кръжаха над главите им, протестиращите, на които беше забранено да демонстрират, палеха огньове по улиците и хвърляха тухли по полицията в близост до правителствените служби и китайските военни щабове.Полицаите изстреляха два предупредителни изстрела във въздуха, за да изплашат група протестиращи, които ги обградиха и се опитаха да вземат оръжията им.Полицията пръска демонстрантите със сини водни струи, за да улесни идентифицирането им по-късно.От полицията съобщиха, че са арестували 40 души в метростанция принц Едуард по подозрение, че препятстват служители, незаконно събрание и криминални щети. Три станции остават затворени. Протестите дойдоха на петата годишнина от решението на Китай да ограничи демократичните реформи и да изключи всеобщото избирателно право в Хонконг, бивша британска колония, която бе върната през 1997 г.Безредиците започнаха в средата на юни, подхранвани от гняв заради вече прекратената законопроект за екстрадиция, която би позволила на хората в града да бъдат изпратени в континентален Китай за съдебен процес в съдилища, контролирани от Комунистическата партия.Но сътресенията се развиха в продължение на 13 седмици до широко търсене на по-голяма демокрация на територия, за която много жители смятат, че все повече се контролира от Пекин. Китай отрича да се намесва в делата на Хонконг.Хонконг се върна в Китай по формула \"една държава, две системи\", която позволява на свободите да не се ползват в континенталната част, като правото на протест и независима правна система.Безредиците представляват най-голямото предизвикателство за китайския президент Си Дзинпин, откакто той пое властта през 2012 г., като правителството му желае да прекрати протестите преди 70-годишнината от основаването на Китайската народна република на 1 октомври.", "date": "2019.09.01", "title": "Протестиращите в Хонконг затварят пътищата до летището"}
{"url": "https://news.bg/society/v-21-oblasti-na-stranata-ima-opasnost-ot-pozhari.html", "text": "В 21 области на страната има опасност от пожари, съобщи БНТ, позовавайки се на данни на НИМХ.Индексът обхваща територии от областите София, София - град, Перник, Кюстендил, Благоевград, Пазарджик, Стара Загора, Хасково, Сливен, Ямбол, Варна, Добрич, Силистра, Русе, Велико Търново, Габрово, Плевен, Ловеч, Монтана, Враца и Видин.Много голям индекс за пожароопасност има в други участъци от същите региони, както и на места в по-голямата останала част от страната. Този индекс означава, че са възможни много силни пожари с частично или пълно въвличане на дървесните корони.Припомняме, че вчера, 31 август, заради пожар в Стара Загора бяха евакурирани децата вМалко по-късно стана ясно, че Преди 2 дни от Изпълнителната агенция по горите съобщиха, чеКато основнакойто премина през около 270 ха горски територии, от които 160 ха залесени, 110 ха незалесени. Най-много от възникналите пожари са в областите Кърджали, Сливен, Пловдив и Бургас. ", "date": "2019.09.01", "title": "В 21 области на страната има опасност от пожари"}
{"url": "https://news.bg/world/desetki-arestuvani-v-indoneziya-pri-protestite-v-papua.html", "text": "Индонезийската полиция арестува десетки хора в най-източния регион на Папуа след протестите миналата седмица, в които бяха запалени сгради, заяви говорител на полицията, цитиран от \"Ройтерс\".Две седмици районът е обект на граждански вълнения заради възприетата расова и етническа дискриминация. Някои протестиращи също изискват вот за независимост, въпреки че властите са изключили такава възможност.В столицата на провинцията Джаяпура са арестувани 28 души и са посочени като заподозрени, а още лица са разследвани, заяви говорителят на папуанската полиция Ахмад Камал.\"Двадесет и осем души са заподозрени в случаи на повреждане и изгаряне на имоти, насилие, провокации и грабежи\", заяви Камал и добави, че всички са били арестувани след протест в Джаяпура в четвъртък.По време на протеста бунтовниците запалиха коли и сгради, включително офис на местния парламент и сграда, в която се помещават офисите на контролираната от държавата телекомуникационна фирма.По думите на Камал ситуацията в Папуа сега е по-спокойна.В столицата на Индонезия Джакарта са арестувани двама студенти, заподозрени в престъпления срещу държавната сигурност, се казва в съобщение на полицията.Доказателствата срещу тях включват мобилните им телефони, риза и шал, украсени с модела на знамето \"Утринна звезда\", забранен символ на папуанската народност.Адвокатът на Джакарта за правна помощ Майкъл Химан заяви, че двамата са арестувани от папуанско общежитие в Депок, в южна част на столицата. Те са обвинени в предателство срещу единството на нацията.", "date": "2019.09.01", "title": "Десетки арестувани в Индонезия при протестите в Папуа"}
{"url": "https://news.bg/economics/zapochva-probnoto-prebroyavane-na-zemedelskite-stopanstva.html", "text": "Започва пробното преброяване на земеделските стопанства, съобщи БНР. 3000 земеделски стопанства са включени в него.До 10 септември то може да се направи по интернет, след това ще се прави от анкетьори, които ще попълват въпросниците.Целта на пробното преброяване е да се тества адекватността на съставените анкетни карти. Същинското преброяване ще бъде догодина и ще струва около 5 милиона лева, като 70% от тях се осигуряват от ЕС.Преброяването цели да даде ясна представа за структурата на селското ни стопанство и данните от него са само за нуждите на статистиката.Николай Маринов от агроведомството обяснява, че по време на преброяването не се събира информация за доходите на селските производители и за финансовото състояние на стопанствата.\"Данните, които се получават от преброяването служат само за статистически цели в обобщен вид\", допълни той.Заради чумата по свинете в инфектираните райони попълването на анкетите ще става в кметствата или в общинските земеделски служби, за да се избегне разнасянето на вируса.", "date": "2019.09.01", "title": "Започва пробното преброяване на земеделските стопанства"}
{"url": "https://news.bg/society/mozhem-da-iskame-obezshtetenie-pri-zakasnenie-na-avtobus-poveche-ot-2-chasa.html", "text": "При закъснение, отменени рейсове или премаршутиране пътуващите с автобус на разстояние над 250 километра имат право на обезщетение, а в някои случаи и да се откажат от пътуването и да получат обратно парите си за билета.За това информира Игнат Арсенов, директор \"Контрол на пазара\" в Комисията за защита на потребителите (КЗП).Той уточни, че правилата важат при пътувания на територията на страната, в друга държава членка на ЕС и между държавите членки, стига да е спазено условието за минимално разстояние над 250 километра между точката на заминаване и тази на пристигане\"Когато закъснението се очаква да бъде повече от 90 минути, тогава за потребителите възникват правата на храна, напитки и нощувки до 80 евро - в зависимост от периода на изчакването. Ако закъснението е над два часа, пътниците може направо да се откажат да пътуват и да си получат парите обратно\", поясни още Арсенов.По думите му когато възникне техническа авария на самото превозно средство или друг проблем, превозвачът трябва незабавно да се погрижи за пътниците на място и да ги превози до крайната дестинация.\"Ако автобусът се развали на средата на магистралата, няма как в рамките на час компанията да достави храна и напитки, но тя трябва да осигури възможно най-скоро придвижването на пътниците до крайната дестинация. Иначе те могат да претендират допълнително парично обезщетение в размер на от 50% до 100% от цената на билета\", обърна внимание Арсенов.Обезщетението при повреден или изгубен куфар пък е в размер на до 1200 евро за единица багаж.От КЗП уточняват, че ако чантата е загубена, пътникът ще трябва да докаже стойността на вещите, които са били в нея, тъй като в противен случай обезщетението може да бъде платено на килограм загубен багаж.\"Обикновено трябва да пазим касови бележки, които показват какво е имало вътре, кога е купено, на каква стойност\", допълни Арсенов.Когато пътниците имат проблем, възможно най-скоро да се обърнат към превозвача, като това е особено важно при багажите.При липса на отговор от автобусната компания повече от три месеца или получаването на неудовлетворяващ такъв, пътниците следва да се обърнат към Европейския потребителски център към Комисията за защита на потребителите.", "date": "2019.09.01", "title": "Можем да искаме обезщетение при закъснение на автобус повече от 2 часа"}
{"url": "https://news.bg/world/germanskiyat-prezident-poiska-proshka-ot-polskiya-narod.html", "text": "Германският президент Франк-Валтер Щайнмайер поиска прошка на Полша за нацистката \"тирания\", 80 години след началото на Втората световна война, предаде BBC.\"Прекланям глава пред полските жертви на тиранията в Германия. И моля за прошка\", заяви Щайнмайер, говорейки на немски и полски.Щайнмайер разговаря с полския си колега Анджей Дуда, който определи нападението на нацистка Германия срещу Полша като \"акт на варварство\".Президентите на Полша и Германия откриха с минута мълчание церемониите за годишнината от началото на най-кървавия конфликт в човешката история.Около 6 милиона полски граждани са загинали по време на Втората световна война.След осемдесет години Полша все още настоява за обезщетение от Германия за нанесената смърт и унищожение.Неотдавнашните призиви за компенсации от полския премиер Матеуш Моравецки, чиято управляваща партия \"Право и справедливост\" беше обвинена в разпалване на националистически настроения, предизвикаха напрежение с Германия.Полска парламентарна комисия все още оценява размера на обезщетението, но Германия твърди, че въпросът е решен.По-късно днес други световни лидери, включително германският канцлер Ангела Меркел и вицепрезидентът на САЩ Майк Пенс, ще се съберат на церемония в полската столица Варшава.", "date": "2019.09.01", "title": "Германският президент поиска прошка от полския народ"}
{"url": "https://news.bg/crime/17-godishen-otkradna-12-000-lv-ot-vazrasten-mazh-ot-septemvri.html", "text": "17-годишен младеж от Септември е задържан за кражба на голяма сума пари, съобщи , позовавайки се на областната полицейска дирекция Мирослав Стоянов.56-годишен мъж е подал сигнал, че от жилището му са откраднати спестявания от 12 000 лева.След разследване се оказало, че крадецът е 17-годишен тийнейджър от Септември, който е познат на семейството.Момчето често посещавало със своята майка домът на обрания мъж и така научил, къде семейството съхранява спестяванията си. Издебнал момент, когато стопаните не били в къщата си и откраднал парите.При обиск в неговия дом полицаите открили част от откраднатите пари, зазидани в специално направена дупка в пода на жилището.Момчето упорито мълчал при разпита за липсващата част от откраднатото, криминалисти предполагат, че ги е похарчил.", "date": "2019.09.01", "title": "17-годишен открадна 12 000 лв. от възрастен мъж от Септември"}
{"url": "https://news.bg/crime/43-godishen-mazh-e-ubit-v-stolichniya-kvartal-iztok.html", "text": "Полицията в София разследва убийството на 43-годишен мъж, намерен мъртъв на поляна в столичния квартал Изток, съобщи БНР.След първоначалните огледи е установено, че вероятната причина за смъртта е побой и удари с твърд предмет.Убитият мъж е криминално проявен. Има регистрации за кражби и шофиране в нетрезво състояние.Работил е като майстор алпинист и се занимавал с изолации на жилищни блокове. ", "date": "2019.09.01", "title": "43-годишен мъж е убит в столичния квартал \"Изток\""}
{"url": "https://news.bg/world/rusiya-obvini-sasht-za-udarite-v-siriya.html", "text": "Руската армия заяви, че САЩ са извършили въздушни удари в зоната за деескалация в провинция Идлиб в Северозападна Сирия в нарушение на предишни споразумения, причинявайки много жертви и застрашавайки примирието, съобщават руските информационни агенции, цитирани от \"Ройтерс\".Информационна агенция ТАСС, позовавайки се на руското министерство на отбраната, посочва, че САЩ не са предупредили нито Русия, нито Турция за ударите. Добавя се, че наскоро руските и сирийските военни самолети не са извършвали нападения в региона., че сирийските правителствени сили едностранно ще прекратят огъня в зоната за деескалация в района на Идлиб.Припомняме, че вчера стана ясно, че . ", "date": "2019.09.01", "title": "Русия обвини САЩ за ударите в Сирия"}
{"url": "https://news.bg/society/obgoryal-kabel-sprya-noshtniya-barz-vlak-ot-varna-za-plovdiv.html", "text": "Около 02:20 ч. тази нощ машинистите на нощният бърз влак от Варна за Пловдив усетили миризма на обгорял кабел и веднага предприели действия по спирането на влака, съобщават от БДЖ.Това е станало при преминаване в участъка между гарите Безмер и Кермен.След като локализират източника под коша на локомотива, използват наличните пожарогасители във влака и активират противопожарната инсталация в локомотива.Локомотивният персонал превантивно сигнализира и Главна дирекция \"Пожарна безопасност и защита на населението\", които са се отзовали на място за оглед и допълнително обезопасяване на машината.От БДЖ уточняват, че не е имало предпоставка за застрашаване безопасността на пътниците и персонала във влака. Няма нанесени сериозни щети по локомотива.В пътническата композиция са пътували 80 човека, които са продължили пътуването след осигуряване на друг локомотив от гара Карнобат.", "date": "2019.09.01", "title": "Обгорял кабел спря нощния бърз влак от Варна за Пловдив"}
{"url": "https://news.bg/society/po-tri-versii-se-raboti-za-pozhara-v-stara-zagora.html", "text": "Полицията работи по три версии за причините за пожара в парк \"Борова гора\" в Стара Загора - детска игра с огън, човешка небрежност или умишлен палеж, съобщи bTV.Екип огнеборци са в района и превантивно обхождат периметъра на стихията.Припомняме, че вчера в безопасна сграда заради пожара. Някои от тях не могат да се движат сами. Доброволци от квартал \"Лозенец\" и персонала са помогнали да бъдат преместени. Децата вече са върнати в сградата. Двама от доброволците в гасенето на пожара твърдят, че са се натъкнали на предполагаеми подпалвачи. По думите им това били 2 момчета на около 16-17 години.Щетите са за хиляди левове.", "date": "2019.09.01", "title": "По три версии се работи за пожара в Стара Загора"}
{"url": "https://news.bg/crime/shestima-ot-telefonnite-izmamnitsi-ot-levski-ostavat-v-aresta.html", "text": "Специализираният наказателен съд остави в ареста шестима от , предаде БНТ. Единственият от задържаните, който има чисто съдебно минало, ще бъде под домашен арест.Един от членовете на групата все още се издирва. В съдебната зала стана ясно, че само за две седмици разследващите са успели в реално време да документират 3 телефонни измами на бандата.Разследването срещу групата на Димитър Серафимов, известен като Келеша, и сина му Васил Серафимов - малкия Келеш, е започнало в началото на май. Само за две седмици - от края на юли до средата на август разследващите успяват със специални разузнавателни средства да проследят извършването на три телефонни измами, в които са замесени всички обвиняеми по случая.\"Като цяло една от измамите е на стойност 11 000 евро. Другите измами са от порядъка на 2 000 лева.\" - поясни прокурорът Евгения Деянова.По време на разследването няколко от измамите на групата са предотвратени, като разследващите са предупредили потенциалните жертви. Пред съда прокуратурата представи справки от НОИ и НАП, че и седмината обвиняеми не са плащали осигуровки и данъци. В същото време живеят в охолни имоти и ползват скъпи коли. Според цитирани свидетелски показания, лидерът на групата Димитър Серафимов и синът му са влагали парите от измамите основно в златни накити.Адвокатът на двамата Серафимови Владимир Радев изрази несъгласие с разказаното от свидетелите. \"Това са накити отпреди 30 години. Какво общо има понастоящем обвиняемият?\" - възрази Радев.Според доказателствата на прокуратурата, Серафимов-баща е организирал и финансирал престоя на съучастниците си в Румъния, откъдето чрез сим карти на румънски оператори са извършвани измамните обаждания. Дейността на т. нар. \"въртачи\" или хората, които са звънели на потенциални жертви, се е извършвала от Серафимов-син и родствениците Васил Атанасов и Янаки Янакиев. Други техни роднини пък са се занимавали предимно с логистиката по прибиране на парите от измамените.\"Те имат променливи роли в зависимост от ситуацията. В един момент набират мулета, в друг момент навъртат телефони.\" - поясни прокурор Деянова.До момента разследващите имат данни за редица измами, извършени от началото на 2018 г. до края на август. Не изключват обаче този период да се разшири.Това не е първият арест на Димитър Серафимов за телефонни измами. През 2016 г. той беше арестуван в Пловдив заедно с братовчед си Серафим Серафимов.", "date": "2019.09.01", "title": "Шестима от телефонните измамници от Левски остават в ареста"}
{"url": "https://news.bg/sport/ansambalat-na-balgariya-specheli-zlato-v-kazan.html", "text": "Националният ни ансамбъл по художествена гимнастика спечели златен медал на съчетанието с три обръча и два чифта бухалки в руския Казан, където се проведе поредното състезание от веригата \"Чалъндж\" турнири. С изключително вдъхновена игра Симона Дянкова, Мадлен Радуканова, Лаура Траатс, Стефани Кирякова и Ерика Зафирова извоюваха златото в оспорвана битка с рускините, въпреки особената съдийска благосклонност към руския отбор. Момичетата на Весела Димитрова получиха оценка 28.100, а рускините - 27.150. На третото място се нареди отборът на Израел с 26.750.На финала с пет топки съдийките отредиха сребро за изключително оригиналното и силно изиграно съчетание на българския отбор с оценка 28.500. Първи са рускините с 29.150, трети японките с 27.550.В многобоя българският ансамбъл също спечели сребро, а златото отново отиде при рускините.В индивидуалните състезания Катрин Тасева спечели бронзов медал. Шампионка стана Дина Аверина, следвана от своята сестра Арина Аверина. Четвърта се класира Боряна Калейн.Днес на финалите на уредите Боряна спечели бронз за съчетанието си с топка. Тя се класира четвърта на обръч и пета на бухалки.Катрин се нареди четвърта във финала на лента, пета на обръч и топка, седма на бухалки, където допусна грешка.", "date": "2019.09.01", "title": "Ансамбълът на България спечели злато в Казан  "}
{"url": "https://news.bg/crime/harvatska-ekstradira-zapodozreniya-za-ubiystvoto-na-poklonnika-dyado-kosta.html", "text": "Хърватските власти екстрадираха 46-годишния Димитър Колев, обвинен задочно, че е убил 77-годишния Коста Янков, който се придвижваше с група поклонници към Рилския манастир, предаде Нова телевизия.Колев е пристигнал у нас и окръжният съд в Перник го е оставил за постоянно в ареста, съобщи в. \"24 часа\".Коста Янков е доайен на туризма и участник в поклоннически походи.сутринта трупът му беше открит на пътя между Долна Диканя и село Дрен. Той се издирваше, защото изчезна от похода \"Светият път\", посветен на 550 г. от пренасянето на мощите на св. Иван Рилски по маршрута от Велико Търново до Рилския манастир. Разследващите съобщиха, че Коста Янков, който е бил с критично намалено зрение, е влязъл в къща в село Дрен, която объркал с храм. Домакинът Димитър Колев го помислил за крадец и го пребил до смърт.На следващия ден Колев, който е шофьор на тир е отпътувал за Италия, където пребивава постоянно. След като чул по новините за престъплението, решил да се предаде на карабинерите. Те обаче го посъветвали да се върне в България. Димитър си купил билет и тръгнал с автобуса за родината, за да се предаде, но на влизане от Хърватска в Сърбия е задържан, защото вече е бил обявен за издирване. Доведен е с белезници у нас месец по-късно.По разследването вече са разпитани пред съдия много свидетели, сред които майката, съпругата и дъщерята на Димитър, но без присъствието на негов адвокат, а детето - и без преводач. Докато то е било разпитвано, майката се е почувствала зле и е била отведена в болница.Свидетели разказали, че дядо Коста е бил между етажите на къщата, а не както беше съобщено преди това - в двора пред нея. Имотът, в който е влязъл погрешка, се намирал в тъмна пряка в селото, далеч от центъра, където е църквата. Коста Янков имал и нож, който обаче не държал в ръка, а бил поставен в торбичката му.", "date": "2019.09.01", "title": "Хърватска екстрадира заподозрения за убийството на поклонника дядо Коста"}
{"url": "https://news.bg/int-politics/partiyata-na-merkel-pecheli-vota-v-saksoniya-sotsialdemokratite-v-brandenburg.html", "text": "Партията на Ангела Меркел ХДС печели местните избори в Саксония, а Социалдемократическата партия е с най-много гласове в провинция Бранденбург, според предварителни неофициални резултати, цитирани от Дойче веле.Днес в двете източногермански провинции избирателите гласуваха за местен парламент.Според данни от екзитпол, християндемократите събират 32.5% от гласовете в Саксония, а социалдемократите - 26.0% в Бранденбург.Популистката \"Алтернатива за Германия\" укрепва позициите си като заема позиции на втора политическа сила в Саксония с 27.8% и в Бранденбург с 23.5.В Саксония трета сила стана Лявата партия с 10.3% от гласовете. В Бранденбург на трето място е ХДС с 15.7%. Зелените не успяха да влязат сред първите три политически сили в нито една от двете провинции.Очаква се преговорите за сформиране на местните правителства да са трудни, както в Саксония, така и в Бранденбург. Тъй като всички партии изключват коалиция с участието на \"Алтернатива за Германия\", популистите вероятно ще останат в опозиция.", "date": "2019.09.01", "title": "Партията на Меркел печели вота в Саксония, социалдемократите – в Бранденбург"}
