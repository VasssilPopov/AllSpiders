{"url": "https://news.bg/world/sblasatsi-na-mnogohilyaden-protest-v-albaniya.html", "text": "Многохиляден протест се проведе в събота в албанската столица Тирана. За демонстрантите поискаха оставката на правителството на премиера Еди Рама.Протестиращите хвърлиха \"коктейли Молотов\" в централата на албанското правителство, полицията отговори със сълзотворен газ.Най-малко 1500 служители са охранявали сградата.Лидерът на опозицията Люлзим Баша изнесе реч пред своите поддръжници.Баша и неговата Демократическа партия напуснаха парламента през февруари, като обвиниха албанските власти в измама на изборите през 2017 година.Оттогава опозицията организира протести, като настоява за оставката на министър-председателя Еди Рама и на преходно правителство, което ще гарантира провеждането на свободни и честни избори.Демократическата партия вече обяви, че ще бойкотира местните избори, които трябва да се проведат на 30 юни. Рама, който отказва да се оттегли, настоява, че гласуването ще се проведе без опозицията.ЕС и САЩ подкрепят Рама като легитимен премиер и призовават опозицията да се въздържа от насилие по време на протести и да се върне в парламента.Остават по-малко от два месеца, преди държавите-членки на Европейския съюз да решат дали Албания и Северна Македония са готови за започване на преговорите за членство в Съюза.", "date": "2019.05.11", "title": "Сблъсъци на многохиляден протест в Албания "}
{"url": "https://news.bg/politics/ninova-skastri-poslanika-na-turtsiya-za-zadalzhitelnoto-izuchavane-na-turski-ezik-u-nas.html", "text": "Председателят на БСП Корнелия Нинова обяви за \"абсолютно неприемливо и за пореден опит за чужда намеса във вътрешните работи на България\" предложението на турския посланик у нас за задължително изучаване на турски език. Нинова изрази позицията си в профила си във \"Фейсбук\".\"Днес , азбуката, езика си и приноса ни към другите славянски народи. Дълбок поклон пред Светите братя\", допълни тя.Тя си припомни, че в Класическата гимназия се е потяла над буквите от глаголицата, чийто създател са Кирил и Методий.\"Не беше лесно за 14-годишни деца да глаголим на старобългарски, старогръцки и латински. Но беше прекрасно време на сериозно учене и истински приятелства. И наученото, и приятелите пазя до днес. Пазя и дълбоко уважение към моите учители. Те ни научиха да бъдем любопитни, четящи и свободни хора. Поздравявам всички класици с патронния празник на Националната гимназия за древни езици и култури \"Св. Константин Кирил Философ\", написа още тя.Лидерът на БСП призова всички българи да пазим езика, културата и българщината.", "date": "2019.05.11", "title": "Нинова скастри посланика на Турция за задължителното изучаване на турски език у нас"}
{"url": "https://news.bg/politics/porozhanov-iska-antikoruptsiyata-da-publikuva-i-dannite-za-saprugata-mu.html", "text": "Министърът на земеделието, храните и горите Румен Порожанов е депозирал заявление до КПКОНПИ, с което настоява да се публикуват всички данни от подадената от него декларация за 2017 г., включително данните по отношение на съпругата му, съобщават от Министерството.От МЗХГ посочват, че в декларацията са посочени всички обстоятелства по отношение на Порожанов и на неговата съпруга. Те уточняват и че при попълването на документа не е направена отметка за нито едно от посочените обстоятелства:Предвид липсата на отметка в посочените по-горе колони механичното пренасяне на ЕГН-то на съпругата му от предходната колона, в която са посочени имената и ЕГН-то за съпругата, в колоната за случаите по чл. 37, ал. 7 от ЗПКОНПИ за \"фактическо съжителство на съпружески начала\", не отговаря на действителното положение и не следва да се счита за нежелание за публикуване на информация относно лице, с което се намира във фактическо съжителство на съпружески начала, посочва се в становището на министерството.От ведомството подчертават и че за единственото установено от комисията несъответствие - непопълнени трудови доходи от заеманата длъжност за 2017 г. - е подадена коригираща декларация и е представена необходимата информация.Припомняме,  в качеството си на бивш ръководител на ДФ \"Земеделие\" в рамките на разследването за източване на европейски пари по програмата \"Млад фермер\".  във връзка с обвиненията срещу . Според обвинението той е използвал като поставени лица децата на свои служители, които са спечелили субсидии за милиони левове.Едновременно с това обаче името на Порожанов като ръководител на Държавния фонд бе замесено и  - по този сюжет също тече проверка, . На този етап няма информация за разпитани, а привлечени като обвиняеми до този момент  и поставеното му лице Ана Димитрова.Вчера се появи информация, че Порожанов е декларирал е пред КПКОНПИ, че ", "date": "2019.05.11", "title": "Порожанов иска Антикорупцията да публикува и данните за съпругата му"}
{"url": "https://news.bg/world/ispaniya-i-italiya-razbiha-mashtabna-narkogrupirovka-pri-savmestna-operatsiya.html", "text": "При съвместна операция на полицията в Испания и Италия са иззети над 2,7 тона хашиш, съобщиха испанските власти.Служителите на реда от двете средиземноморски страни са разбили мащабна престъпна групировка, внасяща големи количества дрога в Испания. При операцията са били задържани 44 души.Сред арестуваните е надзирател, който съдействал на италианските наркотрафиканти, които били в затвора.При спецакцията били извършени общо 34 обиска в имоти в на територията на Испания и Италия. При претърсването били открити над 2,7 тона хашиш, 2,5 кг марихуана, 72 525 евро и 12 огнестрелни оръжия.", "date": "2019.05.11", "title": "Испания и Италия разбиха мащабна наркогрупировка при съвместна операция"}
{"url": "https://news.bg/politics/dzhambazki-politicheski-tsinizam-e-iskaneto-za-izuchavane-na-ofitsialen-turski-ezik-u-nas.html", "text": "Наглост и политически цинизъм е искането на Турция за изучаване на официален турски език у нас. Това се казва в категоричната позиция на водача на листата на ВМРО - Българско национално движение Ангел Джамбазки по повод изказване на турския посланик Хасан Улусой в Кърджали за признаването и въвеждането на турския език като официален за изучаване в България. Думите на посланика идват като продължение на вчерашното изказване на Ердоган за нуждата от членството на Турция в ЕС.Позицията на Патриотите от ВМРО винаги е била категорична и последователна и тя няма да се промени. Напротив - ние ще се борим да бъдем част от състава на ЕП, за да браним България от подобни провокации и заплахи, категорични са от ВМРО.Турция направи поредна провокация чрез посланика си в България. Това е недопустима намеса и агресия срещу Конституцията на Република България. И това е само ден, след като Ердоган заяви отново претенции за членство на Турция в ЕС. И даже си позволи да каже, че ЕС има повече нужда от Турция, отколкото Турция от ЕС.Да искаш задължително изучаване на турски език в суверенна страна с официален език български, и то в деня на българските просветители - Светите братя Кирил и Методий, е висша форма на наглост и политически цинизъм.Ние, Патриотите от ВМРО, няма да допуснем това и ще настояваме българското външно министерство да вземе категорично отношение по казуса. Турция неведнъж си позволява да размахва пръст и да ни дава наставления как да се случват нещата в страната ни, но и неведнъж ние показахме, че не сме послушни васали на Анкара.След решителните действия на властта по инициатива на патриотите за пресичане на турското духовно влияние у нас, както и за признаването на турско малцинство, Турция днес явно отново прави опити за инвазия.Като водач на листата на Патриотите от ВМРО категорично се противопоставям на поредната провокация и заявявам, че всеки честен български гражданин, който обича Отечеството си, може да бъде спокоен, че докато ние сме в управлението изучаването на турския език и щенията за всякакви други сърдечни и мисловни граници, бленувани от страна на Ердоган, няма да бъдат прекрачвани.Призовавам също така да се спре политическото лицемерие и напомням на БСП, че българският народ е мъдър и помни целувката между Местан и Станишев на \"Лъвов мост\". Не си правете гаргара с интелекта на хората!Още нещо - призовавам всички кандидати за български представители в ЕП, да декларират пред българските избиратели, че няма да подкрепят членството на Турция в ЕС и техните партии официално ще се противопоставят на искането за задължително изучаване на официален турски език в училищата. Това е честната спрямо сънародниците ни позиция.Защото ние от ВМРО браним България вече 126 години!", "date": "2019.05.11", "title": "Джамбазки: Политически цинизъм е искането за изучаване на официален турски език у нас!"}
{"url": "https://news.bg/politics/vitseto-jotova-nastoyava-evrosredstvata-da-stignat-do-vsyako-balgarsko-selo.html", "text": "\"В навечерието сме на разпределението на европейските средства за следващия програмен период. Сега е времето България да изработи цялостна програма за спасяване на българското село. Европейските средства трябва да стигнат до всяко село.\"За това настоя вицепрезидентът Илияна Йотова на честването на 400-годишнината на село Керека, община Дряново, съобщиха от пресцентъра на Президентството.По думите ѝ, през годините неведнъж българското село ни е спасявало и съхранявало като народ. \"Отдавна българската държава трябваше да разработи план за развитието му\", изтъкна вицепрезидентът.Днес в село Керека живеят около 60 души. През последните години млади хора избират да отглеждат децата си в Керека и да го развиват.С изпълнението си на химна на България на перфектен български език 8-годишната Милица Мартин, която неотдавна идва със семейството си от Великобритания в Керека, развълнува присъстващите.", "date": "2019.05.11", "title": "Вицето Йотова настоява евросредствата да стигнат до всяко българско село"}
{"url": "https://news.bg/int-politics/erdogan-ne-razbira-kak-mozhe-sasht-da-nalagat-sanktsii-na-turtsiya.html", "text": "Президентът на Турция Реджеп Тайип Ердоган настоя, че е \"неразбираемо\" как може Турция и САЩ да са съюзници в НАТО и стратегически партньори, a Вашингтон да налага санкции срещу Анкара, съобщават турските медии.Вероятно Ердоган има предвид спрените доставки от страна на САЩ за Турция на оборудване за изтребителя F-35 заради придобиването на руски противоракетни системи С-400 от страна на Анкара. Турският държавен глава заяви още пред посланиците, акредитирани в страната, че пълноправното членство в Европейския съюз е стратегическа външен приоритет на Турция, но че ЕС се опитвал да заблуждава югоизточната ни съседка.Ердоган изтъкна също така, че за да прикрие убийствата, които извършва в Ивицата Газа, Израел не се колебае да бомбардира медиите в Газа. Той призова всички страни да бъдат по-чувствителни към Източен Йерусалим и Палестина и да вземат ефективни мерки по въпроса.Турският президент беше категоричен, че стабилност в Кипър и Източното Средиземноморие е възможно, само ако бъдат защитени правата и интересите на Турция и кипърските турци.", "date": "2019.05.11", "title": "Ердоган не разбира как може САЩ да налагат санкции на Турция"}
{"url": "https://news.bg/int-politics/tramp-komentira-izstrelvaneto-na-raketi-ot-severna-koreya.html", "text": "Президентът на САЩ Доналд Тръмп коментира неотдавнашното изстрелване на ракети от страна Северна Корея в интервю за \"Политико\".\"Те са с малък обсег и аз не го смятам за злоупотреба с доверието\", отбеляза той, като добави, че по някои въпроси той може да оцени поведението на Северна Корея като злоупотреба с неговото доверие, но не и в този случай.По-рано Съвместният комитет на началник щабовете на южнокорейските въоръжени сили съобщи, че , които са преодолели разстояние съответно от 420 и 270 километра. Залповете бяха произведени в източно направление от района на село Синори, което се намира на 77 км северозападно от столицата Пхенян, а снарядите прелетяха над територията на Северна Корея и паднаха в Японско море.Държавните севернокорейски медии публикува в петък снимков материал от изпитанията. Беше отбелязано също така, че вождът на КНДР Ким Чен-ун лично е заповядал да започне учение с оръжия с голям обсег, което има за цел да да оцени способността на отбранителните части на страната за бързо реагиране.", "date": "2019.05.11", "title": "Тръмп коментира изстрелването на ракети от Северна Корея"}
{"url": "https://news.bg/int-politics/boy-mezhdu-deputati-v-parlamenta-na-honkong.html", "text": "Депутати в парламента на Хонконг се сбиха заради планирани промени в закона, позволяващи заподозрени да бъдат изпращани в Китай за съдебен процес, съобщава Би Би Си.Няколко депутати са били ранени, а един е бил откаран в болница, след като политиците влязоха в сблъсъци в пленарната зала.Критици смятат, че предложената законова промяна ще накърни свободите в Хонконг.Ала властите изтъкват, че промяната е необходима, за да могат да екстрадират заподозрян за убийство в Тайван.Депутат, който подкрепя управляващата върхушка в Пекин, определи боя в парламента като \"тъжен ден за Хонконг\".По силата на политиката, известна като \"Една държава, две системи\", Хонконг има отделна правосъдна система от Пекин.Китай си върна контрола над бившата британска колония през 1997 г. при условие, че ще разреши на територията \"висока степен на автономност, освен в сферите външна политика и отбрана\" за следващите 50 години.Но управителят на Хонконг Кари Лам, която подкрепя управляващите в Пекин, по-рано тази година обяви плановете си да промени закона, така че заподозрени да могат да бъдат екстрадирани в Тайван, Макао или континентален Китай, като по всеки казус се решава отделно.Предложената промяна предизвика огромни критики. Протестиращи срещу закона шестваха миналия месец по улиците в най-голямата демонстрация от протестите на продемократичното движение през 2014 г. насам, чийто символ стана чадърът.", "date": "2019.05.11", "title": "Бой между депутати в парламента на Хонконг"}
{"url": "https://news.bg/int-politics/partiyata-na-mandela-pecheli-izborite-v-yuzhna-afrika-no-s-nay-slabiya-rezultat-ot-kraya-na-aparteyda.html", "text": "Управляващата партия Африкански национален конгрес (АНК) в Южна Африка печели провелите се в сряда парламентарни избори с 57,5 на сто от гласовете. Това показват пълните, но неокончателни резултати, които бяха обявени днес, съобщават световните информационни агенции. На предишните избори през 2014 г. АНК спечели 62 процента от гласовете, като отново беше водеща политическа сила.Демократичният алианс, който е основната опозиционна сила, остава на второ място с 20,7 процента. Подкрепата за либералната формация също е спаднала, като на предишните избори тя спечели 22,2 процента от гласовете.Увеличава се обаче подкрепата за популистката партия Борци за икономическа свобода. Тя остава трета с 10,7 процента при 6,3 процента през 2014 г.Избирателната активност е била рекордно ниска - 65 процента срещу 74 процента преди пет години.Резултатът на партията на покойния лидер на движението за борба срещу расовата дискриминация в Южна Африка Нелсън Мандела е най-слабият за нея след края на режима на апартейда.Това отразява недоволството на мнозина южноафриканци от корупционните скандали, които принудиха президента на страната и лидер на АНК Джейкъб Зума да подаде оставка миналата година под натиска на собствената си партия.Неговият наследник Сирил Рамапоса, протеже на Мандела, се извини на южноафриканците и обеща да изкорени корупцията. Неговото преизбиране на поста от новия парламент обаче е поставено под въпрос от съюзниците на Зума в АНК.", "date": "2019.05.11", "title": "Партията на Мандела печели изборите в Южна Африка, но с най-слабия резултат от края на апартейда"}
{"url": "https://news.bg/world/vaorazheni-shturmuvaha-luksozen-hotel-v-pakistan.html", "text": "Трима въоръжени мъже са нахлули в луксозен хотел в размирната пакистанска провинция Белуджистан, убивайки най-малко един човек, съобщиха местните власти, цитирани от световните осведомителни агенции.Атаката е била извършена в хотел Pearl Continental в пристанищния град Гуадар, който е център на инвестиционен проект на Китай на стойност няколко милиарда долара.Повечето гости в хотела, популярен сред чуждестранни туристи и бизнесмени, са били евакуирани. Един охранител е бил убит, уточниха властите.Сепаратистката Армия за освобождение на Белуджистан пое отговорност за нападението. Екстремистката групировка заяви, че нападението е било насочено към китайски и други чуждестранни инвеститори.Тримата въоръжени мъже са нахлули в хотела около 16:50 часа местно време (14:50 българско). Според различни информации силите за сигурност водят престрелка с екстремистите. Засега не е ясно колко души са били в хотела, но властите увериха, че повечето от гостите са били евакуирани.Белуджистан, дом на отдавна тлеещ бунт, е най-бедната и най-слабо развита провинция в Пакистан.Няколко екстремистки групировки действат в Белуджистан, включително пакистанските талибани, Армията за освобождение на Белуджистан и сунитската мюсюлманска екстремистка групировка Лашкар-и-Джангви.Екстремистките групировки се противопоставят на китайските инвестиции, изтъквайки, че те са от малка полза за местните хора.Атаката се случва само няколко седмици след като въоръжени мъже убиха в провинцията 14 души, включително 11 военнослужещи. ", "date": "2019.05.11", "title": "Въоръжени щурмуваха луксозен хотел в Пакистан"}
{"url": "https://news.bg/politics/vanshno-privikva-poslanika-na-turtsiya-da-obyasnyava-smushtavashtite-si-dumi.html", "text": "Посланикът на Турция в България ще бъде извикан в Министерството на външните работи (МВнР) в понеделник, за да даде обяснение за думите си от днес, с които призовава българската държава да насърчи изучаването на турския език като чужд език. Това е разпоредила вицепремиерът и министър на външните работи Екатерина Захариева, съобщават от МВнР. Според МВнР думите на турския посланик звучат смущаващо, тъй като българското правителство никога не било възпрепятствало свободното чуждоезиково обучение. Турски език може да се изучава в училище наред с английски, немски, френски, китайски, японски, румънски, руски, иврит.\"В тази връзка подчертаваме, че такова изказване от посланика на съседна и партньорска държава като Турция не съответства на очакванията на Република България за това, по какъв начин следва да се развиват нашите добросъседски и приятелски отношения\", се изтъква в позицията на българското външно ведомство.", "date": "2019.05.11", "title": "Външно привиква посланика на Турция да обяснява смущаващите си думи"}
{"url": "https://news.bg/politics/tsik-inspektira-dostavenite-mashini-za-glasuvane.html", "text": "Членове на Централната избирателна комисия (ЦИК) днес са посетили на място склада, в който са доставени машините за гласуване с цел да се инспектира техния брой, начина на съхранение и охрана, съобщават от ЦИК.В съответствие с договора за обществената поръчка за наемане на 3 000 специализирани устройства с инсталиран софтуер за електронно машинно гласуване на изборите за Европейски парламент на 26 май, от ЦИК уверяват, че всичките изискуеми машини за гласуване са доставени в срок при спазване на изискванията за съхранение, контрол и охрана.От комисията допълват, че експерти от БАН и Софийския университет ще сертифицират и одитират машините за гласуване с инсталирания софтуер.", "date": "2019.05.11", "title": "ЦИК инспектира доставените машини за гласуване"}
{"url": "https://news.bg/bulgaria/protesti-sreshtu-strategiya-za-deteto-v-tsyalata-strana.html", "text": "Протести срещу Стратегията за детето се проведоха днес в столицата и други градове на страната, предаде БНР. Те бяха организирани Там са посочени и основните искания, сред които излизане на България от Норвежки финансов механизъм, тъй като по него България се задължава да създаде и приеме закони за създаване на детски съдилища, което Конституцията на република България забранява.Настоява се са разследване на Социалните Служби при случаи на неправомерно извеждане на деца от семействата им и въдворяването им в институции или приемна грижа. Изискване на наказателна отговорност за недобронамерени действия.Ясно разписани права, задължения и процедури при работата на социалните служби;  Преобразуване на ДАЗД в Държавна Агенция за Закрила на Семейството, заради антисемейните и антибългарски политики, които провежда в сътрудничество с НПО.Настоява се за подпомагане на семейства в нужда, а не извеждане на деца и предаването им на приемна грижа.На проявата притеснени родители призоваха да бъде пренаписана Стратегията за детето 2019-2030 година. Според тях, има риск по фалшиви или неоснователни сигнали да им отнемат децата. От социалното министерство по-рано категорично отрекоха да се подготвя Закон за детето и спряха работата по .\", че  нови правомощия да \"отнемат деца\", съобщават от ведомството на Бисер Петков.Според съобщението основният приоритет в работата на социалните е .", "date": "2019.05.11", "title": "Протести срещу Стратегия за детето в цялата страна "}
{"url": "https://news.bg/politics/poslanikat-na-turtsiya-da-bade-izgonen-nastoya-mareshki.html", "text": "Лидерът на \"Воля\" Веселин Марешки настоя посланикът на Турция у нас веднага трябва да бъде отзован след \"скандалното му изказване, че в българските училища трябва да се изучава турски език и че Турция е готова да съдейства и че това щяло да мотивира турските инвестиции у нас\".\"Защо Турция не въведе задължителен български език в своите учебни заведения и така да стимулира български предприемачи да инвестират там?!\", пита той.В позицията се допълва, че \"Воля\" няма да допуснат подобна груба намеса. \"Задължителният език в българското училище е и ще бъде единствено българският. Настояваме посланик Хасан Улусой да бъде отзован от страната ни за недопустима намеса във вътрешните работи на една суверенна държава\", подчертават от парламентарно представената партия.Водачът на листата за евроизборите на коалиция \"Воля- Българските Родолюбци\" Веселин Марешки е категоричен, че нито една държава няма право да ни размахва пръст и да дава препоръки, които засягат запазването на българщината и суверенитета на страната ни.", "date": "2019.05.11", "title": "Посланикът на Турция да бъде изгонен, настоя Марешки "}
{"url": "https://news.bg/world/8-detsa-ubiti-pri-atentat-v-afganistan.html", "text": "Най-малко 8 деца бяха убити при атентат в югоизточната провинция Газни, Афганистан.Съобщава се и за поне двама ранени.Уточнява се, че става въпрос за крайпътна бомба.Все още никой, включително и талибаните, не е поел отговорност за атаката.Подобни атаки в страната зачестиха през последните години.Това се случва на фона на Интензивните боеве продължават в цялата страна, като талибаните контролират или имат влияние върху повече територия, отколкото във всеки един момент след свалянето им от власт от международната коалиция, оглавявана от САЩ след атаките в Ню Йорк на 11 септември 2001 г.", "date": "2019.05.11", "title": "8 деца убити при атентат в Афганистан "}
{"url": "https://news.bg/world/srazheniyata-v-idlib-prodalzhavat-vapreki-prizivite-na-oon.html", "text": "Сирийските правителствени сили продължават настъплението си в Северозападна Сирия.В събота те влязоха в последната бунтовническа крепост и възстановиха контрола над редица села по южния ъгъл, съобщиха активисти и медии.Това се случва въпреки призивите за спазване на режима на прекратяване на огъня.Проправителственият военен медиен център заяви, че войските се сражават с бунтовници, водени от свързана с Ал Каида групировка.Операцията засега се фокусира върху районите в южния край на крепостта на бунтовниците, в равнините Габ и в провинция Хама.Базираната във Великобритания Сирийска обсерватория за човешки права съобщи, че военните са в провинция Хама.Обсерваторията заяви, че правителствените сили сега контролират девет селища, в най-далечния южен ъгъл на крепостта на бунтовниците.Един неназован сирийски офицер съобщи, че контраофанзивата на бойците включва самоубийствени нападения.Свързаната с Ал Кайда групировка Хаят Тахрир ал-Шам заяви, че продължава да пуска ракети в селото и се бори с правителствени войски другаде. Въздушните удари по села и градове в Идлиб продължават.Борбата в района, която започна на 30 април, беше най-тежкото нарушение на септемврийското прекратяване на огъня, сключено от Русия и Турция.Членовете на Съвета за сигурност на САЩ призоваха за възстановяване на спокойствието.Призоваваме всички страни да спазват международното хуманитарно право и да защитават цивилното население, се казва в изявление на 11 членове на съвета. Русия, Китай, Южна Африка и Индонезия не подкрепиха изявлението.Над 150 000 души са били изселени от последната вълна на насилие в анклава, в който живеят 3 милиона души и обхваща по-голямата част от провинция Идлиб и част от Хама в северозападния ъгъл на страната.Световната програма по прехраната заяви, че сраженията са принудили тя да преустанови предоставянето на помощи на над 47 000 души.", "date": "2019.05.11", "title": "Сраженията в Идлиб продължават, въпреки призивите на ООН "}
{"url": "https://news.bg/society/na-vseki-10-godini-opresnitelen-kurs-za-shofyorite-predlagat-eksperti.html", "text": "Твърди се, че 95% от ПТП у нас са по вина на шофьорите. Ние с това не сме съгласни, но това налага допълнителни тестове на шофьорите. Това коментира пред Нова телевизия Йонко Иванов.Новата агенция по пътна безопасност трябва да направи анализ на катастрофите у нас, дали са по вина на шофьорите, или по други причини, по думите му. Освен това няма анализ, който да каже каква част от катастрофите са по вина на шофьори в напреднала възраст.Шофьорите искат нова философия на обучение на водачите през целия живот, както е в ЕС. Не можахме да променим манталитета си на лоши шофьори, смята още Иванов. Той предлага на всеки десет години да се минава през опреснителен курс.Асоциацията на квалифицираните автомобилисти подкрепя идеята за повече тестове за възрастните шофьори. Нужен е опреснителен курс, изтъкна той. По думите на Красимир Георгиев за някои е неудобна тема реформата на шофьорските курсове. Затова се подхващат ", "date": "2019.05.11", "title": "На всеки 10 години опреснителен курс за шофьорите, предлагат експерти"}
{"url": "https://news.bg/crime/shte-se-leyat-pototsi-krav-s-noviya-nk-pritesnen-advokat-markovski.html", "text": "Новите изменения в Наказателния кодекс не помагат. Това заяви пред Нова телевизия адвокат Марин Марковски по поводНовите промени изменят добри текстове в настоящия Наказателен кодекс, по думите му. Всеки, който е нападнат в дома си, има право на неизбежна отбрана, отсече той.Текстовете стават много опасни, смята Марковски. Трябва да има адекватен отговор на нападението, обясни адвокатът. В сега действащия кодекс има текстове, които бранят жертвата, ако превиши неизбежната отбрана. Новите текстове носят рискове, по мнението на Марковски.Могат да настанат ужасни злоупотреби, притеснен е той. Ще се пролеят потоци от кръв, прогнозира адвокатът. Престъпниците не са юнаци, те са страхливци, коментира още Марин Марковски.Да не гледаме трагедия от първия ред, пожела той.От своя страна адвокат Людмил Рангелов изрази мнение, че сега действащата норма в НК устройва гражданите за неизбежна отбрана. Приетите на първо четене текстове са противоконституционни, убеден е той. Институтът на неизбежната отбрана е сложен и деликатен, каза адвокат Рангелов.", "date": "2019.05.11", "title": "Ще се леят потоци кръв с новия НК, притеснен адвокат Марковски"}
{"url": "https://news.bg/regions/chetiri-kvartala-v-sofiya-bez-voda-zaradi-spukana-traba.html", "text": "Спукана тръба остави без вода няколко квартала в София, предаде Нова телевизия.Засегнати са част от комплексите \"Лагера\", \"Хиподрума\", \"Бели брези\" и \"Крива река\".Аварията е станала рано тази сутрин в района между булевардите \"Гешов\" и \"България\".На мястото вече е пристигнал екип на \"Софийска вода\". По тяхна информация водоснабдяването в района трябва да бъде възстановено до 10.30 часа днес.", "date": "2019.05.11", "title": "Четири квартала в София без вода заради спукана тръба"}
{"url": "https://news.bg/politics/yoncheva-borisov-se-prevrashta-v-broker-na-erdogan.html", "text": "Всички български граждани искаме социална справедливост, достойни заплати и пенсии. Въпреки това Борисов ни постави не само в ъгъла на ЕС, но и ни вади от него. Това заяви водачът на листата на БСП Елена Йончева в Добрич.Според нея концесията на летище \"София\" най-вероятно ще бъде дадена на турска фирма. Борисов се превръща в брокер на Ердоган, а България е превърната във вилает, категорична бе социалистката.Йончева изтъкна, че летището в столицата не само е най-голямото у нас, но и е част от националната и европейската сигурност.Тя посочи, че \"Летище \"София\" е печелившо и изтъкна, че през последните години приходите му са се увеличили с 20%, достигайки 168 млн. лева.\"Печалбата на летището е почти 13 млн. лв. годишно. Защо е нужно печелившо предприятие да се дава на концесия, европейско ли е да дадеш летището си на концесия на друга държава?\", попита Йончева.Тя добави и че кранчето на газта се държи от Турция, защото именно Борисов спрял \"Южен поток\". Сега пък искал да й даде и българското летище.След като управляващите започват с увеличението на цената на промишления ток, вероятно в следващите месеци ще увеличат и битовия, прогнозира депутатката, напомняйки, че от 7 май българските предприятия били накарани да плащат най-скъпия ток в Европа - 84 евро на мегават.Според нея целта не тези промени била именно за да може един малък кръг от хора да си поделят едни милиони за сметка на всички останали български граждани.Йончева припомни, че според Държавния департамент на САЩ най-голямата корупция в България е в енергетиката и големите инфраструктурни проекти.Корупция има на всички нива в държавата и от страната ни всяка година се източват милиарди, категорична бе тя.Припомняме, при отварянето на офертите бяха На 20 март стана ясно, че Тогава Желязков припомни, че срокът за подаване на предложение, но след приемането на Закона за концесиите срокът ще бъде удължен до 11 април.Първоначално  След това по препоръка на консултанта на Министерството на транспорта През юли миналата година от БСП обявиха, че  Товага от левицата През октомври червените заявиха, чеСлед това през януари тази година от БСПна летище \"София\".Идеята за  бе възобновена веднага след формиране на третия кабинет \"Борисов\". В началото на  обяви намеренията на правителството да възобнови процедурата, спряна от служебния кабинет.Вчера , че вероятно българското летище ще бъде дадено на концесия на турска фирма. Малко по-късно от Френско-българската търговска и индустриална камара опровергаха твърдението на левицата, че става въпрос за турска компания, изтъквайки, че редложението на Консорциума ADP/TAV е ", "date": "2019.05.11", "title": "Йончева: Борисов се превръща в брокер на Ердоган"}
{"url": "https://news.bg/education/vrazkata-obrazovanie-biznes-dvustranen-protses-i-interes.html", "text": "Точно преди 10-тото юбилейно издание на международната конференция \"Образование и бизнес\", организиана от Bulgaria ON AIR и Investor Media Group, се срещаме с проф. Майа Богданова и нейните студенти от Национална художествена академия специалност Мода, за да разберем кои са предизвикателствата пред младите творци с кредата и иглата на пазара на труда и как образованието се свързва с бизнеса на модата.\"Като традиция от създаването на специалността преди 20 години работим с предприятие в Гоце Делчев, което предоставя стаж на студентите най-малко две седмици\", каза за news.bg проф. Богданова. С Академията са се свързали и големи предприятия в Габрово и Сливен, както и компания за стайлинг в София, които предоставят на студентите и възможност за работа. Комуникацията между Академията и работодателите е двустранен процес, обясни проф. Богданова. \"Зависи и от интереса на студентите, понякога на стаж отиват на групи между 5 и 10 души и цели курсове.\" Според нея работодателите имат интерес да наемат млади кадри.Тя забелязва промяна на пазара на труда поради факта, че големите предприятия се обръщат към Академията, за да наемат специалисти. В реална работна среда със сигурност се научава повече, обясни Богданова и допълни, че от страна на Академията трябва да се осигурят повече стажове.В момента е краят на семестъра, в края на май имаме конферанси, в които се разглеждат работите на студенти през втори семестър, затова е доста напрегната работата, разказа проф. Богданова.В нощта на музеите Национална художествена академия със студентите си по мода ще участва в представяне в галерия Академия с изделия от хартия. Младите дизайнери от втори курс работят по проект Технология на шевното производство, изработват моделите си по моден проект и завършват колекция.В трети курс студентите изграждат иновативно мислене и започват работа с нови технологии. Работи се с професионални машини и CAD/CAM системи за компютърно моделиране. Студентите се подготвят за едно бъдеще, което е дигитално, подчерта Богданова.По думите й тенденцията е за развитие на малки брандове и реализацията им на дигиталния пазар.Има обаче и малки модни брандове, които са създадени от студенти, завършили НХА. Такива са Теди и Ники. Така ги наричат студентите от втори и трети курс на Академията, които са техни стажанти.Теодора Спасова е докторант в специалност Мода на тема Бизнес и модни стратегии. \"Още докато учех, създадох моден бранд, който се разпространява в цял свят и ми се иска да предам тази информация на новите студенти, които имат желание да развиват собствен бизнес.\" У нас, по думите й, е лесно да се създаде моден бранд тъй като има много професионалисти. \"В България има поле за работа с много висок клас специалисти\", каза още тя.Николай Божилов се занимава със собствен бранд и му предстои да завърши дисертацията си, свързана с концепцията и модните прогнози на 21 век. Изключително е важно, според него, да се предава знанието, именно това е отличителна и образователна функция на бизнеса да предоставя възможности на младите, които искат да се занимават с мода, да имат по-близък контакт. Като докторант той се старае да осигури максимално добри упражнения и практически занимания, които да подготвят студентите за реалната ситуация.Сияна Иванова е във втори курс, изучава мода във Факултета по Приложни изкуства към НХА и е започнала стажа си в бранда на Теодора Спасова. Там се занимава с всичко - от кройката до опаковането. Признава, че шиенето не е най-силната й страна, но научава много и интересни неща от реалния работен процес. Надникваме към това, което изработва. Оказва се, че е част от сако, което трябва да бъде готово за конферанса на Академията на 28 май. \"Има много възможности за реализация, ако на стажа се случи да те харесат\", сподели тя. След като завърши, Сияна Иванова смята да продължи обучението си в чужбина. \"Интересно ми е да видя в различните страни какво могат да предложат, насочила съм се към Франция, защото там имам роднини, иначе мисля да се върна тук и да се развия тук\", каза още тя.", "date": "2019.05.11", "title": "Връзката образование - бизнес: двустранен процес и интерес"}
{"url": "https://news.bg/crime/prodalzhava-izdirvaneto-na-sapruga-na-ubitata-zhena-v-kostenets.html", "text": "Продължава разследването на убийството в Костенец, съобщават от Нова телевизия.Припомняме, вчера 38-годишната Милена Шишкова беше до дома си. До момента предположенията на полицията са, че убиецът е бившият й партньор Стоян Зайков. 43-годишният мъж се издирва.От известно време жертвата и вероятният убиец не живеели заедно. Пред свои близки Милена споделяла, че е била заплашвана и преследвана от него. Няма информация обаче да са подавани жалби в полицията.Полицейското присъствие в града е засилено. Властите възнамеряват да извършат облитане на района с хеликоптер.Началникът на Районното управление в Костенец главен инспектор Петър Ценев не изключва извършителят все още да се намира в Костенец.Заподозреният е лежал в затвора заради кражби и хулигански прояви. Местните жители разказват, че през последните години не е създавал проблеми.Първи за убийството разбира синът на жертвата. Вчера сутринта детето разбира, че баща му не се е прибрал. Тогава решава да отиде до дома на майка си, където намира следи от кръв. Тялото е открито малко по-късно на улицата до дома им.", "date": "2019.05.11", "title": "Продължава издирването на съпруга на убитата жена в Костенец"}
{"url": "https://news.bg/energy/izbraha-dostavchika-na-trabi-za-gazovata-vrazka-s-gartsiya.html", "text": "Приключи ограничената процедура за възлагане на обществена поръчка за производство и доставка на тръби за изграждане на междусистемната връзка Гърция-България, съобщават от проектната компания \"Ай Си Джи Би\" АД.От компанията посочват, че процедурата за възлагане на обществената поръчка е била обявена в края на 2017 г. и се е провела като ограничена процедура в две фази - предварителен подбор и подаване на оферти.В първата фаза на процедурата заявления за участие са постъпили от 11 кандидати, като до втора фаза са били допуснати трима - Erciyas Celik Boru Sanayi A.S., Топливо -2 ЕООД и Corinth Pipeworks Industry S.A. И тримата поканени кандидати са подали оферти във втората фаза на процедурата.От \"Ай Си Джи Би\" АД посочват, че след техническа оценка е било установено, че техническото предложение на участника Corinth Pipeworks Industry S.A. съответства изцяло на техническата спецификация.В хода на процедурата участникът Erciyas Celik Boru Sanayi A.S е уведомил възложителя, че не може да удължи срока на валидност на офертата, поради което е бил изключен от по-нататъшно участие. Другият участник Топливо -2 ЕООД е подал техническо предложение, което не покрива напълно изискванията на техническата спецификация, поради което е било взето решение да не се допуска до техническа оценка.Процедурата по доставка на тръби е една от двете най-важни обществени поръчки, които обезпечават старта на строителството за изграждане на междусистемната газова връзка Гърция - България, изтъкват от компания \"Ай Си Джи Би\" АД и допълват, че договорът ще се изпълнява за период от дванадесет месеца, като първите доставки трябва да се реализират до четири месеца от стартиране на договора. Доставката е предназначена за цялото трасе на газопровода, както на територията на България, така и на територията на Гърция.Стойността на договора е 58 229 759,16 евро.", "date": "2019.05.11", "title": "Избраха доставчика на тръби за газовата връзка с Гърция"}
{"url": "https://news.bg/regions/v-ilindentsi-otnovo-na-protest-sreshtu-skapata-voda.html", "text": "В село Илинденци отново протестират срещу скъпата вода, предаде bTV.Припомняме, общинските съветници гласуваха В знак на недоволство хората не са плащали сметките си за вода от 5 месеца. От ВиК дружеството обаче са предприели съответните действия към длъжниците. Кметът на Илинденци също изрази подкрепа с жителите и увери, че и занапред никой няма да плаща сметките си по новата тарифа.Местните дори заплашват да затворят ВиК дружеството.От там пък се заканиха, че ако водата не се плаща, ще има санкции.Управителят на ВиК- Благоевград инж. Росица Димитрова заяви, че на хората трябва да стане ясно, че водата е услуга, за която трябва да се плаща. Тя посочи, че има доклади от работещи на територията на община Струмяни, че са заплашвани от кмета на село Илинденци. Той категорично отказвал да бъдат пускани служителите на дружеството и да си изпълняват задълженията по нейни думи.По тази причина от ВиК дружеството вече са сигнализирали институциите.", "date": "2019.05.11", "title": "В Илинденци отново на протест срещу скъпата вода"}
{"url": "https://news.bg/disasters/razmiritsi-v-zatvor-v-indoneziya-prerasnaha-v-masovo-byagstvo.html", "text": "Над 100 затворници са избягали от индонезийския затвор на остров Суматра, съобщава АФП по данни на местната полиция.Задържаните успели да избягат от затвора в областта Сиак, в който имало общо 650 задържани, след бунт и последвал мащабен пожар.До момента полицията е успяла да задържи 115 затворници. Други 100 обаче още са на свобода. На помощ на местните власти е изпратена армията, която се е включила в операцията по издирването.По предварителна информация бунтът избухнал, след като надзирателите пребили жестоко няколко от затворниците, които били уличени в употребата на амфетамини.По време на размириците трима затворници са били ранени с нож, а един полицай е бил прострелян.Бягствата от затвора са нещо обичайно в Индонезия, където затворниците са държани при лоши санитарни условия в често претъпкани килии, посочват от медията.", "date": "2019.05.11", "title": "Размирици в затвор в Индонезия прераснаха в масово бягство"}
{"url": "https://news.bg/regions/hvanaha-v-krachka-trima-telefonni-izmamnitsi-v-sofiya.html", "text": "Задържаха трима телефонни измамници в София, съобщават от полицията.Мъжете били арестувани в четвъртък.Единият от тях - 37-годишен, криминално проявен и осъждан бил фактическият извършител на измамите, т. нар. \"въртач\". Другите двама, на 19 и 32 години, също с множество регистрации за кражби, наркотици и обсебване, били изпратени да вземат парите.Телефонната измама била извършена по схемата \"събиране на дарение от името на общински служител\". Извършителят се представил за служител на Столичната община и под предлог дарение за предоставяне на социална услуга - транспортиране на възрастни хора в неравностойно положение от Варна до София и настаняването им в социални домове в София, убедил потърпевшия да му даде пари.19-годишният и 32-годишният били задържани веднага след вземане на паричната сума от пострадалия, а третият - малко по-късно същия ден.По случая е образувано досъдебно производство.У тримата били открити откраднатите пари, както и мобилни телефони и SIM-карти.Фактическият извършител и 19-годишното \"муле\" са привлечени като обвиняеми по досъдебното производство и са задържани за 72 часа.Работата продължава под надзора на прокуратурата.", "date": "2019.05.11", "title": "Хванаха в крачка трима телефонни измамници в София"}
{"url": "https://news.bg/society/reklamni-sms-i-razduvat-telefonnite-ni-smetki.html", "text": "Варненци алармират за телефонна измама с нежелани платени търговски съобщения, предаде БНТ.Потърпевшите се абонирали, без да подозират. SMS-те са от кратък номер 1217 и получаването им многократно увеличава сметките на абонатите към мобилните оператори.Съобщенията съдържат линк към сайт с рекламни клипове. Някои от тях обаче са неподходящи за деца.Служители на мобилния оператор обясниха, че всичко е законно, защото те само предоставят под наем мрежата си на търговски дружества, без да носят отговорност за съдържанието на съобщенията.От Комисията за защита на потребителите са категорични, че това е нелоялна практика, защото потребителят невинаги разбира, че е дал съгласието си за платените съобщения. По настояване на Комисията абонирането за тях вече ще става с няколко стъпки, а не с едно кликване на бутон, както досега.", "date": "2019.05.11", "title": "Рекламни SMS-и раздуват телефонните ни сметки"}
{"url": "https://news.bg/society/posleden-den-v-koyto-mozhem-da-poiskame-da-glasuvame-po-nastoyasht-adres.html", "text": "Днес е последният ден, в който избирателите с различен постоянен и настоящ адрес, могат да поискат да бъдат вписани по настоящ адрес за евроизборите на 26 май.Приключва и срокът за образуване на секция за гласуване с подвижна избирателна кутия, ако има подадени не по-малко от 10 заявления от хора с трайни увреждания.Заявленията се подават до кмета. Ако има образувана подвижна избирателна кутия и е назначена Секционна избирателна комисия, избирател с трайни увреждания, който не е подал заявление в срок, може да го направи до 20 май.", "date": "2019.05.11", "title": "Последен ден, в който можем да поискаме да гласуваме по настоящ адрес"}
{"url": "https://news.bg/politics/sotsialistite-s-nov-signal-v-tsik-sreshtu-borisov.html", "text": "БСП отново внесе сигнал в ЦИК срещу премиера Бойко Борисов.Внасяме сигнал във връзка с несъвместимост на функциите на господин Бойко Борисов, който изпълнява функциите на министър-председател. Това заяви Георги Свиленски. Според левите той е в несъвместимост.Призивът ми към ЦИК е да спазва закона и да загърби партийните си пристрастия, подчерта социалистът. За становището на ЦИК, че по отношение на предизборната кампания, свързани с премиера Бойко Борисов, Свиленски коментира: \"Ние като политическа партия не искаме да правим или привнасяме междуинституционални борби, както те казаха\".\"Според Закона за политическите партии и Изборния кодекс министър-председателят носи административнонаказателна отговорност за всяко едно от гореописаните закононарушения така, както за незаконосъобразно финансиране на предизборната кампания на ПП \"ГЕРБ\", така също и за нарушаване на правилата за предизборна агитация като глобата е в размер на 3 000 до 15 000 лева за всяко едно от тях поотделно\", посочва се в жалбата.Припомняме, преди дни  до ЦИК и СЕМ за използването на държавен ресурс за водене на предизборна кампания.В жалбата до ЦИК левицата настоя  по време на предизборната кампания, ако ще бъде председател на Предизборен щаб, или да се оттегли като такъв.Ден по-късно Равноотдалечен съм от всички партии, но не мисля, че трябва да се води предизборна кампания с пари от държавния бюджет, коментира Румен Радев.Самият  в използване на държавни пари за агитация в полза на БСП. Той бе категоричен, че няма намерение , тъй като според него обвиненията на БСП и държавния глава били неоснователни.Вчера стана ясно, че  от страна на Борисов и сигналът срещу премиера е оставен за сведение.", "date": "2019.05.11", "title": "Социалистите с нов сигнал в ЦИК срещу Борисов"}
{"url": "https://news.bg/crime/prokuraturata-poiska-postoyanen-arest-za-varnatite-ot-rumaniya-alo-izmamnitsi.html", "text": "Специализираната прокуратура поиска налагане на мярка за неотклонение \"Задържане подстража\" спрямо петимата телефонни измамници, екстрадирани от Румъния.Припомняме, мъжете бяха задържани в северната ни съседка на 18 април с Европейска заповед за арест по обвинение за участие в организирана престъпна група за телефонни измами.Преди дни те бяха , бяха им повдигнати обвинения и им бе и прокурорско задържане до 72 часа.Те са част от , занимавала се с телефонни измами. Групировката беше неутрализирана в хода на предприети Останалите петима участници в престъпната група бяха задържани в София и в Горна Оряховица. Те са в следствения арест, след като Специализираният наказателен съд и Апелативният специализиран наказателен съд им определиха най-тежката мярка за неотклонение.", "date": "2019.05.11", "title": "Прокуратурата поиска постоянен арест за върнатите от Румъния ало-измамници"}
{"url": "https://news.bg/regions/dvama-v-bolnitsa-sled-tezhka-katastrofa-kray-ruse.html", "text": "Двама души са откарани в болница с множество травми, след като автомобилът им се е ударил в дърво, предаде bTV.Инцидентът е станал на пътя Русе - Николово малко преди 06.00 часа тази сутрин.Все още се изяснява защо шофьорът е загубил управлението над автомобила на правия участък. Една от версиите е, че колата е поднесла заради локвите от снощния проливен дъжд в района.Автомобилът се е ударил странично в дърво, след което е отскочил обратно на пътното платно.", "date": "2019.05.11", "title": "Двама в болница след тежка катастрофа край Русе"}
{"url": "https://news.bg/economics/borisov-vnimava-s-tona-kam-poslanika-na-turtsiya-za-zadalzhitelno-izuchavane-na-turski.html", "text": "Икономическата и финансовата стабилност дава резултати, инвестиционният интерес към България е голям. Това заяви министър-председателят Бойко Борисов в Кърджали, където присъства на откриването на четвърти завод на компания за производство на издeлия зa aвтoмoбилocтpoeнeто.Премиерът изтъкна, че за разлика от преди 15-20 години в момента се инвестира в реалната икономика и се създават висококачествени продукти в България. По негови думи това се отразявало позитивно и на БВП на страната. Той напомни и че в с 1000 работни места.Новата инвестиция в Кърджали включва завод с разгъната застроена площ от 20 000 кв. м., научно-изследователски център, както и зона за отдих. Компанията е открила общо 2500 работни места в у нас.Запитан как ще коментира думите на турския посланик у нас Хасан Улусой за задължителното изучаване на турски език, премиерът увери, че ще поиска посланикът да изясни думите си, за да не стават спекулации.Той не вижда причина защо е нужно да се казва на една държава задължително да изучава език, при положение че парламентът вече е взел ясно решение по въпроса.Той подчерта, че в образованието има много ясни програми.Който желае, може да учи турски по всякакъв начин, коментира премиерът и добави, че у нас младите хора учат много езици. Колкото повече, толкова по-добре, обобщи той.\"Работа има колкото искате, но трябва квалификация. Затова въведохме и дуалното обучение, и курсове за преподготовка\", каза още министър-председателят.", "date": "2019.05.11", "title": "Борисов внимава с тона към посланика на Турция за задължително изучаване на турски"}
{"url": "https://news.bg/weather/slantse-razkasana-oblachnost-na-iztok-valezhi.html", "text": "В съботния ден слънцето се завръща - преди обяд небето ще бъде предимно ясно.През втората половина на деня ще има временни увеличения на облачността, основно над източните и планинските райони. На някои места ще има превалявания, ще има условия за гръмотевична активност.Вятърът ще бъде слаб, ориентиран от запад и северозапад.Максималните температури ще бъдат в интервала 19-24 градуса. Минималните са предимно между 8 и 11 градуса, малко по-ниски в някои югозападни райони.", "date": "2019.05.11", "title": "Слънце, разкъсана облачност, на изток валежи  "}
{"url": "https://news.bg/press/razsledvat-nek-imushtestvenata-deklaratsiya-ta-porozhanov-e-nepalna-tsik-ne-otkri-vina-na-borisov.html", "text": "Цените на тока са сред актуалните теми на съботните вестници.\"Заради резките промени в цената на тока на свободния пазар в последните дни енергийният регулатор поиска подробна информация за сключените сделки на Българската енергийна борса, се казва в прессъобщение на Комисията за енергийно и водно регулиране (КЕВР). Председателят на КЕВР Иван Иванов е извикал изпълнителния директор на борсата Константин Константинов и е изискал данни за всички сделки във всички сегменти на борсовата търговия. По закон регулаторът е задължен да следи и контролира пазара на електроенергия на едро. За последно вчера представители на работодателските асоциации алармираха за рязък скок на цените в сегмента \"ден напред\", застрашаващ редица производства. Обяснението е в намалялото значително предлагане от държавната Национална електрическа компания (НЕК). НЕК със своите водни централи, ТЕЦ \"Марица-изток 2\" и АЕЦ \"Козлодуй\" осигуряват около две трети от количествата на борсата. Според Асоциацията на организациите на българските работодатели цените на електроенергия в България за предходните 2 дни са най-високите в целия ЕС - съответно 84.16 евро/мВтч и 66.76 евро/мВтч. В отговор на критиките от бизнес съюзите днес изпълнителният директор на НЕК на извънреден брифинг увери, че това е отговорна компания, която спазва законите в страната, най-вече Закона за енергетиката, и решенията на КЕВР. Той отрече НЕК да е участвала в пазарни манипулации. Той подочи, че основното задължение на НЕК е доставя електроенергия за регулирания пазар.\" - в. \"Дневник\".\"Пазарът на ток за бизнеса е манипулиран и има всички признаци на организирана престъпна група. При такъв НЕК на нас не ни трябват врагове, не ни трябва конкуренция\", категоричен бе председателят на АИКБ Васил Велев от името на работодателските организации БСК, БТПП и КРИБ по повод на рекордно високите цени на тока за промишлеността. Вчера те излязоха с отворено писмо до премиера Бойко Борисов, вицепремиера Томислав Дончев и енергийния министър Теменужка Петкова. Председателят на АИКБ съобщи пред Нова телевизия, че по казуса са сезирани КЕВР и прокуратурата. \"За да проверят защо се получава тази ситуация и къде отива, на кой се дават тези поръчки след това за балансираща енергия, която е 2,5 пъти по-скъпа от тази цена. После има още един мултипликатор, понеже се задействат енергоблокове, които произвеждат много повече, отколкото е нужно, отколкото е дисбалансът, а трябва да се плати цялото количество по тази висока цена и всъщност се изземват от предприятията по 400 лв. , по 500 лв. за мегават час, чрез ЕСИ и НЕК, за да се дадат на американски централи, ТЕЦ \"Варна\" и Ковачки\", обясни той. Работодателите искат не само оставката на ръководството на НЕК, но и преструктурирането на компанията. Според АИКБ умишлено се създава дефицит на електроенергия. \"На 7 май имаше нормално и адекватно предлагане и нормална цена на тока. След това количеството енергия, която НЕК предложи на пазара ден напред беше три пъти по-малко и цените изхвърчаха. В пъти по-висок ток от съседите. Ние имаме 84 евро на мегават час, а всички около нас са на 44\", каза Велев. \"При един такъв дефицит се изземват стотици хиляди, милиони даже, за един ден от хората, защото като се плати скъп ток, се плащат по-малки заплати, или се вдигат цените и хората плащат по-скъпи стоки. Чрез НЕК, ЕСО се дават тези пари в последствие на американски централи, ТЕЦ \"Варна\", Ковачки, защото за следващия ден се създава дефицит, дебаланс. При дебаланс цените са два пъти и половина по-скъпи над тази цена\", обясни той. Според председателя на АИКБ причината е, че България не може да търгува ток в рамките на деня. \"Всички около нас могат да правят търговия в рамките на деня, но ние не. Сърбите и румънците търгуват в рамките на деня и затова при тях няма такива разминавания\", каза той. \"Не можем да повярваме, че това е от некадърност, защото и така да е, е крайно време да се променят нещата\", добави Васил Велев.\" - в. \"Стандарт\".Липсите в имуществената декларация на Румен Порожанов също са сред тематичните акценти.\"Комисията за противодействие на корупцията и отнемане на незаконно придобитото имущество призна, че има разминаване между публикуваната сайта й информация за имуществото на земеделския министър Румен Порожанов , и копието, предоставено от самия него. КПКОНПИ обаче хвърли вината върху Порожанов, като обяви, че декларацията е била редактирана по изрично негово искане. Според прессъобщението министърът е поискал комисията да заличи данни за декларирани от него обстоятелства за лице, с което живее във фактическо съжителство на съпружески начала. От декларацията на Порожанов липсват данните на съпругата му Веска Порожанова...\" - в. \"Сега\".\"Електронната система на регистъра, при публикуване на декларациите, автоматизирано заличава информацията, за която деклараторът е посочил, че не желае да бъде публикувана\", се казва в съобщението на КПКОНПИ. Така на сайта на комисията не са публикувани данните за имуществото на съпругата на Порожанов, но те са декларирани от него пред Комисията за противодействие на корупцията. При извършената проверка е установено несъответствие между декларираното и това, което съществува в регистрите и министърът на земеделието е поканен да подаде коригираща декларация. Според източници на БНТ несъответствието е, че Порожанов има граждански брак с жената. Става дума за имотни сделки на съпругата на Порожанов, които той е следвало да обяви в декларацията си за 2017 г., но те не са видими на сайта на КПКОНПИ. В документа, предоставен на вестник \"Сега\" от Министерството на земеделието, Веска Порожанова е вписана в графите за налични парични средства, за банкови влогове, за други доходи извън заеманата длъжност и за дялове в дружества. От министерството на земеделието са заявили пред БНТ, че Румен Порожанов е изпратил писмо до Антикорупционната комисия, с което дава съгласие цялата информация от имуществената му декларация да бъде публикувана. Това е вторият случай, в който КПКОНПИ удря рамо на Порожанов, отбелязва \"Капитал\". През май 2018 г. комисията отказа да го проверява по сигнал за корупция, като вместо да извърши проверка на изнесените в него данни, го третира като сигнал за конфликт на интереси, какъвто естествено не открива. В сигнала се твърди, че през 2017 г. синът на министър Порожанов е предлагал консултантски услуги, които гарантирали пълно получаване на субсидии и избягване на извършването на проверки. По същия начин впрочем беше смачкан и сигналът срещу финансовия министър Владислав Горанов, задето живее безвъзмездно в луксозен апартамент на кръстника си - КПКОНПИ му направи проверка за конфликт за интереси, а не за корупция и злоупотреба с власт, посочва \"Капитал\". КПКОНПИ се управлява временно от зам.-председателя й Антон Славчев, след като титулярният ръководител Пламен Георгиев трябваше да излезе в отпуск заради започнала проверка от прокуратурата след съмнения в имущественото му състояние. Георгиев е в отпуск от повече от месец, а все още няма информация да е приключила проверката срещу него. В момента прокуратурата проверява и къщите за гости, финансирани с евросредства по контролираната от Порожанов програма за развитие на селските райони.\" - в. \"Дневник\".Вестниците отделят място и на етиката в съдебната система.\"Етичните правила са въпрос на вътрешно убеждение, въпрос на спазване и на доброволност на това спазване. Със закон не можем да създадем морални съдии, адвокати и прокурори, но можем да създадем правила, които гилдията, приемайки ги за своя ценност, не допуска отделни нейни членове да ги нарушават. А превенцията - не ставай съдия, прокурор или адвокат, ако не можеш да изпълняваш тези правила\", заяви пред БНР Валя Гигова - член на Висшия адвокатски съвет. Според нея най-важното нещо е \"това вътрешно чувство, което всеки един от нас трябва да изгради или изгражда постоянно, защото в правната професия изкушенията са много големи - законът е страшно нещо, той дава сила и възможност за влияние\". В \"храма на правосъдието\" трябва само хора с чисти ръце, категорична е Валя Гигова. \"Единственият и най-важен критерий за правосъдието е то да бъде справедливо. Чувството за справедливост стои в основата на всяко цивилизовано общество\", каза още Гигова, която участва в днешната конференция на тема \"Етичните правила на професиите на съдията, адвоката и прокурора - гаранция за справедлив процес\". \"Стандартите за добро правосъдие обхващат етични правила и възложените от тези правила задължения към всеки един от нас. Няма никакво значение дали си съдия, прокурор, адвокат. За всяка една от тези професии изискването за независимост, свобода, лоялност, безпристрастност, справедливост, пазене на професионална тайна са с еднаква сила и спазването им от всеки един от нас на тези етични правила допринася за доброто и справедливо правосъдие\", коментира тя. Няма идеално правосъдие в нито една държава, подчерта Гигова и добави, че въпросът е какво прави всяка една от гилдиите за това да се подобряват нещата. Тя отбеляза, че трите професионални гилдии в България не са се събирали досега, за да дискутират по тази тема: \"У нас съществува в известна степен изолираност на адвокатурата от прокуратурата, от съдиите, защото едва ли не всяка среща или разговор между магистрат и адвокат се възприема като форма на влияние - няма такова нещо\"...\" - в. \"Стандарт\".\"След като на 17 април съдията от Софийския районен съд Методи Лалов разказа на конференция за правосъдието за среща с участието на \"корпулентен политик\", в който без съмнения бе разпознат депутатът Делян Пеевски, която разобличава методите за кадруване в ръководните длъжности в съдебната власт, сега съдията Лалов разкрива случаи на недопустима намеса и опити за влияние от страна на политици дори при решаване на конкретни съдебни дела. Сред най-драстичните случаи, разказани от Методи Лалов, публикуван на английски в изданието EUelectionsBulgaria.com под заглавие \"Ексклузивно: Съдия описва груб политически натиск над българската съдебна система\", е този за много влиятелен депутат от ГЕРБ в законодателния процес, който се е опитвал да повлияе върху дело, което е било загубено от партия ГЕРБ. Жалбата до съда по въпросното дело е била подадена от тогавашния депутат от ГЕРБ и председател на правната комисия, сега министър на правосъдието, Данаил Кирилов, информира сайтът Mediapool, който разполага с жалбата. Методи Лалов бе избран през 2012 г. от Висшия съдебен съвет за председател на Софийския районен съд, но през декември 2016 г., преди да изтече мандатът му, подава оставка заедно с четиримата заместник-председатели в знак на несъгласие с политиката на Висшия съдебен съвет и посегателствата върху независимостта на съда. Това бе първият случай в българската съдебна система председател на съд да напусне поста си заради несъгласие с върховния управляващ орган на съдебната власт. Но Лалов подаде оставката си едва след като беше решен сградният проблем на най-големия районен съд в България СРС, който работеше пренаселен сред непоносими материални условия, и съдът най-сетне получи две сгради - на бул. \"Цар Борис Трети\" и на бул. \"Скобелев\". От разказа на Лалов става ясно защо е търпял и мълчал, но и се е съпротивлявал в рамките на възможното, за да пази едновременно независимостта на съда от властта, но и да реши сградния проблем, който зависи от същата власт. \"Дневник\" публикува от EUelectionsBulgaria с малки съкращения историята на съдията Методи Лалов. Заглавието и част от акцентите са на редакцията. Преди да разкажа историята, искам да обясня защо го правя сега и защо за част от тези случаи не съм се обърнал към институциите. Аз не вярвам, че Висшият съдебен съвет, съдебният инспекторат и прокуратурата биха направили нещо. Има достатъчно показателни примери за това. Висшият съдебен съвет не разкри докрай скандала Цум-гейт. Нямаше последствия и по други подобни случаи. В същото време решаването на проблемите на съда, на който бях изпълняващ длъжността председател, зависеше от тези хора с влияние. Към онзи момент Софийският районен съд нямаше дори нормална сграда, в която да работи, и моята цел бе да осигуря тази сграда, както и да работя за намаляване на огромното натоварване на съдиите. Външният натиск върху мен нямаше никакъв ефект, защото не му се подадох, но в същото време не исках да създавам допълнителни проблеми, за да не проваля проектите на съда. Знам, че ще ме упрекнат, че съм мълчал през цялото време, но сега виждам, че има обществена енергия, граждански организации, съдии, които се опитват да повдигнат завесата и да говорят публично за проблемите. Затова и намирам основание да разкажа за тези случаи. Искам да подпомогна тази обществена енергия. По начина, по който се случват нещата сега, повече не може да се продължава. Срещата с депутата от ГЕРБ През 2015 година вече бях председател на районния съд, който се беше настанил в новата си сграда. Тогава ми се обади върховен съдия и настоящ член на Конституционния съд, с когото се познаваме добре, тъй като сме работили заедно и в Софийския градски съд и в Софийския районен съд. Върховният съдия ме помоли да се срещна с депутат от ГЕРБ със съществен принос към законодателния процес. Съгласих се на срещата, тъй като решаването на проблемите на съда, свързани с натовареността неминуемо минават и през промени в законите. На другия ден депутатът дойде при мен в съдебната сграда. Попитах го дали има проблем, или посещението му е за нещо хубаво за съда. За съжаление, нерядко в съда има проблеми със забавени дела. Очаквах или да поиска нещо нередно, или да говорим за законодателни промени, които ще облекчат работата на районния съд. Политикът обаче от вратата каза, че има изпълнително дело срещу партията, на която е член. И че ще бъде добре да се забави развитието му, за да не се разчуе за него. Обясни ми, че става дума за около 24 000 лева (12 000 евро), които политическата партия не е платила за наем на сграда в подножието на Витоша. Обяснено ми бе, че е имало е забавяне на наема и партията е осъдена да плати, за което е издаден изпълнителен лист. Депутатът поиска, ако може това дело да не бъде движено защото, ако се чуе в предизборна обстановка, че партията дължи пари, това ще е доста неприятно. Аз го попитах защо идва да ми каже това. Отговори, че е дошъл да ме информира. Казах му, че след като дължат пари и са осъдени, трябва да платят. Депутатът ми каза, че се съмнява, че има нещо нередно по делото, защото то било решено твърде бързо. По стечение на обстоятелствата знаех за този случай, защото няколко дни преди това при мен дойде съдията по делото - Стефан Шекерджийски. Той беше възмутен от постъпила жалба по делото от представител на ГЕРБ, в която е бил недопустимо остро критикуван. Съдия Шекерджийски е известен като един от съдиите в Софийския районен съд, които работят изключително отдадено и бързо. Казах на депутата, че съдията просто си върши работата бързо и е известен с това. Припомних му, че партията взема милиони държавна субсидия, с които няма никакъв проблем да плати. Благодарих му за новата сграда на съда, която получихме със съдействието на правителството на ГЕРБ, но която получихме в изпълнение на задължението на изпълнителната власт да обезпечава съдебната власт със сгради (преди промяната на Конституцията). Накрая на срещата казах: \"Ако мислите, че сте си купили съд чрез мен заради една сграда или нещо друго, много се лъжете\". Видях, че депутатът не остана никак доволен. Попитах го дали има още нещо. Каза, че няма и си тръгна. Тази история е класически пример за двойния стандарт в отношението към правосъдието. Оплакват се от забавено правосъдие, а после идват да търсят забавяне...\" - в. \"Дневник\".Евроизборите неизменно са във фокуса на вниманието.\"ЦИК не е установила нарушения от страна на премиера Бойко Борисов във връзка с предизборната кампания и сигналът срещу него е оставен за сведение. Това съобщи говорителят на комисията Александър Андреев пред медиите... Преди дни БСП внесе жалби до ЦИК и СЕМ за използването на държавен ресурс за водене на предизборна кампания във връзка с публичните изяви на премиера. Същото обвинение беше изразено и от президента Румен Радев. В отговор Борисов призова ЦИК да провери дали пък държавният глава не агитира за БСП. \"Не карайте ЦИК да влиза в какъвто и да било дебат между институциите. Беше разгледан сигнал, който постъпи във връзка с нарушение на кампанията от страна на премиера. ЦИК не установи нарушения и той остана за сведения\", обясни. Той допълни, че до момента от ГЕРБ не е постъпвал сигнал срещу президента. Ако постъпи такъв сигнал, ще бъде докладван и ЦИК ще се произнесе, допълни говорителят на комисията.\" - в. \"24 часа\".\"ЦИК не е установила нарушения от страна на премиера Бойко Борисов във връзка с предизборната кампания и сигналът срещу него е оставен за сведение. Такова е становището на Централната избирателна комисия по внесения от БСП сигнал до ЦИК, че Борисов харчи държавна пара за изборите... \"Не карайте ЦИК да влиза в какъвто и да било дебат между институциите\", призова още Андреев. \"Не карайте ЦИК да влиза в някакъв дебат между институциите. Беше разгледан сигнал, който постъпи във връзка с нарушение на кампанията - ЦИК не установи нарушения и той остана за сведение\", коментира пред медиите говорителят на ЦИК Александър Андреев. \"В жалбата, която беше депозирана в ЦИК, бяха посочени сайтовете на медии, които са излъчили репортажи, във връзка с посещение от страна на министър-председателя Бойко Борисов на определени събития в страната, свързани с изпълнението на неговите функции като премиер и в тази връзка ЦИК, след проведените обсъждания, в зависимост от аргументите, които бяха изложени в рамките на обсъждането, прецени, че тези изяви не отразяват предизборна кампания, осъществена от министър-председателя в това му качество. С оглед на това няма използване на държавен ресурс, поради което бяха оставени за сведение ...\" - в. \"Труд\".\"Всичките машини за гласуването на евроизборите вече са в България, съобщи пред БНР Веселин Тодоров от спечелилата конкурса за доставка фирма \"Сиела Норма\". По думите му това са 3000 машини плюс резервни 10%. Те са в склад, одобрен от ЦИК. Вероятно днес от Комисията ще проверят и преброят машините. Тодоров обясни, че до 15 май представители на ЦИК трябва да проверят софтуера. \"Вчера имаше проверка на софтуера - дали работи така, както е описано в процедурата. Имаме одобрение. До 15-и трябва да се провери дали това е инсталирано на всички машини. Смятаме, че няма да е проблем за тези пет дни това, което е одобрено, да го инсталираме на всичките 3000 машини. На 15-и или в близките дни след това може да има одит от външна организация, вероятно академична институция, която ще провери дали вътрешните процеси, по които работи системата, са такива, каквито са описани\", каза шефът на \"Сиела Норма\". \"След това идва най-истеричната част - разнасянето на машините, което ще стане на 24-и срещу 25-и май. След това нашите колеги напускат мястото и са на разположение през целия ден в неделя, без да имат право да са вътре в секциите, но да са на повикване при технически проблеми\", съобщи Тодоров. Веселин Тодоров увери, че имат достатъчно експерти, за да покрият всичките изборни секции. По думите му машините за гласуването са произведени специално за България, което е и причината за по-високата цена за наем. Ако след тези избори законодателят се откаже от машинното гласуване, тези машини до голяма степен остават непотребни, обясни той.\" - в. \"Стандарт\".", "date": "2019.05.11", "title": "Разследват НЕК, имуществената декларация та Порожанов е непълна, ЦИК не откри вина на Борисов…  "}
{"url": "https://news.bg/int-politics/savetat-za-sigurnost-idlib-e-zastrashen-ot-humanitarna-katastrofa.html", "text": "На извънредно заседание за Сирия Съветът за сигурност на ООН изрази дълбока загриженост за продължаващата ескалация на насилието н провинция Идлиб, предаде Дойче веле.Пълномащабната военна операция застрашава региона с хуманитарна катастрофа, заявиха 11 от 15-те участници з закритото заседание, което се проведе в петък, 10 май, в Ню Йорк. Те призоваха всички страни в конфликта да спазват международното хуманитарно право и да защитават цивилното население.Заседанието беше свикано по искане на Германия, Белгия и Кувейт. Призивът на Съвета за сигурност не беше подкрепен от Русия, Индонезия, Китай и Южноафриканската република.От края на април руските военновъздушни сили и сирийските правителствени войски извършиха поредица от атака срещу сирийските провинции Идлиб и Хама.ООН и СЗО посочват, че от бомбардировките са пострадали най-малко 10 училища и 12 здравни заведения.По данни на ООН, над 150 хиляди души са напуснали двата региона, за да се спасят от бойните действия.", "date": "2019.05.11", "title": "Съветът за сигурност: Идлиб е застрашен от хуманитарна катастрофа"}
{"url": "https://news.bg/int-politics/senatskata-komisiya-po-razuznavaneto-prizova-donald-tramp-mladshi.html", "text": "Комисията по разузнаването към американския Сенат изпрати призовка на сина на президента - Доналд Тръмп-младши, за да даде показания по руската афера, предаде радио \"Свободна Европа\".Комисията за първи път призовава член на президентското семейство, отбелязва CNN.В американските медии се появиха съобщения, че Тръмп-младши ще откаже да свидетелства. Има и друга вероятност - той просто да не дойде в сената, без официален отказ.Преговорите по призоваването на сина на президента са се водели от няколко седмици в комисията, в която мнозинство имат сенаторите републиканци. Тръмп-младши и предлагал на комисията да му бъдат зададени въпроси в писмена форма, без призовка за изслушване.Ако той откаже да се яви пред сенаторите, това ще означава, че конфликтът му с комисията ескалира.През септември 2017 г. Доналд Тръмп-младши даде показания по руската намеса в изборите пред правната комисия на Сената. Сенаторите му задаваха въпроси за преговорите с Роб Голдстоун, който обещал на руската адвокатка Наталия Веселницка при предоставянето на данни, компрометиращи Хилари Клинтън.", "date": "2019.05.11", "title": "Сенатската комисия по разузнаването призова Доналд Тръмп-младши"}
{"url": "https://news.bg/int-politics/frenskiyat-parlament-glasuva-zakon-za-vazstanovyavaneto-na-notr-dam.html", "text": "Френският парламент одобри на първо четене законопроект за възстановяването на катедралата \"Нотр Дам\", съобщават френските медии.По-рано документът е разгледан от правителството, предаде телевизионният канал LCP.Според законопроекта, възстановяването ще бъде извършено със средства от дарения. За дарите са предвидени данъчни облекчения.Напомняме, пожарът, който обхвана храма 15 април, унищожи килата-стрела и покрива на сградата. Конструкцията на фасадата и другите две кули бяха съхранени. Пожарникарите гасиха отъня с изключителна жертвоготовност в продължение на 15 часа.Още н аследващия ден президентът на Франция Еманюел Макрон заяви, че за пет години катедралата \"Нотр Дам\"  от големия пожар.\"Ще възстановим \"Нотр Дам\", за да стане още по-красива. И искам това да стане за пет години. Можем да го направим и ще се мобилизираме.\" - обеща Макрон в телевизионно обръщение към нацията.", "date": "2019.05.11", "title": "Френският парламент гласува закон за възстановяването на „Нотр Дам“"}
{"url": "https://news.bg/world/v-nigeriya-osvobodiha-900-detsa-darzhani-ot-voenizirana-organizatsiya.html", "text": "В Нигерия освободиха близо 900 деца, държани в плен от организацията CJTF, която ги е използвала за бойни действия срещу радикалната ислямистка групировка \"Боко харам\", съобщи Unicef.\"894 деца, сред които 106 момичета, бяха освободени от редиците на Общата гражданска целева група CJTF в Майдугури\", се казва в съобщение на Unicef.По данни на организацията, групировката е била сформирана през 2013 г. за борба с \"Боко харам\".", "date": "2019.05.11", "title": "В Нигерия освободиха 900 деца, държани от военизирана организация"}
{"url": "https://news.bg/int-economics/kitay-e-zastrashen-ot-nay-golemiya-defolt-v-istoriyata-si.html", "text": "Китай е заплашен от най-мащабния дефолт в своята история - става дума за сума от 13 трилиона долара, прогнозират анализатори на Bloomberg.\"Експертите на агенцията анализираха данни от 2016 г. досега. Те отбелязаха, че през първите четири месеца на 2019 г. китайските компании са обявили дефолт по вътрешни облигации за 5.8 милиарда долара. Този показател е 3.4 пъти по-висок, отколкото през 2018 г.\" - се казва в публикацията.Освен това, китайските компании вече обявяват дефолт три пъти по-бързо, отколкото през 2016 г.Сред причините за прогнозирания дефолт се посочват натискът от страна на властите върху банките, стремежът към намаляване на излишните производствени мощности, намаленото финансиране на компаниите.", "date": "2019.05.11", "title": "Китай е застрашен от най-големия дефолт в историята си "}
{"url": "https://news.bg/bulgaria/pochitame-ravnoapostolite-kiril-i-metodiy.html", "text": "Днес православната църква почита светите равноапостоли Кирил и Методий. В епархиите в цялата страна ще бъдат отслужени празнични литургии.11 май е и патронен празник на Националната библиотека \"Св. Св. Кирил и Методий\" и професионален празник на библиотекарите.Първи известия за празника намираме в \"Христоматия славянского язика\" от 1852г. на Неофит Рилски.През 1857 г. денят на светите братя е почетен в българската църква \"Св. Стефан\" в Цариград, заедно със служба и за св. Иван Рилски.На следващата година, 1858 г. този ден е отпразнуван и в Пловдив с тържествена служба в църквата \"Света Богородица\", а след това учителят Йоаким Груев произнася вълнуващо слово за живота и делото на Кирил и Методий.От 1863 г. 11 май се установява като църковен празник на светите равноапостоли Кирил и Методий. В София празникът бил организиран от учителя Сава Филаретов.След Освобождението 11 май става всеучилищен празник на славянските първоучители. Тогава възниква и идеята за празничен химн.В Русе, през 1892 г. Стоян Михайловски, тогава учител в Мъжката гимназия, написва химна \"Върви народе възродени\". През май 1901г. учителят от Петокласното Ловчанско училище Панайот Пипков написва музиката към текста.С въвеждането на григорианския календар през 1916 г. празникът, отбелязван от държава и църква, се чества на един ден - 24 май. След 1969 г. се провежда изкуствена секуларизация чрез отделяне на църковния от светския календар, затова днес има два празника - църковен (11 май) и светски (24 май).", "date": "2019.05.11", "title": "Почитаме равноапостолите Кирил и Методий  "}
{"url": "https://news.bg/world/sasht-izprashtat-vtori-voenen-korab-v-zaliva.html", "text": "САЩ изпращат втори военен кораб в Близкия Изток заради ескалацията на напрежението с Иран, предаде Би Би Си.Уточнява се, че корабът \"Арлингтън\", който превозва коли-амфибии и самолети, ще се присъедини към самолетоносача \"Ейбрахам Линкълн\" в Персийския залив.В региона ще бъде разположена и система за противоракетна отбрана .По-рано от Пентагона съобщиха, че бомбардировачи B-52 са пристигнали в база в Катар.Припомняме, Иран обяви, че се оттегля от някои свои ангажименти по ядрената сделка и заплаши да активизира ядрената си програма, ако останалите страни от ядреното споразумение не се противопоставят на американските санкции срещу Техеран.", "date": "2019.05.11", "title": "САЩ изпращат втори военен кораб в Залива"}
{"url": "https://news.bg/regions/spryaha-razchistvaneto-na-svlachishteto-po-patya-kam-rilskiya-manastir.html", "text": "Спряха разчистването на свлачището по пътя към Рилския манастир, съобщава Нова телевизия.На мястото са монтирани временни светофари, които регулират движението, но никой не работи от отстраняването на срутилата се земна маса.Припомняме, вчера стана ясно, че , след като заради обилния дъжд през последните дни падна нова земна маса заедно с дървета и огромни парчета скали.Въпреки че проблемът все още не е разрешен, на мястото има само един паркиран багер. Временните светофари също не са добре настроени помежду си. Към момента обаче трафикът към манастира не е натоварен.От Областно пътно управление увериха, че до 15 юни теренът трябва да бъде напълно изчистен и обезопасен, за да се подготви за предстоящия летен туристически сезон.В участъка по пътя от Рила до най-големия манастир в България, над село Пастра, В район от около 100 метра вече повече от година се свличат скални маси, което възпрепятства движението. Ограничението в скоростта за преминаващите е сведена до 20 км/ч.Отсечката се укрепваше многократно и имаше многобройни уверения, че проблемът може да се реши генерално.", "date": "2019.05.11", "title": "Спряха разчистването на свлачището по пътя към Рилския манастир"}
{"url": "https://news.bg/regions/varna-vleze-v-100-te-natsionalni-turisticheski-obekta.html", "text": "С три нови национални туристически обекта се сдоби Варна, предаде БНТ.Римските терми, Аладжа манастир и парк-музеят \"Владислав Варненчик\" вече са част от \"100-те национални туристически обекта\".На специална церемония бяха връчени печатите, с които се удостоверява посещението на тези забележителности.Аладжа манастир е най-големият скален манастир по Българското Черноморие. Римските терми са едни от най-добре запазените архитектурни останки от античността. От своя страна парк-музеят \"Владислав Варненчик\" пази спомена за Битката на народите, която е ключова за историята на Стария континент.Кметът на Варна Иван Портних увери, че усилията за социализиране на обектите на културно-историческото наследство ще продължат и занапред.Популяризирането на историческите, природни и културни забележителности е важна стъпка за превръщането на града ни в туристическа дестинация за четири сезона, заяви той.", "date": "2019.05.11", "title": "Варна влезе в 100-те национални туристически обекта"}
{"url": "https://news.bg/crime/ostaviha-v-aresta-obvineniya-za-palezha-v-burgas.html", "text": "Окръжният съд в Бургас взе мярка за неотклонение \"Задържане под стража\" спрямоНиколай П., привлечен като обвиняем за палеж.Срещу него е повдигнато обвинение за това, че на 9 май в на бул. \"Захари Стоянов\" в Бургас чрез възпламеняване на запалителна течност е . Освен че те са изгорели напълно, е имало опасност пожарът да се разпростре и върху други строителни машини.Пожарът е нанесъл значителни вреди на обща стойност 210 000 евро.Ако бъде признат за виновен, подсъдимият може да получи от 3 до 12 години затвор за деянието си.Според съда доказателствата до момента позволяват да се направи предположение за възможна съпричастност на обвиняемия в престъплението. Има и достатъчно доказателства да се смята, че има опасност обвиняемият да извърши ново престъпление.Многократните осъждания на Николай П. свидетелстват за утвърдени престъпни навици и го разкриват като личност с висока степен на обществена опасност, посочват от съда и допълват, че пребиваването на обвиняемия в затвора не го е превъзпитало, след като палежът е извършен след освобождаването му от затвора на 14 декември 2018 г.Според съда доводите на защитата за здравословното състояние на обвиняемия не са пречка, той да търпи най-тежката мярка за неотклонение, тъй като лечението би могло да продължи и при условията на \"Задържане под стража\".", "date": "2019.05.11", "title": "Оставиха в ареста обвинения за палежа в Бургас"}
{"url": "https://news.bg/regions/uchenitsite-v-dupnitsa-s-vse-poveche-vazmozhnosti-za-dualno-obuchenie.html", "text": "През следващата учебна година училищата в Дупница с прием след 7. клас ще предлагат специалности, за които е предвидена дуална форма на обучение, предаде БНТ.Професиите, които учениците ще се усвояват паралелно с практически умения, са машинен техник за химическата и хранително-вкусовата промишленост и оператор в производството на облекло.Тази година в общината около 400 ученици ще завършат седми клас. Четири професионални гимназии обявяват прием в четири паралелки за дуална форма на обучение.За втора година учениците от специалност \"Лаборант в химическата промишленост\" ще бъдат на дуално обучение с възможност за работа във фармацевтичното предприятие в града с подписан договор и стипендия.\"Машини и съоръжения в химическата и хранително-вкусовата промишленост\" е една от специалностите, при които в 11. клас два дни от седмицата учениците имат практика, а в 12. клас - три дни. Предвижда се те да получават 90% от минималната работна заплата.Учениците, които са завършили специалност от профилираните гимназии в Дупница, ще бъдат приемани с предимство след 12. клас в университетите у нас.", "date": "2019.05.11", "title": "Учениците в Дупница с все повече възможности за дуално обучение"}
{"url": "https://news.bg/int-politics/teroristite-ot-daesh-obyaviha-che-sa-sazdali-provintsiya-v-indiya.html", "text": "Терористичната групировка ДАЕШ (\"Ислямска държава\") за първи път обяви, че е създала \"провинция\" в Индия, след като при сблъсък между екстремисти и силите за сигурност в оспорваната област Кашмир е бил убит екстремист с предполагаеми връзки с групировката, съобщава \"Ройтерс\".Новинарската агенция на терористите \"Амак\" обяви създаването на новата провинция, която тя нарече \"Уилаях Хинд\" в изявление, в което също се твърди, че ДАЕШ са убили индийски войници в град Амшипора в Кашмир.Изявлението на ДАЕШ съответства на изявление на индийската полиция от вчера, че екстремист, чието име е Ишфак Ахмад Софи, е бил убит в Кашмир.Изявлението на ДАЕШ за създаването на нова провинция изглежда има за цел да засили позициите ѝ, след като терористичната групировка беше разгромена в Сирия и Ирак, където някога контролираше десетки хиляди квадратни километра територия.ДАЕШ засили нападенията тип \"удряш и бягаш\", както и самоубийствените нападения, включително пое отговорност за бомбените атаки в Шри Ланка, при които загинаха най-малко 253 души.\"Създаването на \"провинция\" в област, където ДАЕШ не разполага с нищо, наподобяващо действително управление, е абсурдно, но не трябва да се отписва\", изтъкна Рита Кац, която е директор на разузнавателната организация SITE, която следи дейността на екстремистите.\"Светът може да е учуден от тези събития, но за екстремистите в тези уязвими региони това са значителни жестове, които помагат да се положат основите на възстановяването на \"халифата\" на ДАЕШ\", допълва Кац.Ишфак Ахмад Софи е участвал в няколко групировки в Кашимр в продължение на повече от десетилетие, преди да се врече във вярност на ДАЕШ, поясни официален представител на военните, а това също става ясно от интервю, дадено от Софи за списание, което симпатизира на ДАЕШ.Той е заподозрян за няколко нападения с гранати срещу силите за сигурност в региона, уточняват полицейски и военни източници.Военният източник е заявил, че е възможно Софи да е бил единственият екстремист, останал в Кашмир, свързан с ДАЕШ.Сепаратисти в продължение на десетилетия водиха въоръжен конфликт срещу индийското управление в Кашмир, чието население в мнозинството си е мюсюлманско. По-голямата част от тези сепаратистки групировки искат независимост за Кашмир или той да се присъедини към големия враг на Индия - Пакистан. Те не се стремят, за разлика от ДАЕШ, да установят империя в целия мюсюлмански свят.Ядрените сили Индия и Пакистан водиха две войни заради Кашмир и стигнаха до ръба на трета по-рано тази година след самоубийствено нападение на базирана в Пакистан екстремистка групировка, при което загинаха най-малко 40 полицаи в контролираната от Индия част от Кашмир.", "date": "2019.05.11", "title": "Терористите от ДАЕШ обявиха, че са създали \"провинция\" в Индия"}
{"url": "https://news.bg/world/petima-ubiti-pri-atentata-v-pakistan.html", "text": "Най-малко петима души загинаха при в пакистанската провинция Белуджистан, съобщиха световните информационни агенции.Загинали са един охранител и четирима нападатели. Според източник от силите за сигурност, всички терористи са били ликвидирани.Съобщава се за продължила поне час престрелка.Въоръжени мъже нахлуха в луксозен хотел в размирната пакистанска провинция. Атаката е била извършена в хотел Pearl Continental в пристанищния град Гуадар, който е център на инвестиционен проект на Китай на стойност няколко милиарда долара.Повечето гости в хотела, популярен сред чуждестранни туристи и бизнесмени, бяха евакуирани.Сепаратистката Армия за освобождение на Белуджистан пое отговорност за нападението. Екстремистката групировка заяви, че нападението е било насочено към китайски и други чуждестранни инвеститори.", "date": "2019.05.11", "title": "Петима убити при атентата в Пакистан "}
{"url": "https://news.bg/bulgaria/sadat-ostavi-v-aresta-telefonnite-izmanitsi-ekstradirani-ot-rumaniya.html", "text": "Съдът остави в ареста телефонните измамници, екстрадирани от Румъния, предаде \"Нова\".Мотивът е, че има достатъчно събрани доказателства срещу тях.Според съдията, има реална опасност задържаните да се укрият или извършат ново престъпление. Те са безработни, с основно образование и криминално минало.Специализираната прокуратура поиска налагане на мярка за неотклонение \"Задържане под стража\" спрямо петимата телефонни измамници, екстрадирани от Румъния.Припомняме, мъжете бяха задържани в северната ни съседка на 18 април с Европейска заповед за арест по обвинение за участие в организирана престъпна група за телефонни измами.Преди дни те бяха , бяха им повдигнати обвинения и им бе и прокурорско задържане до 72 часа.Те са част от , занимавала се с телефонни измами. Групировката беше неутрализирана в хода на предприети Останалите петима участници в престъпната група бяха задържани в София и в Горна Оряховица. Те са в следствения арест, след като Специализираният наказателен съд и Апелативният специализиран наказателен съд им определиха най-тежката мярка за неотклонение.", "date": "2019.05.11", "title": "Съдът остави в ареста телефонните изманици, екстрадирани от Румъния "}
{"url": "https://news.bg/world/18-600-zhalti-zhiletki-sabra-poredniyat-protest-vav-frantsiya.html", "text": "Най-малко 18 600 души са участвали в поредните протести на \"жълтите жилетки\" във Франция, предаде ТАСС.Това показват официалните данни, но според организаторите са присъствали не по-малко от 37 000 демонстранти.Това е 26-и протестен ден. Демонстрациите продължават вече половин година. Съобщава се за сблъсъци между участници и полиция в Нант и Лион, където служителите на реда са били принудени да използват сълзотворен газ.Обичайно поредни демонстрации приключват с десетки задържани.Останалите демонстрации са протекли без големи инциденти.Президентът Еманюел . Той заяви, че е чул гласа на недоволните, но няма да се съгласи с проявите на насилие и вандалски акции.", "date": "2019.05.11", "title": "18 600 \"жълти жилетки\" събра поредният протест във Франция "}
{"url": "https://news.bg/bulgaria/katastrofa-vav-vratsa-po-chudo-se-razmina-bez-zhertvi.html", "text": "Тежка катастрофа в събота вечерта във Враца по чудо се размина без жертви, предаде \"24 часа\".Ранен е шофьорът, който е получил на място медицинска помощ. Пробата му с дрегер е показала 1,36 промила алкохол. Неговият спътник в колата е невредим.Водачът е шофирал с висока скорост и колата първо е поднесла, ударила се е вдясно по посока на движението си, след което се забила в блок.Две патрулки и линейка са пристигнали на мястото на катастрофата.", "date": "2019.05.11", "title": "Катастрофа във Враца по чудо се размина без жертви "}
