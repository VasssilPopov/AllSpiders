{"url": "https://news.bg/int-politics/chastnata-armiya-vagner-se-osveti-na-ofitsialni-pregovori-shoygu-haftar.html", "text": "Близкият до Владимир Путин бизнесмен Евгений Пригожин е участвал в среща на руския военен министър Сергей Шойгу с либийския маршал Халифа Хафтар в Москва, съобщава в. \"Новая газета\"., който е известен с прозвището \"готвачът на Путин\", се свързва с частната армия \"Вагнер\" и с петербургската \"\". Официално Кремъл отрича, че частната армия е свързана с руското военно министерство.По-рано в медиите се появиха публикации за действия на руски наемници в Либия.Вестникът публикува видео от срещата, като уточнява, че то е поместено на канала на главнокомандващия въоръжените сили на Либия маршал Хафтар в YouTube.Хафтар пристигна в руската столица в сряда, 7 ноември, за срещата с Шойгу. Според официалната информация на руското военно министерство, двамата са обсъждали борбата с международния тероризъм и изхода от кризата в Либия.Но видеото се вижда, че Пригожин стои на входа на стаята за преговори. На следващи кадри той е заснет и на масата за преговорите.Присъствието му на срещата е потвърдено и от източник на агенция \"Интерфакс\" от военните среди.", "date": "2018.11.09", "title": "Частната армия „Вагнер“  се освети на официални преговори Шойгу-Хафтар"}
{"url": "https://news.bg/int-politics/minimalnata-zaplata-v-rumaniya-stava-507-dolara-nad-870-lv.html", "text": "Правителството на Румъния прие извънредно постановление, което ще създаде две различни равнища на минималната работна заплата в страната от догодина, съобщава \"Асошиейтед прес\".Според мярката минималната месечна работна заплата ще бъде 2 080 леи (507 долара, над 870 лева) от 1 януари 2019 г., докато хората с висше образование или 15 години трудов стаж ще имат гарантирана минимална заплата от 2350 леи (573 долара). Досега имаше само една ставка на минималната работна заплата и тя беше в размер на 1900 леи (463 долара), независимо от квалификацията на служителя или работника.Френската търговска камара в Румъния разкритикува увеличението на минималната работна заплата, изтъквайки, че това щяло да увеличи разходите за труд и че сроковете не дават на компаниите време да коригират бюджетите си. От камарата добавиха, че това щяло да доведе до инфлация и щяло да направи Румъния по-малко привлекателно място за инвестиции.Бизнес организацията представлява 3000 компании, в които работят 120 хил. души, с приходи от около 17 млрд. евро.Припомняме, че в България от 1 януари 2019 г. минималната работна заплата става 560 лева, като това е 50 лв. ръст в сравнение с 2018 г. ", "date": "2018.11.09", "title": "Минималната заплата в Румъния става 507 долара (над 870 лв.)"}
{"url": "https://news.bg/health/roditelite-na-nedonoseni-bebeta-tryabva-da-vyarvat-v-detsata-si.html", "text": "Работите като логопед в помощ на семейства с недоносени бебета. Какво трябва да знаят родителите при грижата за недоносените деца?Важно е родителите да знаят, че децата се развиват изключително динамично през първите години от живота си, точно тогава имат и най-голям шанс да преодолеят най-бързо и с възможно по-малко или никакви последствия трудностите, пред които са изправени. В този смисъл, своевременното обръщане към специалист в случаите, когато имат притеснения относно развитието на детето си, е от голямо значение. Участието на родителите в терапията на децата също е много важно, тъй като те са тези, които прекарват с тях най-много време, познават ги най-добре, а общуването и партньорството между тях и терапевтите неминуемо оказва положителен ефект върху преодоляването на трудностите, които детето среща.А от какво се нуждаят най-много семействата?Непосредствено след преждевременното раждане родителите се нуждаят изключително от информация какво се случва с децата им, често се нуждаят и от психологическа подкрепа, за да се справят по най-добрия начин със ситуацията. Изключително необходимо е и да им бъде осигурена възможност да посещават бебето си колкото се може по-често в неонатологичното отделение - да практикуват кенгуру-грижи с него, както и да участват в дейности, свързани с ежедневното му обгрижване, които са постижими за тях към момента и са съобразени със състоянието на бебето и преценката на медицинския екип. Ако трябва да обобщим, родителите на недоносени бебета имат нужда да бъдат със своите деца, така че да възстановят и укрепят преждевременно прекъснатата връзка помежду си.Какви са най-честите проблеми, с които се сблъсквате?Не малка част от недоносените деца страдат от по-сериозни двигателни увреждания, като детска церебрална парализа. В този случай родителите се обръщат достатъчно рано към нас, което позволява своевременно стартиране на комплексна терапевтична работа - с рехабилитатор или ерготерапевт, логопед и други, подходящи за съответния случай, специалисти. В други случаи родителите се обръщат към нас на по-късен етап, обезпокоени от това, че наблюдават изоставане в някоя зона от развитието на децата си, например в езиково-говорното или двигателно развитие, развитието на умения за самостоятелност или поведенчески проблеми.Кое е най-трудното при работата ви с майките на недоносените деца?Не мисля, че бихме могли да си съставим обобщен образ на родителите на недоносени деца. Те са преди всичко родители и като всички останали родители имат своите индивидуални въпроси и притеснения, но в същото време най-често са били изложени на много по-висок стрес в началото на живота на децата им, за разлика от останалите родители. Това е предпоставка да бъдат и много по-тревожни за развитието на децата си, както и да имат първоначална необходимост от повече подкрепа за себе си във връзка с преодоляването на стреса от преждевременното раждане.Каква помощ очаквате да получите за подпомагане на дейността на центъра?Към момента, може би ни е най-необходима подкрепа за реализиране на социалната програма, която създадохме в Центъра. Тя е предназначена за семейства, които нямат финансовата възможност да обезпечат терапията на децата си. Благодарение на нея успяваме да поемем 50% от сумата за терапия в Центъра, което позволява работата с децата да се случва с необходимата честота и продължителност. Към момента социалната програма се реализира изцяло благодарение на дарителите ни.Другата, много необходима подкрепа, е свързана с осигуряването на надграждащи обучения за специалистите на Центъра. Всички работещи в него притежават тясна експертиза в областта на ранното детско развитие и работата с недоносени деца и техните семейства, но с оглед на факта, че науката и практиката се развиват, актуализирането на знанията и терапевтичните подходи на екипа са от изключителна важност за качеството на работата ни.Какъв съвет бихте дали на семействата с недоносени бебета?Преди всичко, да вярват в децата си и да ги подкрепят по пътя на развитието им, но да не забравят да се грижат и за себе си. Често съветваме родителите да не ангажират цялото време на децата в специализирани занимания или посещения при терапевти, времето за отдих със семейството и времето за игра не рядко е подценявано, а неговото въздействие върху развитието на децата е не по-малко значимо от това на структурираните занимания.", "date": "2018.11.09", "title": "Родителите на недоносени бебета трябва да вярват в децата си"}
{"url": "https://news.bg/crime/spetssadat-okonchatelno-opravda-aleksey-petrov-po-deloto-oktopod.html", "text": "Спецсъдът окончателно оправда Алексей Петров по делото \"Октопод\".Решението на спецсъда дойде  и .Припомняме, Алексей Петров беше подсъдим като лидер на организирана престъпна група за изнудване. Обвинени с него бяха още Янко Попов, Антон Петров Хамстера, Кирил Топалов и Марчело Джотолов.По всички обвинения освен Алексей Петров бяха оправдани и Антон Петров и Кирил Топалов.Специализираният съд реши Марчело Джотолов и Янко Попов да получат по 3 години условна присъда за това, че през 2007 година са изнудвали бившия полицай Николай Динков да преведе 180 хил. лева по сметка на Марчело Джотолов.Джотолов и Попов също така трябва да заплатят глоба в размер на 4 000 лева.Делото по акцията \"Октопод\" започна през месец декември 2011 година в Софийския градски съд.В началото на 2015 година делото беше прехвърлено в Специализирания наказателен съд, след като съдийката, която го гледаше в продължение на повече от 3 години Румяна Ченалова, беше уволнена.В хода на делото през годините гражданските ищци намаляха. Основният свидетел по делото  загина при катастрофа.След като чу оправдателната си присъда, Петров не коментира нищо пред медиите. Той даже изляза от друг вход, така че да пропусне среща с медиите, пише \"24 часа\".Никой от подсъдимите не пожела да коментира финала на първа истанция на процеса, информира БНР. \"Защитата два дена тука разказва какви монтажи има по това дело, какви престъпления и така нататък, извършени от истинския Октопод, който е във властта и сега. Последици няма да има, защото, когато изпълняват поръчка на тези, които още са във властта, и които са истинският Октопод, не може да се очаква отговор.\" Това заяви Васил Василев, адвокат на Алексей Петров.Присъдите на Специализирания наказателен съд могат да бъдат обжалвани или протестирани пред Апелативния спецсъд.", "date": "2018.11.09", "title": "Спецсъдът окончателно оправда Алексей Петров по делото \"Октопод\""}
{"url": "https://news.bg/economics/bulgargaz-prognozira-4-98-po-visoka-tsena-na-gaza-za-nachaloto-na-2019-godina.html", "text": "\"Булгаргаз\" ЕАД уведомява, че прогнозната цена на природния газ за І-во трим. на 2019 г. е 45,44 лв./MWh (без цени за достъп, пренос, акциз и ДДС).В сравнение с утвърдената за ІV-то трим. на 2018 г. цена (без цени за достъп, пренос, акциз и ДДС), прогнозната цена за І-во трим. на 2019 г. е по-висока с 2,15 лв./MWh или 4,98%.Увеличението се дължи на по-високите доставни цени на природния газ от внос, както и на по-високия курс на щатския долар спрямо лева.Прогнозната цена на природния газ отчита влиянието на ценообразуващите фактори към 8 ноември 2018 г. и не е окончателна.Окончателното предложение на \"Булгаргаз\" ЕАД за утвърждаване цената на природния газ за І-во трим. на 2019 г. ще бъде внесено в КЕВР на 11 декември.В съответствие с изискванията на чл.36а от Закона за енергетиката, \"Булгаргаз\" ЕАД, дъщерно дружество на \"Български Енергиен Холдинг\" ЕАД, в едномесечен срок преди подаване в КЕВР на заявлението за изменение на действащите цени за всяко тримесечие, следва да го оповести в средствата за масова информация.", "date": "2018.11.09", "title": "\"Булгаргаз\" прогнозира 4,98% по-висока цена на газа за началото на 2019 година"}
{"url": "https://news.bg/crime/burgaskiyat-sad-zashtiti-obvinenite-ot-turtsiya-balgarski-granichari.html", "text": "Районният съд в Бургас отказа правна помощ на турския съд по случая с българските граничари Михаил Цонков, Живко Петков, Николай Костов и Николай Петков, обвинени от южната ни съседка за убийството на бракониер, гражданин на Турция.Определението на съда е окончателно.Районният съд в Бургас не е дал ход на делото и не е взел защитни обяснения от привлечените като обвиняеми български граничари. Магистратите в морския град са приложили резервата по чл. 2 от Европейската конвенция за взаимопомощ по наказателноправни въпроси.Със Закона за ратифициране на Европейската конвенция за взаимопомощ по наказателноправни въпроси, в чл. 1, т.1, б. \"а\", Република България е направила резерва по чл. 2 от Конвенцията, като е заявила, че отказва правна помощ в случаите, когато спрямо същото лице, за същото престъпление има влязла в сила присъда, постановление или определение за прекратяване на делото, както и когато наказателната отговорност е погасена, поради изтичане на предвидената в закона давност.Съдебният състав на бургаския районен съд прие, че според разпоредбата на чл. 2, б. \"b\" от цитираната Конвенция, ако замолената страна счете, че изпълнението на молбата би могло да накърни суверенитета, сигурността, обществения ред или други интереси, правната помощ може да бъде отказана.Според Районен съд - Бургас, в случай на изпълнение на молбата за правна помощ на Първи тежък наказателен съд - гр. Къркларели, Република Турция, би бил накърнен суверенитета на Република България. Освен това за престъпленията е изтекла абсолютната погасителна давност, изключваща наказателно преследване съгласно НК на Република България.Освен това съдът счете, че ако уважи молбата на турския съд по отношение на Михаил Ц., би бил нарушен принципа \"Non bis in idem\" или правото на всеки да не бъде съден или наказван два пъти за едно и също престъпление, уреден в чл. 50 от Хартата на основните права на ЕС.Това е така, тъй като има влязло в сила постановление за прекратяване на наказателното производство от 2008 г., на Военно-окръжна прокуратура - Сливен, по което Михаил Ц. е бил привлечен като обвиняем за престъпление по чл. 123, ал. 4, вр. ал. 1 от НК.яПрипомняме, четиримата българи са обвинени за това, че в изпълнение на Закона и международните разпоредби са простреляли турски бракониер, навлязал без разрешение в български териториални води.Инцидентът стана на . Тогава български граничари се опитали да задържат турски бракониери на калкан, нарушили морската ни граница. Навлезлите в наши териториални води не се подчинили и полицаите е трябвало да изпълнят инструкциите при подобни случаи и да използват служебното си оръжие.От оръжието на  е произведен изстрел, причинил смъртта на единия от рибарите. . Бракониерите не се подчинили на полицейското нареждане.На 26-ти ноември 2009 г.  изцяло Михаил Цонков.В края на 2014 г. Европейският съд за правата на човека също оправдава българския граничар. .\"Ние изключително разчитаме на коректността на българската държава в лицето на нейните институции, че правата им ще бъдат защитени в пълен обем\", подчерта адвокат Кожухаров.Към момента защитата не се наема да прогнозира може ли турският съд да поиска .Такава . Тогава лично главният прокурор Сотир Цацаров увери, че държавата ни няма да допусне това.На , обвинени за това, че са простреляли смъртоносно турски рибар-бракониер, навлязъл в български териториални води. Следващото заседание е насрочено за 09 ноември 2018 г.", "date": "2018.11.09", "title": "Бургаският съд защити обвинените от Турция български граничари"}
{"url": "https://news.bg/int-politics/katar-dava-pari-na-hamas-za-da-plati-zaplatite-na-darzhavnite-sluzhiteli-v-gaza.html", "text": "Палестинското радикално ислямистко движение \"Хамас\", което контролира Ивицата Газа, е получило 15 млн. долара от Катар, за да му помогне да изплати заплатите на държавните служители, съобщава \"Асошиейтед прес\".Служители на екстремистката ислямистка групировка са се наредили на опашки пред местните банки днес, за да получат 60 процента от закъснелите си заплати.Пратеник на Катар е донесъл парите през Израел вчера. \"Хамас\" твърди, че месечните заплати постепенно ще се увеличават.Средствата са от жизненоважно значение за \"Хамас\", които бяха притиснати от блокадата, наложена от Израел и Египет от 2007 г. насам, както и от неотдавнашните санкции, наложени от Палестинската автономия, чието седалище е в Западния бряг.Плащането на заплати е част от непрякото споразумение между \"Хамас\" и Израел за подобряване на условията на живот за 2 млн. души в Газа, което впоследствие намали протестите по границата между Израел и Газа.От март насам 170 палестинци и един израелски войник бяха убити в протестите. \"Хамас\" призова за нова протестна демонстрация днес.", "date": "2018.11.09", "title": "Катар дава пари на \"Хамас\", за да плати заплатите на държавните служители в Газа"}
{"url": "https://news.bg/politics/aikb-odobryava-limitite-no-iska-i-metodika-v-zastrahovaneto.html", "text": "Асоциацията на индустриалния капитал в България се обръща към председателя на бюджетната комисия в парламента Менда Стоянова във връзка с промените, предложени от нея, в Застрахователния кодекс.От Асоциацията са на мнение, че кръгът от хора, които имат право да получат подобна компенсация е твърде широк. Безпокои ги и ръстът на сумите, които се присъждат от българския съд при такива случаи. От това АИКБ заключава, че лицата, които са причинили неимуществени вреди, ще трябва да изплащат значително по-големи обезщетения.Организацията отбелязва, че липсва методика, според която да се определят размерите на обезщетенията за неимуществени вреди. Няма и законов лимит на техния размер, което прави невъзможно да се обосноват размерите на присъжданите обезщетения. От АИКБ се опасяват, че това е предпоставка за субективност и за социална несправедливост.Високите застрахователни лимити предопределят нуждата от високи по размер застрахователни премии, категорични са от организацията. Това е необходимо, за да могат застрахователните компании да посрещат плащанията по застраховките. Поради несъгласието на застрахованите да плащат повече обаче, много от тях няма изобщо да застраховат автомобилите си на по-високата цена, твърдят от АИКБ.По тази причина Асоциацията настоява да бъде въведена методика за определяне размера на имуществените и неимуществени вреди в случаите на увреждане на здравето на лицата, които са пострадали от непозволено увреждане. АИКБ подкрепя и въвеждането на законови лимити за определяне на размера на неимуществените вреди на близките на починало лице от непозволено увреждане.От АИКБ приемат за достоверни изчисленията на Асоциацията на българските застрахователи, че ако кръгът от хора, които имат право на обезщетение за починал близък при катастрофа се увеличи средно с 2,5 души, при средния размер на обезщетенията през 2017 г. от 95 000 лв., то това ще означава допълнителни 800 млн. лв. да бъдат заделени като застрахователни резерви само за покриване на претенции по минали събития.Това би довело до удвояване на премията по застраховка \"Гражданска отговорност\", която пък ще се посрещне с бурно несъгласие от шофьорите.Не може да се разчита и на довода, че размерът на средната цена на застраховката \"Гражданска отговорност\" в България е един от най-ниските в Европа, твърдят от АИКБ.От Асоциацията изтъкват и високата смъртност по българските пътища в сравнение с останалите страни от Европейския съюз, което също има неблагоприятни последствия за застрахователите. Оказва се, че присъжданите обезщетения в България (средно около 95 000 лв. на всяко лице) надхвърлят неимуществените вреди за близките на починал в другите европейски държави.При това положение съществува голям риск да възникнат загуби по застраховката \"Гражданска отговорност\", обясняват от АИКБ и се позовават и на Анализа на пазара на задължителна застраховка \"Гражданска отговорност\" на автомобилистите в Република България, публикуван от Комисията за финансов надзор .По тази причина Асоциацията изразява своята подкрепа за промени в Кодекса за застраховането и в Закона за задълженията и договорите, с които да се въведат:1. Делегация, чрез която Комисията за финансов надзор, Министерството на здравеопазването и Министерството на труда и социалната политика да приемат съвместна наредба за утвърждаване на Методика за определяне размера на обезщетенията за имуществени и неимуществени вреди вследствие увреждане здравето на пострадало лице и за определяне на имуществени вреди на правоимащо увредено лице вследствие смъртта на пострадало лице.2. Лимити на размерите на обезщетенията за неимуществени вреди (морални болки и страдания) за близките на починал.3. Съгласуваност между Кодекса за застраховането и Закона за задълженията и договорите относно определянето на размера на обезщетенията за неимуществени вреди (морални болки и страдания) за близките на починал, за които би могъл да бъде задължен виновният водач и неговият застраховател по застраховка \"Гражданска отговорност\" на автомобилистите.АИКБ подкрепя и предложението Гаранционният фонд да изготви проект на методика, която да отчита както най-добрите международни практики, така и българската правна традиция и система на българското право. Методиката би трябвало да бъде утвърдена със съвместна наредба на КФН, Министерство на здравеопазването и Министерство на труда и социалната политика.Във връзка с изложеното дотук АИКБ заявява и че подкрепя предложенията за изменения в Кодекса за застраховането. Те предвиждат получаване на обезщетение в размер на 20 000 лева от съпруг, съпруга или лице, с което починалото лице е било в съжителство на съпружески начала; от всяко дете, включително осиновено, както и от всеки родител. Обезщетение в размер на 15 000 лева може да получи всеки брат или сестра, а 5 000 лева се предвиждат за друго лице поради създадените емоционални отношения с починалия. ", "date": "2018.11.09", "title": "АИКБ одобрява лимитите, но иска и методика в застраховането"}
{"url": "https://news.bg/int-politics/britanski-ministar-hvarli-ostavka-i-obyavi-plana-za-brekzit-za-uzhasna-greshka.html", "text": "Министърът на транспорта на Великобритания Джо Джонсън, който е брат на бившия външен министър Борис Джонсън, е подал оставка, изтъквайки, че не желае да подкрепи плана на премиера Тереза Мей за развода с Европейския съюз, съобщават британските медии.Джонсън написа в блога си, че Мей е предложила на депутатите да избират между \"васална зависимост и хаос\".\"За мен става все по-ясно, че споразумението за излизане от ЕС, което се финализира в Брюксел и Уайтхол дори докато пиша това, ще бъде ужасна грешка\", посочи Джонсън, допълвайки: \"Да представиш на страната избор между два дълбоко непривлекателни резултата, васална зависимост и хаос, е провал на британската държавност в мащаб, невиждан от суецката криза насам.\"Джонсън също така заяви, че споразумението, прокарвано от премиера Тереза Мей, ще остави Лондон \"икономически отслабен\", ще има несигурност за компаниите и много неяснота за това кои правила на Брюксел трябва да бъдат следвани.Той подчерта, че смята, че ще бъде \"напълно прав да се върне при хората и да ги помоли да потвърдят тяхното решение да излязат от ЕС\", потвърждавайки позицията му, че референдумът за Брекзит трябва да бъде повторен.Окончателният вариант на споразумението за Брекзит на Тереза Мей ще очаква да бъде публикувано през следващата седмица.", "date": "2018.11.09", "title": "Британски министър хвърли оставка и обяви плана за Брекзит за ужасна грешка"}
{"url": "https://news.bg/regions/s-60-mln-lv-poddarzhat-republikanskite-patishta-prez-zimata.html", "text": "Осигурени са 60 млн. лв. за зимно поддържане на републиканските пътища в бюджета на Агенция \"Пътна инфраструктура\" (АПИ) за 2019 година.Това заяви министърът на регионалното развитие и благоустройството Петя Аврамова.По думите на министъра 15 от сключените 27 договора за зимно поддържане и 7 договора за поддръжка на автомагистралите са със срок до края на 2018 година.Тя заяви още, че през май и юни тази година АПИ стартира процедури за възлагане на обществени поръчки за пътно поддържане със срок от 5 години, които към момента не са приключили.\"За договорите, които изтичат през периода на зимното поддържане на сезон 2018/2019 г., са подготвени aнекси, които ще бъдат подписани с фирмите към датата на изтичане на съответния договор за удължаване срока им до сключване на договор с избраните изпълнители по новите процедури. Целта е забавата в обществените поръчки да не се отрази на работата на агенцията и фирмите при изпълнението на зимното поддържане\", допълни регионалният министър.Аврамова подчерта, че за фирми, които не изпълняват своите дейности за зимно поддържане, съгласно договорените условия, ще бъдат налагани най-строгите санкции.", "date": "2018.11.09", "title": "С 60 млн. лв. поддържат републиканските пътища през зимата"}
{"url": "https://news.bg/crime/provezhdat-spetsoperatsiya-za-migranti-do-balgaro-gratskata-granitsa.html", "text": "Въведено е временно ограничение за риболов в граничния участък на река Марица, в зоната на ГПУ - Ново село, ограничение за пребиваване на граждани в тази част от река, която се явява българо-гръцка граница от съображения за безопасност.В момента във връзка с миграционния натиск в този участък от държавната граница, който е част от зоната за отговорност на РДГП Смолян, се провежда специализирана полицейска операция.През последните месеци опитите на нелегални мигранти да преминават извън зоните на граничните пунктове в района са значително повече спрямо 2017 година. В зоната за отговорност на ГПУ Ново село те са се увеличили над 4 пъти.През първите 10 месеца на 2017 г. в този участък не са допуснати да влязат 520 незаконни имигранти.За същия период на 2018 година недопуснатите са 2 278.Охраната на речния участък се извършва чрез множество специфични полицейски дейности и изпълнението на тези дейности се затруднява от наличието на граждани в охранявания участък.Въведени са ограничения за пребиваване на граждани по поречието на река Марица, където тя се явява и държавна граница, за да не бъдат допуснати инциденти и да бъде осигурена сигурността на местните жители.Тези ограничения ще бъдат отменени при нормализиране на обстановката. за което гражданите ще бъдат уведомени своевременно.За РДГП Смолян са много важни своевременно подадените сигнали от местните жители, свързани с охраната на държавната граница в този участък.РДГП Смолян припомня на гражданите: ", "date": "2018.11.09", "title": "Провеждат спецоперация за мигранти до българо-гръцката граница"}
{"url": "https://news.bg/politics/manolova-nastoyava-za-po-visoki-obezshteteniya-za-sluzhiteli-na-falirali-firmi.html", "text": "Омбудсманът Мая Манолова настоява на служителите на фалирали предприятия да бъдат изплащани по-високи обезщетения.Искането на Манолова е обезщетението, което Фондът за гарантирани вземания на работниците и служителите при несъстоятелност на работодателя отпуска, да се увеличи от две и половина минимални работни заплати на три и половина такива.Манолова е депозирала  си до Народното събрание. Сред аргументите ѝ са жалби на граждани, които са получавали по-високи възнаграждения, но заради сега действащия и заложен за 2019 г. \"таван\", на практика тези работници не могат да бъдат адекватно и справедливо компенсирани.\"Типичен, но не изолиран, е случаят със служителите на дружеството \"Ер Виа\" ООД, които са с прекратени правоотношения и с неизплатени трудови възнаграждения и обезщетения от бившия си работодател. Отнася се за служители - пилоти, стюардеси, инженери, технически персонал за поддръжка на самолети, хора, които полагат висококвалифициран труд и съответно са наети с високи по размер трудови възнаграждения\", пише общественият защитник.В писмото си до депутатите Манолова прилага и подписка от служителите на фирмата, която е в процедура по обявяване в несъстоятелност.Тя също така изрично подчертава, че предложеното от нея увеличение по никакъв начин няма да повлияе или засегне бюджета на държавното обществено осигуряване, тъй като сумите във Фонда за гарантирани вземания на работниците и служителите не се формират от държавния бюджет, а са набирани солидарно от работодателите до 2010 година.Манолова предупреждава, че увеличението няма да \"натовари\" и работодателите, тъй като и през следващата година не се предвиждат вноски от тяхна страна, заради внушителния ресурс във Фонда.Омбудсманът припомня, че \"във Фонда за гарантирани вземания на работниците и служителите има събрани 257 милиона лв., от които през 2017 г., преди направените по инициатива на институцията на омбудсмана законодателни изменения, са изплатени на работници и служители около 800 хиляди лв. За 2018 г., след промяната, изплатените суми са за над 7 милиона лв.Омбудсманът е категоричен, че предлаганото увеличение ще осигури по-адекватно и по-справедливо компенсиране на работници и служители от фалирали предприятия с по-високи по размер трудови възнаграждения, неполучили отработените си заплати и обезщетения от некоректен работодател.", "date": "2018.11.09", "title": "Манолова настоява за по-високи обезщетения за служители на фалирали фирми"}
{"url": "https://news.bg/int-politics/norvegiya-spira-iznosa-na-voenno-oborudvane-za-sauditska-arabiya.html", "text": "Норвежкият външен министър Ине Ериксен Сореиде заяви, че страната ще прекрати издаването на нови лицензи за износ на оборудване, свързано с отбраната за Саудитска Арабия, съобщава АП.Тя обясни, че този ход е временен, докато \"завърши цялостната оценка на последните събития в Саудитска Арабия и региона и обезпокоителното положение в Йемен\".Износът на оборудване за отбрана за Саудитска Арабия (т.нар. B-материал) през 2017 г. възлиза на 4,9 милиарда долара, което е значително увеличение от 2016 г., когато е 2 750 долара.", "date": "2018.11.09", "title": "Норвегия спира износа на военно оборудване за Саудитска Арабия"}
{"url": "https://news.bg/int-politics/za-moskva-shpionskite-obvineniya-na-avstriya-vredyat-na-vzaimootnosheniyata.html", "text": "Руското министерство на външните работи коментира, че твърденията на Виена, че пенсиониран австрийски полковник е шпионирал за Москва в продължение на десетилетия, са навредили на досега положителните отношения между двете страни, съобщава \"Ройтерс\".Министерството обяснява на своя уебсайт, че твърденията се основават повече на подозрения, отколкото на действителни доказателства, и че е изразен протест пред посланика на Австрия в Москва Йоханес Айгнер, който бе привикан във връзка с обвиненията.", "date": "2018.11.09", "title": "За Москва, шпионските обвинения на Австрия вредят на взаимоотношенията"}
{"url": "https://news.bg/society/poreden-protest-na-maykite-za-ostavkata-na-simeonov.html", "text": "Поредна вечер на протести на майките на деца с увреждания.Пред сградата на Министерски съвет са се събрали родители на деца с увреждания и граждани, които ги подкрепят в искането им за оставка на вицепремиера Валери Симеонов, пише БНР.Днешната демонстрация беше обявена като автошествие.Очаква се протестиращите да преминат по маршрута: булевард \"Цар Освободител\", \"Цариградско шосе\", \"Ситняково\", гара \"Подуяне\" до квартал \"Враждебна\".", "date": "2018.11.09", "title": "Пореден протест на майките за оставката на Симеонов"}
{"url": "https://news.bg/crime/chetirima-stanaha-deputatite-koito-se-otkazvat-ot-imuniteta-si.html", "text": "Още двама народни представители се отказват от имунитета си заради вчерашния иск на главния прокурор Сотир Цацаров за снемане на имунитета на 6 депутати.Към председателя на НС Цвета Караянчева официално заявление за отказ от имунитет са подали депутатите Георги Михайлов от БСП и Пламен Христов от групата на \"Воля\", информира БНР, позовавайки се на информация от пресцентъра на парламента.Освен тях от имунитета си се отказват още  и .Така депутатите, които дават съгласието си за сваляне на имунитета си станаха четирима.От специалната си защита към момента не са се отказали лидерът на \"Воля\" Веселин Марешки и Кръстина Таскова, пак от \"Воля\".Припомняме, на 8 ноември, четвъртък, главният прокурор Сотир . Става въпрос за лидера на \"Воля\" и зам.-председател на парламента Веселин Марешки, депутатите от \"Воля\" Кръстина Таскова и Пламен Христов, депутатите от БСП Елена Йончева и Георги Михайлов, както и народният представител от ГЕРБ Борис Кърчев.Главният прокурор иска имунитетите на Веселин Марешки, Кръстина Таскова и Пламен Христов заради обвинения за изнудване.Цацаров иска имунитета на Йончева (БСП) за пране на пари в особено големи размери, а на Михайлов (БСП) - за причиняване на умишлена безстопанственост и сключване на неизгодни договори.Имунитетът на гербера Кърчев пък се търси заради избягване на установяването и плащането на данъчни задължения в особено големи размери.", "date": "2018.11.09", "title": "Четирима станаха депутатите, които се отказват от имунитета си"}
{"url": "https://news.bg/politics/radev-demokratichnite-institutsii-atrofirat.html", "text": "Основите на българската демокрация са критично застрашени, заяви президентът Румен Радев в обръщение към народа по случай 10 ноември - датата от която преди 29 години започнаха  в страната.\"Свободата на словото е спомен от миналото. Четвъртата власт абдикира от ролята си на коректив. Рухнаха професионалните стандарти в медиите, а с тях и доверието на гражданите в поднасяната информация. Пропагандата задушава плурализма. Свободомислието се наказва. Възродиха се познатите механизми на партията-държава. Демократичните институции атрофират. Решенията се вземат на тъмно, често еднолично. Лобизмът и корупцията пронизват цялата система на държавно управление и го правят арогантно, без страх от санкция. Законите се пишат все по-често в интерес на бизнес кръгове и лобита, а не на гражданите. Това пролича и с гласуването на новия данък върху старите автомобили, който засяга огромното мнозинство от хората. Уважаеми депутати, българите притежават стари автомобили, не защото са безотговорни към природата, а защото не могат да си позволят нови. Бедността на българите не е грях, за да я облагате с данък.\" - посочи Радев.\"Демографският срив и емиграцията са комплексна оценка за моралната и социалната криза в обществото. Тя не може да бъде скрита зад скромните проценти на растежа. Кризата налага радикално преосмисляне, възвръщане към демократичните принципи и закона и политика, ориентирана към човека.\" - допълни президентът.В словото си той напомни за надеждите, с които започнаха промените: \"Разни хора влагаха в него различни надежди, но всички очакваха повече свобода и справедливост. Свобода на мисълта и свобода на словото. Многопартийна система и честни избори. Демократична конституция, разделение на властите, върховенство на закона. Тези принципи, макар и трудно, намериха място в българското законодателство. Европейският път спомогна за тяхното налагане.\"По думите му, днес демокрацията се нуждае от широка гражданска подкрепа.\"Преди 29 години демократичните промени започнаха със смяна на върха. Днес демократичните свободи се нуждаят от широка, гражданска подкрепа. Това изисква характер и усилие. Всеки ден, от всеки човек. Загубата на демократичните завоевания връща историческия часовник на България назад. Убеден съм, че заедно, няма да го допуснем. Българският народ съзнава, че може да сбъдне своя огромен потенциал само в свободна и демократична държава. Корупцията и беззаконието траят толкова, колкото трае общественото търпение и безучастност. Но всяка порочна система е исторически обречена. Вярвам, че заедно ще защитим своите граждански и социални права, ще изведем България на пътя на закона и благоденствието.\" - каза в заключение държавният глава.", "date": "2018.11.09", "title": "Радев: Демократичните институции атрофират"}
{"url": "https://news.bg/crime/osadiha-uslovno-70-godishen-huligan-v-stara-zagora.html", "text": "Осъдиха условно 70-годишен хулиган в Стара Загора. Възрастният мъж заплашвал с нож и газов пистолет пешеходци и полицаи.На 14 април в Стара Загора, 70-годишният В.В. обиждал и се заканвал със саморазправа: \"Къв си ти, че да минаваш оттук? Аз съм човека тука! Боклуци! Ще ви унищожа всичките! Ще ви разпоря като риби!\", размахвайки нож и газов пистолет срещу случайно преминаващи до него граждани.Той оказва и съпротива на полицията и се заканва с убийство: \"Елате, ще ви изколя!\", насочвайки ножа и удряйки с ръце и крака към двама полицаи.След споразумение, районен съд-Стара Загора налага на В.В. наказание от една година \"лишаване от свобода\" условно с изпитателен срок от три години.На 14 април 70-годишният се намирал на паркинг между жилищни блокове. Той е употребил алкохол когато вади газовият пистолет и ловджийският нож, след което е подаден сигнал на тел. 112 и на място пристигат двамата полицаи. ", "date": "2018.11.09", "title": "Осъдиха условно 70-годишен хулиган в Стара Загора"}
{"url": "https://news.bg/int-politics/sasht-i-yaponiya-se-razbraha-da-pritiskat-severna-koreya-do-yadreno-razorazhavane.html", "text": "Президентът на САЩ Доналд Тръмп и премиерът на Япония Шиндзо Абе са разговаряли по телефона, като са обсъдили ядреното разоръжаване на Северна Корея, както и резултатите от междинните избори в САЩ. Това съобщи пресаташето на Белия дом Сара Сандърс, цитирана от американските медии.Според информацията Абе е поздравил американския президент за неговите \"трудно извоювани победи в междинните избори\", след като Републиканската партия на Тръмп успя да запази мнозинството в Сената, но загуби контрола над Камарата на представителите за първи път от 2010 г. насам.Двамата лидери също така са се разбрали за \"важността от поддържането на натиск\" върху Пхенян до пълното му ядрено разоръжаване, подчерта Сандърс.По-рано тази седмица Вашингтон и Пхенян отложиха планирана среща между американския държавен секретар Майк Помпео и заместник-председателя на Северна Корея Ким Йон-чол, но Южна Корея отбеляза, че отлагането не е свързано с инерцията на преговорите за ядрено разоръжаване и добави, че Северна Корея и САЩ искат да намерят нова дата за преговорите.", "date": "2018.11.09", "title": "САЩ и Япония се разбраха да притискат Северна Корея до ядрено разоръжаване"}
{"url": "https://news.bg/world/shotlandiya-parva-v-sveta-vkarva-gey-kulturata-v-uchebnata-programa.html", "text": "Шотландия ще се превърне в първата държава в света, която ще вкара в учебната програма уроци за ЛГБТ общността (лесбийки, бисексуални, трансджендър и интерсексуални), пише \"Гардиън\".Поддръжници определят инициативата като исторически момент.Държавните училища ще бъдат задължени да преподават на децата историята на борбата на ЛГБТ общността за равенство и движенията, както и за борба с хомофобията и трансфобията, след като министри приеха препоръките на работна група, водена от кампанията \"Време е за приобщаващо образование\".През 1988 г. се приема законодателство, което забраняваше на местните власти в Обединеното кралство да \"насърчават\" хомосексуалност. Решението се отменя в Шотландия през 2001 г. и две години по-късно в цяла Великобритания.Проучване на кампанията е установило, че 90% от шотландците от ЛГБТ общността са изпитвали хомофобско отношение в училище, а 27% са се опитали да си отнемат живота след тормоз.Шотландия е една от най-добрите държави в Европа по отношение правна защита на ЛГБТ общността, въпреки че декриминализира хомосексуалността през 1980 г. - 13 г. по-късно от Англия и Уелс.", "date": "2018.11.09", "title": "Шотландия първа в света вкарва гей културата в учебната програма"}
{"url": "https://news.bg/education/otstraneniyat-rektor-na-tu-varna-nyama-da-mozhe-da-prepodava-i-kato-lektor.html", "text": "Има плагиатство в представените дисертационни и научни трудове на ректора на Техническия университет Варна проф. Росен Василев. Плагиатството се изразява в становищата на рецензентите. Наказанието, което го грози е прекратяване на трудовите права и назначаване на служебен ректор.Това обяви председателят на Комисията по академична етика към Министерството на образованието и науката (МОН) проф. Венцислав Динчев от НАИМ-БАН на пресконференция в просветното ведомство.\"През следващата седмица министърът трябва да назначи служебен ректор. Отстраненият преподавател няма да може да продължи да работи като лектор в университета, а ще трябва да се явява на конкурси, само че за доцент\", уточни проф. Динчев.Проф. Николай Денков обясни, че става дума за книга, публикувана от чуждестранни автори от университета в Белфаст, Ирландия, които са изследвали някакви метални сплави. Книгата е публикувана през 2009 г.Проф. Денков изтъкна, че през 2015 г. излиза статия с единствен автор проф. Росен Василев, в която част от фигурите от книгата са директно прехвърлени в неговите научни трудове.\"Представянето на чужди научни резултати като свои без да се упомене източникът, това е чист, стопроцентов случай на плагиатство\", отбеляза професорът и добави, че от гледна точка на научните книги това е доста явен случай. По думите му става въпрос за доста сериозен процент плагиатство в научните трудове на проф. Василев.Припомняме, преди повече от година редакцията на , която грубо нарушава Закона за развитие на академичния състав в България.Проф. Динчев заяви, че членовете на комисията не са въодушевени от това, с което се занимават, но по думите му трябва да има и орган, който да има реакция, и орган, който да следи за плагиатството. Той констатира, че може да се говори за плагиатство в представените дисертационни и научни трудове, при придобиване на научната степен \"доктор на науките\" и заемане на академичната длъжност \"професор\".Плагиатството се изразява в становищата на рецензентите, а някой от тях дори стигат до десет страници, обясни проф. Динчев. Основният аргумент на проф. Василев бил, че не цитираните материали и публикации са общо дело и общ коректив.\"В момента, в който някакъв текст придобие публичност и не цитирането и възпроизвеждането му в друга научна разработка, е плагиатство\", даде да се разбере професорът.Целта на Комисията по академична етика е да излезе с доклад към министъра на образованието и науката, в който се съдържа цялото заключение. Заключението се базира от шест различни арбитри, които трябва да бъдат категорични дали има наличие на плагиатство или не. Мнението на петима от арбитрите е, че има плагиатство и докладът е изпратен на просветния министър.Единственият гласувал против е бил на мнение, че по случая с плагиатството е имало сигнали до Районната и окръжната прокуратура на Варна. Резултатът от сигналите е бил отрицателен и прокуратурата е заявила, че не е компетентна и не би могла да се занимава с наказателно преследване срещу набеденото лице.След като докладът стигне до просветния министър, той трябва да напише писмо до ректора на съответното висше учебно заведение, което да изиска да бъдат прекратените трудовите права на въпросния човек, използвал плагиатство.Припомняме, че по-рано днес стана ясно, че ректорът на ТУ-Варна на представени дисертационен и научни трудове.Проственият министър Красимир Вълчев обяви, че от ", "date": "2018.11.09", "title": "Отстраненият ректор на ТУ-Варна няма да може да преподава и като лектор"}
{"url": "https://news.bg/int-politics/nakazatelnata-protsedura-na-bryuksel-sreshtu-ungariya-zadalbochavala-razdeleniyata-v-es.html", "text": "Високопоставен представител на Унгария обяви, че наказателната процедура на Европейския съюз, предприета срещу Унгария за предполагаемо подкопаване на ценностите на ЕС и върховенството на закона, изостря разделенията между по-новите и по-старите страни членки на Общността, съобщава \"Асошиейтед прес\".Гергели Гулаш, който е началник на кабинета на унгарския премиер Виктор Орбан, заяви, че санкциите срещу Унгария по процедурата по член 7 биха били \"невъзможни\".Европейският парламент гласува през септември да предприеме действия по член 7 от Лисабонския договор срещу правителството на Орбан, което може да доведе до отнемане на правото на глас на Унгария в ЕС.За да бъдат наложени санкции, ще е необходимо единодушие в Европейския съвет, който се състои от лидерите на страните членки на Общността. Унгария и Полша обещаха да наложат вето на каквито и да е санкции срещу другата страна.Гулаш повтори позицията на Унгария, че вотът на Европейския парламент е недействителен по процедурни причини и Унгария оспорва резултата пред Съда на Европейския съюз.", "date": "2018.11.09", "title": "Наказателната процедура на Брюксел срещу Унгария задълбочавала разделенията в ЕС"}
{"url": "https://news.bg/bulgaria/bsp-veche-e-parva-politicheska-sila-izmeri-afis.html", "text": "По данни на Агенция ,,АФИС\" ГЕРБ и БСП вече са с разменени позиции в челото на временната електорална класация.Според извършеното между 2 и 7 ноември проучване загубата на преднина на управляващата партия пред опозицията е започнала от средата на тази година заради нестабилността на коалицията и корупционните разкрития.През настоящия месец усещането за политическо напрежение се е повишило значително. Едва 16% от населението оценяват политическата обстановка като \"спокойна\", а цели 66% са на обратното мнение, определяйки я като \"напрегната\". През септември техният дял е бил по-малък - само 50%.През ноември е нараснал и броят на желаещите да бъдат сменени някои министри - от 23.5% през септември на 28.1% през настоящия месец.Само 19% не искат промени в правителството. 7% от хората са за ново правителство в рамките на този парламент, а 36% желаят нови избори и нов състав на Народното събрание.Отчетеното нарастване на желанието за смяна на някои министри отчасти се дължи на изказването на Валери Симеонов по адрес на майките на деца с увреждания. Две трети от избирателите (67%) оценяват думите на вицепремиера като неверни и груби, докато само 10.3% ги възприемат като откровени.Едва 12% смятат и че извинението на Симеонов е искрено. Мнозинството от анкетираните (71%) желае той да подаде незабавно оставка, а само 11% са на обратното мнение.По отношение на привържениците на управляващите партии, 47% от избирателите на ГЕРБ се доверяват на настоящия състав на партията. Почти толкова са и хората, които искат някои министри да бъдат сменени - 44%.Отчита се спад и в подкрепата на електорите от коалицията \"Патриотичен фронт\". 38% искат нови лица в кабинета и само 18% не желаят никакви промени.И този месец най-голямо е доверието към Омбудсмана (62%) и Президента (57%), а най-малко - към Правителството (27%) и Парламента (18%).Институциите на съответните местни власти традиционно се радват на по-голямо доверие от централната, но и при тях се забелязва спад от 43 до 39%.С позитивен рейтинг на доверие е и Европейският съюз. Запитани за мнението им по въпроса в каква посока се променя равнището на корупцията в страната, повече от половината от анкетираните (55%) са категорични, че тя нараства, а едва 10,1% са оптимисти, че се забелязва спад.Въпреки че все още не е ясно дали ще има нови парламентарни избори, тенденциите в нагласите сочат, че най-много гласове би събрала столетницата.По последни данни БСП повежда ГЕРБ с 23,7% на 22,2%. След победата на майските избори от 2017 г., подкрепата за партията на премиера достигна пикова стойност от 30%. От тогава обаче тя започна да губи позиции и през последните три месеца силите са изравнени.Все по-малко хора вярват в обещанията, че неравенството ще допринесе за благополучието и на групите със средни и по-ниски доходи. Основанията за това обобщение са следните:Помолени да вземат отношение към идеята за връщане на прогресивното подоходно облагане (\"Доходи до 510 лв. месечно да не се облагат, доходи до 3300 лв. да се облагат както досега с 10%; доходи до 10 хиляди лв. месечно да се облагат с 15%, а над тази сума да се облагат с 20%.\"), 50% я одобряват изцяло, 21% я одобряват отчасти, а само 11% я отхвърлят.В стандартната представителна извадка обаче са попаднали едва 0.5%, които съобщават, че поне един работещ член на домакинството получава повече от 3300 лв. месечно.На въпроса дали по-голямото облагане на най-високодоходните индивиди ще ги демотивира и ще има обратен ефект спрямо общите интереси едва 13% от групата между 511 и 3300, чийто данък не би се променил, въпреки това отговаря отрицателно.Други данъчни реформи също срещат одобрение.76% одобряват въвеждането на по-ниска ставка на ДДС за лекарства и хляб. 68% отчасти или напълно одобряват въвеждането на семейно подоходно облагане.По горните идеи се наблюдава разминаване в предпочитанията на избирателите на управляващите партии и на техните представители във властта. Повечето от привържениците на ГЕРБ одобряват прогресивното подоходно облагане, докато официалната програма на партията защитава плоския данък. Семейното облагане се одобрява изцяло от 81% от привържениците на ГЕРБ и 87% от тези на партиите от Обединените патриоти. Пълно одобрение за диференцирането на ДДС изразяват 84% от привържениците на ГЕРБ и 80% от тези на Обединените патриоти.", "date": "2018.11.09", "title": "БСП вече е първа политическа сила, измери АФИС"}
{"url": "https://news.bg/world/kitay-predstavi-parviya-tv-vodesht-s-izkustven-intelekt-v-sveta.html", "text": "Тази седмица китайската държавна новинарска агенция \"Синхуа\" представи най-новите си членове на нюзрума: телевизионни водещи с изкуствен интелект, които \"неуморно\" ще осведомяват всеки ден за случващото се в цялата страна, пише \"Гардиън\".Китайските зрители бяха посрещнати с цифрова (дигитална) версия, базирана на външния вид на телевизионния водещ Киу Хао. Водещият, облечен с костюм и вратовръзка, кимваше с глава, за да подчертае, премигваше и леко си надигаше веждите, неразличимо от своя реален първообраз.Телевизионният водещ с изкуствен интелект обяви, че ще работи по 24 часа на ден и 365 дни в годината. \"Синхуа\" също представи англоезичен телевизионен водещ с изкуствен интелект, базиран на друг говорител, който подчерта, че \"развитието на медийната индустрия изисква да се продължи с иновациите и дълбокото интегиране на нови международни технологии\".Продукт на \"Синхуа\" и китайската търсачка Sogou, телевизионните водещи са разработени чрез машинно обучение, симулиращо гласа, лицевите изражения и жестовете на реалните хора, за да е като \"реалистичен образ вместо студен робот\".Телевизионните водещи с изкуствен интелект направиха дебюта си по време на ежегодната Световна интернет конференция в Китай.", "date": "2018.11.09", "title": "Китай представи първия ТВ водещ с изкуствен интелект в света"}
{"url": "https://news.bg/regions/fandakova-izprati-kam-uspeh-otbora-na-nadezhdata.html", "text": "Кметът на София Йорданка Фандъкова се срещна с момчетата от \"Отбора на надеждата\", техния треньор Борислав Фердинандов и създателя на проекта Виктор Кирков и им пожела успех на предстоящото Световното първенство по футбол за бездомни хора в Мексико Сити.Спортното събитие ще се състои между13 и 18 ноември.\"Отбор на надеждата\" е социален проект, който повече от седем години играе съществена роля за приобщаването на младите мъже и жени с различен социален статус и етнически произход.От дванадесет години България участва с отбор на световни форуми и завоюва отличия.В годините футболният отбор демонстрира дух, професионални умения и отлични успехи, както на национално, така и на световно ниво.Ежегодно осем момчета от София участват на международни първенства за бездомни. Всяко от тях е с индивидуален и неповтарящ се номер. Тазгодишният отбор на надеждата включва номерата от 49 до 56. Почти всички момчета, които са включени в него, са ученици в столични училища.", "date": "2018.11.09", "title": "Фандъкова изпрати към успех \"Отбора на надеждата\""}
{"url": "https://news.bg/crime/zadarzhaha-dvama-za-krazhba-na-tsigari-v-plevensko.html", "text": "Двама мъже са задържани за кражба на цигари, а трети за притежание на наркотици в Плевенско, съобщи МВР. След подадени сигнали за кражби на тютюневи изделия от магазини, полицията е проверила няколко адреса.Извършени са претърсвания на два адреса в селата Пелишат и Опанец. От къща, обитавана от 38-годишен мъж и 18 годишния му син, полицаите иззели голямо количество цигари от различни марки, всичките обозначени с бандерол.В кухненски шкаф те открили и преправен газов пистолет с боен патрон в цевта, както и патрон, поставен в пълнителя.След проверка на адрес в село Опанец, обитаван от 21-годишен мъж, полицаите намерили 70 г амфетамин и 100 г марихуана.Очаква се да им бъде повдигнато обвинение.", "date": "2018.11.09", "title": "Задържаха двама за кражба на цигари в Плевенско "}
{"url": "https://news.bg/regions/i-drugi-iskat-kashtata-na-yavorov-osven-stolichna-obshtina.html", "text": "Освен Столична община, има трима желаещи за къщата на Пейо Яворов.  не е оттеглена, коментира пред БНТ управителят на фирмата-собственик Васил Панчев.Столична община не е разговаряла със собственика, въпреки че столичният кмет Йорданка Фандъкова обяви, че къщата на Яворов е част от културно-историческото наследство на София и ценен архитектурен паметник.Съдът определя обезпечителна гаранция от 300 хиляди евро, след обжалване на поканата, която според Панчев е непосилна. Към имота е заявен интерес пред частния съдебен изпълнител, който я продава.Трима други кандидат-купувачи са изпратили свои представители, за да се запознаят с документацията.Срокът за офертите е до 15 ноември, като те ще бъдат отворени ден по-късно в Софийския районен съд и ще бъде обявен новият купувач.", "date": "2018.11.09", "title": "И други искат къщата на Яворов освен Столична община"}
{"url": "https://news.bg/disasters/kola-se-zabi-v-kortezha-na-premierite-na-belgiya-i-velikobritaniya.html", "text": "Кола се е забила в кортеж, в който са били британският премиер Тереза Мей и нейният белгийски колега Шарл Мишел, поваляйки два полицейски мотора близо до белгийския югозападен град Монс, недалеч от френската граница, съобщават световните осведомителни агенции.Тереза Мей пристигна в Белгия за отбелязването на 100-годишнината от края на Първата световна война и по-късно отпътува за Франция за основните церемонии по случая.Според белгийски медии неочакваната маневра на колата е накарала белгийския премиер да спре ескорта за кратко, но след това той е продължил по пътя си.Двамата полицаи, карали моторите, са били леко ранени, като са били откарани в болница. Говорителят на Мишел определи случилото се като \"нещастен инцидент\".Подробности за инцидента, както и самоличността на шофьора, който се е забил в конвоя, засега не се разкриват. Засега думата \"тероризъм\" не е пусната в обръщение. ", "date": "2018.11.09", "title": "Кола се заби в кортежа на премиерите на Белгия и Великобритания"}
{"url": "https://news.bg/regions/poredna-proverka-na-remonta-na-ul-graf-ignatiev.html", "text": "Проверяват ремонта на столичната улица \"Граф Игнатиев\" заради сигнал за използвания материал. Проверката ще бъде извършена от Министерството на регионалното развитие и благоустройството, след като гражданската организация \"Спаси София\" сигнализира за нередности в използвания материал на поставена подложка на трамвайните линии.Експерти от МРРБ ще преценят дали са спазени изискванията за изпълнение на ремонтните дейности, които са част от проекта на Столичната община \"Изграждане, възстановяване и обновяване на публични пространства в Централна градска част на гр. София\" с обща стойност 46 078 473 лв.Напомняме, това е  В началото на миналия месец граждани подадоха сигнал за некачествения ремонт на улицата, който доведе до смяна на фирмата изпълнител. ", "date": "2018.11.09", "title": "Поредна проверка на ремонта на ул. \"Граф Игнатиев\""}
{"url": "https://news.bg/crime/joncheva-dobrev-bikov-i-todorov-se-opitvat-da-me-splashat-no-nomerat-im-nyama-da-mine.html", "text": "\"\" Това пише депутатът от БСП Елена Йончева в своя позиция относно  на народния представител. Позицията на Йончева е разпространена от пресцентъра на БСП.Йончева пише, че се е запознала подробно с искането на Цацаров да образува дело срещу нея. В иска пишело, че делото е по сигнал на герберите Делян Добрев, Тома Биков и Антон Тодоров. \"\", информира червената депутатка.Йончева пише още, че иска делото да влезе в съда възможно най-скоро, защото по този начин истината щяла да излезе наяве.Йончева: \"\"Народният представител от БСП отново натърти, че е запозната с методите за репресии на ГЕРБ. Това било класическа схема, по думи ѝ.Йончева: \"\"В позицията се посочва още, че през последната една година Йончева е внесла в ДАНС и прокуратурата документи, свързани с . \"\", обяснява Йончева и припомня и изнесения наяве от нея сигнал по случая \"\".В края на позицията си социалистката споделя, че работата ѝ като журналист винаги е била публична и видима. Според нея прословутият договор, за който депутати от ГЕРБ са поискали от прокуратурата да насочи своето внимание, е за закупуване на телевизионна техника - камери, сателитни телефони, техника за директни включвания, монтажна апаратура. Тази техника била налична, както и цялата документация.\"\", категорична е тя.", "date": "2018.11.09", "title": "Йончева: Добрев, Биков и Тодоров се опитват да ме сплашат, но номерът им няма да мине"}
{"url": "https://news.bg/politics/tsacheva-obeshta-bezkompromisnost-za-bonusite-ako-ima-narusheniya.html", "text": "Правосъдният министър Цецка Цачева ще бъде безкомпромисна, ако не са спазени всички законови разпоредби по изплащането на бонусите на служителите на Агенцията по вписванията.Цачева припомни, че наредбата за заплатите на служителите в държавната администрация е в сила от 2012 г. и всеки един ръководител определя вътрешни правила, където се дава възможност за изплащане на бонуси. Те имат за цел да стимулират съответните представители за полагане на максималния усилия за изпълнение на служебните си задължения.Тя поясни, че като всеки един министър е задължена да даде оценка на изпълнителния директор на Агенцията по вписванията, без да утвърждава конкретните суми, получени от съответните служители на администрацията. Така Цачева даде да се разбере, че разпределението на самите суми не е под нейна отговорност.Цачева допълни, че е провела разговори с изпълнителния директор на Агенцията по вписванията, която я е уверила, че разпоредбите на наредбата и вътрешните правила са стриктно спазени.Отделно на това Цачева е разпоредила и проверка, като посочи, че вярва, че няма такива нарушения.Изпълнителният директор на Агенцията по вписванията Габриела Козарева обясни, че отговорните служители за срива на Търговския регистър няма да получат бонуси. Тя поясни, че в дирекция \"Информационно обслужване и технологии\" работят четирима души и трима от тях не са получили бонуси.\"Най-вероятно срещу тримата служители, отговорни за срива на Търговския регистър, ще се предприемат мерки, но докато тече разследването за виновни не можем да говорим\", обясни още Цачева.Шефката на Агенцията по вписванията уточни, че ако тези хора успеят да докажат, че са невинни, ще останат на работа, а ако не - няма да има причина не само да получават бонуси, но и да продължат работата си в агенцията.Козарева подчерта, че за тримесечието юли-август-септември в Агенцията по вписванията са разпределени бонуси и възнаграждения. Конкретният размер на възнагражденията зависи от икономията за съответните тримесечия. Такива възнаграждения по закон могат да бъдат раздавани четири пъти годишно.Козарева уточни, че реализирането им зависи от няколко допълнителни фактора. Между 635 служители на Агенцията по вписванията са разпределени 599 хил. лв. бонуси. Максималният бонус в Агенцията по вписванията е над 3 000 лв., а минималният - 700 лева.На въпрос възможен ли нов срив на Търговския регистър (ТР), Козарева заяви, че много би й се искало да даде стопроцентова гаранция, но, по думите й, когато става въпрос за техника всичко е възможно.Цачева също отбеляза, че трябва да се поощрят усилията на всички служители, които са направили всичко по силите си да възстановят нормалното функциониране на регистъра.Тя допълни, че изпълнителният директор на Агенцията Габриела Козарева е прецизирала изпълнението на всеки един поотделно и е поставила различни оценки на служителите. Цачева уточни, че тя като министър е дала оценка на новия директор на Агенцията.\"Съобразих, че Габриела Козарева изпълнява препоръките, които бяха дадени от Инспектората на министерството по повод проверката, която бе извършена непосредствено след срива на Търговския регистър. Моята оценка за нея е единица, т.е. ,че тя показва много добри резултати\", обобщи правосъдният министър.Цачева посочи, че следващата контролна функция на Министерство на правосъдието е по отношение на това дали платежните нареждания, подписвани от директора на Агенцията, са налични в бюджета й за календарната година.", "date": "2018.11.09", "title": "Цачева обеща безкомпромисност за бонусите, ако има нарушения"}
{"url": "https://news.bg/int-politics/dnr-ukrayna-se-gotvi-da-potapya-chuzhdi-korabi-v-azovsko-more.html", "text": "Службата за сигурност на Украйна подготвя мащабни провокации в Азовско море. Това обяви представителят на народната милиция на самопровъзгласилата се Донецка народна република (ДНР) Едуард Басурин, цитиран от Донецката новинарска агенция, която е контролирана от проруските сепаратисти.По негови данни, украинските специални служби разработвали от началото 2019 г. \"няколко сценария на провокации във водите на Азовско море\", включително потапяне на търговски кораби, \"при това както украински, така и чужди\".Басурин подчертал, че под прикритието на ескалацията на напрежението украинските служби можели да се опитат да нахлуят от морето на територията на ДНР.Положението с корабоплаването в Азовско море се влоши в началото на годината. През март Украйна арестува траулера \"Норд\" с десет руснаци на борда. Капитанът е изправен пред пет години затвор за незаконно посещение в Крим \"с цел да навреди на държавните интереси\". През август в пристанището на Херсон беше задържан танкерът \"Механик Погодин\".Москва разглежда действията на Киев като \"морски тероризъм\" и отговори чрез засилване на пограничните инспекции в своята част на Азовско море. Тогава украинската гранична охрана обвини руските власти в \"строга политика на задържане и проверка на корабите\".", "date": "2018.11.09", "title": "ДНР: Украйна се готви да потапя чужди кораби в Азовско море"}
{"url": "https://news.bg/int-politics/zabraniha-na-150-migranti-da-slyazat-ot-vlak-na-granitsata-mezhdu-bosna-i-harvatiya.html", "text": "Властите в северозападна Босна забраниха на около 150 мигранти да напуснат влак в опит да ограничат миграционния поток през границата на Хърватия, член на Европейския съюз, съобщава АП.Хиляди хора са се събрали в Босна през последните месеци, опитвайки се да прекосят Хърватия и да се придвижат към други страни от ЕС на Запад. Мигрантите са затворени във влака от началото на деня, когато пристигат в град Бихач от столицата Сараево.Полицията е позволила да бъдат пуснати седем мигранти, включително хора с увреждания и семейство с деца.Властите в северозападната част на Босна изпращат мигранти обратно в други части на страната, заявявайки, че не могат да настанят повече хора.", "date": "2018.11.09", "title": "Забраниха на 150 мигранти да слязат от влак на границата между Босна и Хърватия"}
{"url": "https://news.bg/int-politics/frantsiya-pritiska-germaniya-za-predlozheniyata-za-badeshteto-na-evrozonata.html", "text": "Германия трябва да реши през следващите седмици относно предложенията на Франция за засилване на интеграцията в еврозоната. За това настоя френският финансов министър Бруно льо Мер, цитиран от \"Ройтерс\".Германия и Франция постигнаха съгласие през юни за общите насоки за по-тясна интеграция в еврозоната въз основа на предложенията на френския президент Еманюел Макрон, включително плановете за съвместен бюджет на еврозоната.Целта беше подробностите да се изяснят до края на годината, но Берлин е все по-разколебан по ключови въпроси като плановете за данък върху интернет гигантите.\"Време е Германия да отговори на предложенията на Еманюел Макрон, време е Германия да вземе решение по въпросите, свързани с бъдещето на Европа\", изтъкна Льо Мер по време на френско-германска бизнес конференция в Париж.\"Сега има само едно предизвикателство за следващите поколения, което е изграждането на суверенитета на Европа между САЩ на Доналд Тръмп и Китай на Си Цзинпин\", добави той.Льо Мер заяви, че по-конкретно е необходимо споразумение за защитен механизъм за лоши банкови кредити, за по-нататъшно укрепване на банковия и капиталовия пазар на еврозоната, като същевременно се постигне напредък по плановете за съвместния бюджет.\"Тези решения не трябва да се вземат в рамките на шест месеца, те трябва да бъдат взети за шест седмици\", подчерта френският финансов министър.Той също така каза, че срещата на финансовите министри на страните членки на ЕС през декември ще бъде последният шанс да се вземе решение за данъка за интернет гигантите и че Франция няма да предлага допълнителни отстъпки.Нетърпелив да убеди Германия да подкрепи данъка, Бруно льо Мер предложи по-рано тази седмица данъкът да влезе в сила чак през 2020 г. в случай, че по-широк налог между страните от ОИСР не бъде наложен до тогава, както е планирано.", "date": "2018.11.09", "title": "Франция притиска Германия за предложенията за бъдещето на еврозоната"}
{"url": "https://news.bg/society/falshivite-novini-mogat-da-se-ogranichat-ne-mogat-da-se-eliminirat.html", "text": "Дневно сме лъгани над 200 пъти. В един обикновен разговор, който провеждаме, казваме между две и три лъжи, а шансът да декодираме истината е едва 54%. С тези данни беше открита конференция, посветена на тревожното разпространение на фалшивите новини.Изследване от тази година сочи, че 1,8 млн. души в България попадат ежедневно на фалшива новина, заяви вицепрезидентът Илияна Йотова.\"Дискусията не е от вчера, но ако се върнем в нашето съвремие, пикът на тази дискусия започна с обявяването, че Великобритания излиза от ЕС\", подчерта Йотова. По думите й е трудно да се определи понятието \"фалшива новина\", защото засяга целия човешки обществен сектор - от индивидуалното до международните отношения, от здравето и бизнеса до световните конфликти.За да се стигне до днешната ситуация, са необходими производител, разпространител и потребител, акцентира Йотова. От гледна точка на технологиите - това е скоростта на информацията, разпространението на социалните мрежи. \"От гледна точка на обществените отношения - определено сложни и конфликтни процеси, които не намират бързи и адекватни решения\", посочи вицепрезидентът. Според Йотова, те пораждат несигурност, нестабилност, остър дефицит на справедливост, поляризация и в крайна сметка недоверие.От гледна точка на политиците фалшивите новини се асоциират с дефицит на лидерство. Често за да се преборят с опонент, самите политици фабрикуват идеи, подчерта Йотова. Губим повече и по-бързо права, отколкото когато и да било, подчерта Йотова. Това, според нея, е основната причина за обществени заблуди.В тази връзка тя постави ударение върху ролята на медиите. \"Нямаме достатъчно смелост за отвоюване на статути в конкуренцията със социалните мрежи\", отбеляза Йотова.Една от условностите е мащабът, тъй като всеки ден около 100 млн. различна по съдържание видео информация излиза в общественото пространство.Най-бързо се разпространяват фалшивите новини. 80% от европейците са попадали на невярна или подвеждаща информация, според анализатори.Машината на производство на фалшивите новини работи във всички посоки, изтъкна вицепрезидентът.Изборите в Швеция показват, че една трета от статиите, посветени на тях, са абсолютна дезинформация, констатира тя.Възможни ли са фалшиви новини, ако няма фалшиви послания и фалшива политика, риторично попита Йотова.Новина за здравето може да доведе до непредвидими последици. Вредна ваксина, предизвикваща аутизъм, е типичен пример, който обрече здравето на много деца, а посланието е произнесено от политик, заяви Йотова.Предизборната кампания за евроизборите ще бъде първият сериозен тест за това как се изпълняват мерките за фалшивите новини, според нея. Предизборната кампания ще бъде променена от това, което сме виждали досега, като информация, като механизми и инструменти, прогнозира вицепрезидентът.Редица документи ще бъдат интерпретирани грешно поради незнание за дейността на европейските институции, смята тя.Вицепрезидентът изрази мнение, че разпространението на фалшивите новини може да бъде ограничено. \" Можем да говорим за ограничаване на дезинформацията, нека не си правим илюзии, че можем да я елиминираме.\"Тази цел може да бъде постигната чрез технически инструментариум и с действия в областта на моралната категория.\"Регулацията е много трудна тема, защото всеки един, който дръзне да го направи, ще срещне съпротива\", убедена е Йотова.Конкретни мерки могат да бъдат предприети за насърчаване на образованието и медийната грамотност, развитие на критично мислене, подкрепа за качествена журналистика, като съществен елемент от демократично общество.\"Битка, която се води с думи, може да бъде спечелена само с думи\", заключи Йотова.Форумът е организиран от председателя на Атлантическия клуб в България Соломон Паси и Дигитална национална коалиция с подкрепата на Фондация Конрад Аденауер, Български дипломатически институт и Асоциация на Атлантическия договор.", "date": "2018.11.09", "title": "Фалшивите новини могат да се ограничат, не могат да се елиминират"}
{"url": "https://news.bg/crime/prokuraturata-proveryava-otkaza-ot-razsledvane-na-atanas-semov.html", "text": "Прокуратурата проверява отказа от разследване на Атанас Семов след сезиране от статия със заглавие \"Двойни стандарти на \"Дондуков 2\" публикувана в електронното издание на вестник \"Капитал\".Сигнал до прокуратурата е подаден от юрист, работил като научен сътрудник по \"Международно право и международни отношения\" в Института за правни науки към БАН.В сигналите се твърди, че СУ \"Климент Охридски\" е използван за развиване на частна стопанска дейност и сключване на неизгодна за университета сделка по магистърска програма \"Право на Европейския съюз\".Осъществяването на програмата е в резултат на договор между университета и сдружение с идеална цел \"Център за продължаващо обучение при Юридическия факултет на СУ\".Възложена е била проверка на МВР. След това с постановление на СГП е отказано образуване на досъдебно производство.Именно това постановление е предмет на служебна проверка, след сезиране от посочената публикация в медия.Припомняме, че президентът Малко по-късно от ВКС съобщиха за избора на д.Това са заместник-председателя на ВКС Павлина Панова и на ВАС - Надежда Джелепова.", "date": "2018.11.09", "title": "Прокуратурата проверява отказа от разследване на Атанас Семов"}
{"url": "https://news.bg/int-politics/orban-obyavi-ungariya-tryabva-da-e-predpazliva-s-priemaneto-na-evroto.html", "text": "Унгария трябва да бъде предпазлива относно приемането на еврото, тъй като трябва да остане отворена към други части на света. Това обяви унгарският премиер Виктор Орбан, цитиран от \"Ройтерс\".\"Принадлежим към по-предпазливия лагер\", коментира Орбан по отношение на държавите от Европейския съюз, които не са приели единната валута.\"Искаме да бъдем неразделна част от европейската общност, като в същото време оставаме отворени към други региони и общности. Това също така ще трябва да бъде изразено в нашето решение за еврото\", изтъкна той по време на конференция на централни банкери от Китай и региона на Централна и Източна Европа.Унгария, която следва смесена икономическа политика след идването на Орбан на власт през 2010 г., е с дефицит под 3-процентния таван, изискван от ЕС, а нейната икономика се очаква да нарасне с повече от 4% през тази година.Неговото правителство поддържа близки отношения с Китай и Русия, която изгражда ядрена централа в Унгария.Дясното националистическо правителство на Орбан също така постепенно промени дълга на Унгария в доминиран от форинта, с цел да намали зависимостта си от дълга в чуждестранна валута, което я правеше уязвима на промени в световните настроения в миналото.", "date": "2018.11.09", "title": "Орбан обяви: Унгария трябва да е предпазлива с приемането на еврото"}
{"url": "https://news.bg/regions/stolichna-obshtina-i-npo-ta-zaedno-rabotyat-za-patnata-bezopasnost.html", "text": "Столичният кмет Йорданка Фандъкова и 11 неправителствени организации представиха създаването на експертен съвет за контрол върху дейността, касаеща пътната безопасност в София.Експертният съвет по пътна безопасност ще работи изцяло на обществени начала, а за негов председател ще бъде назначен зам.-кметът по транспортни въпроси в Столична община Евгени Крусев. Съветът ще се финансира през различни програми на СО.Съветът ще се произнася по всички въпроси, засягащи пътната безопасност и организацията на движение. По програма съветът ще се занимава и с въпроса за справянето с фините прахови частици.По време на представянето на инициативата Фандъкова посочи, че вече над 330 са пешеходните пътеки, изградени от Столична община. Над 220 от тях са с допълнително осветление.Над 1 000 са изградените изкуствени неравности около училища и детските градини. Продължава изграждането и на разделителна еластична ограда в София.Продължава изграждането и на бетонови разделители тип \"Ню Джърси\", похвали се Фандъкова.В Столична община работи съвет по безопасност на движението в София, който подкрепя училищата за изграждането на интерактивни площадки. Те вече са 84.Въпросът за пътната безопасност е важен не само за града, а за цялата страна, коментира Фандъкова и добави, че темата засяга живота и здравето на хората.Фандъкова допълни, че се надява чрез помощта на неправителствените организации да се достигне до общата цел - гарантиране на живота и здравето на населението.Столична община има голям опит в работата и партньорството с неправителствените организации в различни области чрез общинските програми, посочи кметът.", "date": "2018.11.09", "title": "Столична община и НПО-та заедно работят за пътната безопасност"}
{"url": "https://news.bg/crime/myuftiystvoto-ne-e-dovolno-ot-izbora-na-vlahov-za-konstitutsionen-sadiya.html", "text": "Новоизбраният конституционен съдия Красимир Влахов наруши Конституцията на Република България, Закона за Конституционния съд и Правилника за организацията и дейността на Конституционния съд още преди да е положил клетва. Това заявиха в писмено изявление от Мюфтийството.На 24 октомври тази година Влахов се е произнесъл по казус за имот на Мюсюлманско настоятелство в Русе.Съгласно Българската конституция длъжността на съдия от Конституционния съд е несъвместима със заемането на държавна или обществена длъжност, каквато е длъжността съдия във Върховен касационен съд. Според Правилника за организацията и дейността на Конституционния съд новоназначените съдии са длъжни в седемдневен срок да освободят заеманите от тях длъжности и да прекратят несъвместимите дейности.Припомняме, Красимир Влахов беше избран за съдия от Конституционния съд на 5 октомври, а изборът му беше обнародван в Държавен вестник на 9 октомври. Въпреки това Влахов се е произнесъл като съдия от Върховния касационен съд със съдебен акт на 24 октомври, а от 12 октомври не би трябвало да може да го прави.Нещо повече, Висшият съдебен съвет, също в нарушение на Конституцията и на Закона за Конституционния съд, е освободил съдията от Върховен касационен съд Красимир Влахов, считано от датата на полагането му на клетва през ноември, която е след вече настъпилата несъвместимост.Тъй като Главното мюфтийство е страна по делото и може да бъде сметнато за пристрастно, то изтъква само няколко факта, въз основа на които отговорните за спазването на закона на най-високо ниво в държавата да отсъдят дали действията на съдия Красимир Влахов са в противоречие с Конституцията на Република България.- Спорният имот е бензиностанция с възможна нетна печалба от приблизително милион лева годишно- В течение на делото са съставени два нотариални акта за спорния обект въпреки вписаните възбрани- Съдия Влахов се е произнесъл, след като преди това друг съдебен състав си е направил отвод по искане на насрещната страна- Незаконният съдебен състав с участието на съдия Влахов е предпочел да не се отвежда при настъпилата несъвместимост, което щеше да наложи жребийното разпределение на друг съдия. Вместо това съдията се е произнесъл по делото.- Датата, на която Висшият съдебен съвет е взел решение за освобождаване на Красимир Влахов като съдия от Върховния касационен съд, е 23 октомври, а дата на съдебния акт, по който се е произнесъл съдия Влахов е от 24 октомври. Това означава, че незаконното му участие в съдебен състав на съда е непосредствено след като е скрепено с акт на Висшия съдебен съвет, който не е съобразен със Закона за Конституционния съд.", "date": "2018.11.09", "title": "Мюфтийството не е доволно от избора на Влахов за конституционен съдия"}
{"url": "https://news.bg/regions/3-godishno-dete-padna-ot-terasa-na-blok-v-burgas.html", "text": "Три годишно дете падна 4 етаж на жилище в блок \"Народен юмрук\" в Бургас, съобщи БНР, позовавайки се на полицията.Детето е с опасност за живота. Докато майката е била в банята, момченцето е достигнало прозореца на остъклената тераса, откъдето е паднало.В момента детето е в реанимация, където лекарите се борят живота му.", "date": "2018.11.09", "title": "3-годишно дете падна от тераса на блок в Бургас"}
{"url": "https://news.bg/world/lavrov-nepriyatno-iznenadan-ot-porednata-megafonna-diplomatsiya-na-zapada.html", "text": "Министърът на външните работи на Русия Сергей Лавров заяви, че е \"неприятно изненадан\" от новината, че австрийски полковник е шпионирал в полза на Москва, съобщава \"Ройтерс\", позовавайки се на РИА Новости и Интерфакс.По-рано днес австрийският канцлер Себастиан Курц разкри, че бивш военнослужещ е предавал тайна информация на Русия през последните 30 г.Лавров разкритикува \"мегафонната дипломация\" на Запада.\"\", изтъкна той и подчерта, че Виена е трябвало да използва други канали за разкриването на информацията за шпионаж.Това е известна на Москва стратегия, западните сили все по-често публично прибягват до \"мегафонна дипломация\", за да обвинят Русия \"за проблем, за който нищо не знаем\". Русия сега ще привика австрийския посланик, за да му съобщи \"какви методи трябва да бъдат използвани, ако имат запитване към Русия\", заключи Лавров.", "date": "2018.11.09", "title": "Лавров неприятно изненадан от поредната „мегафонна дипломация” на Запада"}
{"url": "https://news.bg/world/arktika-veche-ne-e-bezopasen-pristan-za-gnezdene-na-ptitsi.html", "text": "С климатичните промени Арктика вече \"не е безопасен пристан\" и сигурно убежище, за гнездене на птици, предупреждава нов  и цитиран от БиБиСи.Гнездата са все по-често нападани от хищници, което представлява по-голяма заплаха за птиците, отколкото в миналото, като това увеличава риска от изчезване на птици по арктически брегове, предупреждават изследователи.Те посочват връзката с изменението на климата, което може да промени поведението и местообитанието на животни, като например лисиците, които крадат яйца. Професорът Тамас Зекели от Центъра за еволюция Милнър в Университета в Бат, Великобритания, описва констатациите като \"тревожни\".Според него, по-малко потомство се се възпроизвежда от някои видове птици и тези популации в бъдеще вероятно няма да са устойчиви. За критично застрашените видове, като лопатарката, това може да бъде \"последният гвоздей в ковчега\", обяснява той.\"Виждаме тъжните последици от изменението на климата. Zащото данните ни показват, че влиянието на изменението на климата е свързано с увеличаване на хищниците сред гнездящите по бреговете птици\", допълва професорът. Птиците по бреговете мътят и отглеждат потомството си на земята и яйцата лесно могат да станат жертва на хищници, като змии, гущери и лисици.Изследователите са разгледали данни, събирани над 70 години за повече от 38 000 гнезда на 200 вида птици, включително 111 брегови птици, в 149 места на всички континенти.Те сравняват данни за популациите на птиците и климата и установяват връзка между хищниците и изменението на климата в световен мащаб, но по-специално в Арктика.Ежедневните нападения над гнезда в Арктика са се увеличили три пъти през последните 70 години. Двойно увеличение се наблюдава в Европа, повечето от Азия и Северна Америка, докато в тропиците и южното полукълбо се наблюдава по-малка промяна.Въпреки че смятат изменението на климата за основен виновник, точните механизми са неясни и не могат да бъдат изключени други фактори. Д-р Войчех Кубелка от Прага, Чехия и един от учените в изследването, коментира: \"Арктика, в която напоследък се наблюдават високи нива на хищничество, вече не е безопасен пристан за гнездене на птици. Арктика сега представлява огромен екологичен капан за мигриращите птици от гледна точка заплахата от хищници.\"Много биологични модели имат географски компонент. Един отдавна разпознат модел е, че процентите на хищничество са по-високи при по-ниски географски ширини. Това може да обясни защо много мигриращи птици пътуват на хиляди километри от тропиците до полюсите за размножаване и гнездене. Тъй като и Антарктическият полуостров се нагрява, правилата на живота там се променят, а учените са разтревожени и несигурни какво означава всичко това за бъдещето, съобщават в своя статия и .Тук, на края на света, място, което е напълно необезпокоявано от човешки селище, човечеството се намесва в една от най-богатите океански екосистеми. Изгарянето на изкопаеми горива на хиляди километри разстояние затоплят западния полуостров на Антарктика по-бързо, отколкото навсякъде другаде, може би само Арктика го конкурира.Затоплянето се намесва със сериозна скорост сложна екологична машина, променяйки това, което животните ядат, къде живеят и как възпитават малките си, дори как взаимодействат.За 30 години, се забелязва изтегляне на ледовете, дъжд и сняг в някога с сухия и студен климат. На неравния полуостров, неподвижността на Антарктика се нарушава, това е място на синьо-бели ледници бавно предвижващи се към океана и превръщащи се в айсберги, които приемат всяка възможна форма. Айсберги с размерите на малки градове поемат своя път. Дори и на десетки километри разстояние се чува пропукването на леда, наподобяващи експлозии и оръдия.", "date": "2018.11.09", "title": "Арктика вече \"не е безопасен пристан\" за гнездене на птици"}
{"url": "https://news.bg/int-politics/prezidentat-na-germaniya-zove-za-demokratichen-patriotizam.html", "text": "Президентът на Германия Франк-Валтер Щайнмайер призова сънародниците си да възприемат просветения \"демократичен патриотизъм\" и да отхвърлят агресивния национализъм, който романтизира историята на страната, съобщава \"Асошиейтед прес\".Щайнмайер подчерта, че признаването и помненето на тъмното нацистко минало на Германия трябва да се разглежда като сила, а не като слабост.Коментарите на германския държавен глава в реч пред Бундестага (германския парламент) са по повод отбелязването на 100-годишнината от провъзгласяването на Германска република след Първата световна война.В церемония днес също така бяха отбелязани нацисткия погром срещу евреите през 1938 г., известен като \"Кристална нощ\" (\"Нощ на счупените стъкла\"), както и падането на Берлинската стена през 1989 г., което се смята за край на Студената война.В остра критика към крайнодясната партия \"Алтернатива за Германия\", Щайнмайер призова германците да отхвърлят онези, които се опитват да изключат малцинствата.", "date": "2018.11.09", "title": "Президентът на Германия зове за \"демократичен патриотизъм\""}
{"url": "https://news.bg/education/mon-razglezhda-oshte-tri-signala-za-plagiatstvo.html", "text": "В МОН има още три сигнала за плагиатство. Това стана ясно от думите на просветния министър Красимир Вълчев. Те обаче на са на високо ниво.Коментарът му бе по повод .Министърът ще назначи служебен ректор на Техническия университет - Варна.Сигналът срещу Василев е от миналата година, но тогава министърът нямал правомощия за адекватна реакция.Припомняме, че по-рано днес стана ясно, че ректорът на ТУ-Варна Росен Василев е уличен в плагиатство на представени дисертационен и научни трудове. Преди повече от година редакцията на , която грубо нарушава Закона за развитие на академичния състав в България.", "date": "2018.11.09", "title": "МОН разглежда още три сигнала за плагиатство"}
{"url": "https://news.bg/bulgaria/bonusite-sa-individualni-obyasnyavat-ot-agentsiyata-po-vpisvaniyata.html", "text": "Бонуси в Агенцията по вписванията са получили само служители, които не са отговорни за срива от август месец.Това се посочва в позиция на АВ, разпратена до медиите в отговор на информацията, която се появи тази сутрин.Допълнителните възнаграждения за постигнати резултати са изплатени съгласно Наредбата за заплатите на служителите в държавната администрации и Вътрешните правила за заплатите в Агенция по вписванията.Сумата, изплатена в последното тримесечие на 2018 г., е в размер на 599 007 лв. Тя е разпределена според индивидуална оценка на всеки от общо 635-те служителя на агенцията, посочват от Агенцията по вписванията.Средномесечният фонд \"Работна заплата\" на Агенцията по вписванията е в размер на 813 034 лв.От АВ цитират и думите на изпълнителния директор Габриела Козарева: \"Всеки работодател търси начини да стимулира служителите си, а в държавната администрация механизмът това да се случи са допълнителните възнаграждения от икономии, които могат да се изплащат до 4 пъти в годината. Изплащането на бонуси в Агенция по вписванията е следствие от показани добри резултати на служителите и начин да ги мотивираме да продължават да работят ефективно.\"Тя обяснява и че  - директорът и експертите от Дирекция ИОТ, не са получили ДМС за последното тримесечие. Козарева посочва обаче, че останалите служители на Агенцията не са спирали работата си, дори и по време на срива на Търговския регистър.Агенцията по вписванията администрира четири регистри - Търговски регистър и регистър на ЮЛНЦ, Имотен регистър, Регистър Булстат и Регистър на имуществените отношения на съпрузите. Дори и по време на срива на Търговския регистър, работата в цялата Агенция не е спирала. След инцидента, работата в институцията е с по-голям интензитет от обичайния и се работи и в извън работно време. Към момента Агенцията се произнася в срок по всички постъпили вписвания, като е преодоляна забава от 20 дни.Припомняме, че  във вторник, 10 август 2018 г. Агенцията по вписванията обявиха, че причините са технически, а регистърът трябваше да бъде пуснат още на същия ден. Това обаче не се случи.На 16 август директорът на Агенцията по вписванията Зорница Даскалова заяви, че няма засега намерение да подава оставка, а като определение за кризата каза: \"\" По-късно тя подаде оставка, но едва след като  изказа недоволството си от ръководството на Агенцията по вписванията.След това министерски съвет днес взе решение да се създаде Днес финансовият министър Владислав Горанов против служителите на Търговски регистър да получат бонус за време, в което е имало технически проблеми.В кулоарите на Народното събрание той все пак призова да не се дамгосват експертите и служителите от Агенцията по вписванията.", "date": "2018.11.09", "title": "Бонусите са индивидуални, обясняват от Агенцията по вписванията "}
{"url": "https://news.bg/crime/hvanaha-sofiyanets-da-prevozva-migranti-bez-knizhka.html", "text": "Хванаха софиянец без книжка да превозва нелегални мигранти . За това съобщиха от Областната дирекция на МВР в София.Около 22.30 часа на 7 ноември на второкласен път край Костинброд полицейски патрул предприел проверка на лек автомобил \"Крайслер Вояджър\". Зад волана бил 39-годишен мъж от София.Служителите на реда открили 15 чужди граждани от Афганистан и Ирак. Трима от тях нямали документи за самоличност. Чужденците били транспортирани до ГПУ- Калотина за проверка в дактилоскопната идентификационна система, след което били върнати в РУ- Костинброд за продължаване на работата с тях.Първоначално софиянецът е задържан за 24 часа. Установено е, че той е криминално проявен и осъждан за шофиране без книжка.По случая е образувано досъдебно производство.След доклад на събраните материали в районната прокуратура водачът е привлечен в качеството на обвиняем и му е наложена 72-часова мярка за неотклонение \"задържане под стража\".", "date": "2018.11.09", "title": "Хванаха софиянец без книжка да превозва мигранти "}
{"url": "https://news.bg/regions/garne-s-zhaltitsi-otkriha-v-plevenskiya-zatvor.html", "text": "Глинено гърне, пълно със старинни монети, намериха на територията на затвора в Плевен, съобщиха от БТА.Директорът на затвора Иван Петков обясни, че археологическата находка е открита при обработка на земеделска земя за есенниците.Жълтиците в съда са от различен номинал и различен период, но всички датират от преди 1877 година. Според Петков имането е било заровено именно при обсадата на Плевен.Предстои специалистите на Регионалния исторически музей да установят общия брой на откритите монети.", "date": "2018.11.09", "title": "Гърне с жълтици откриха в плевенския затвор"}
{"url": "https://news.bg/int-politics/severnoirlandskite-koalitsionni-partnyori-na-mey-ne-predavay-velikobritaniya.html", "text": "Северноирландската партия, която подкрепя правителството на британския премиер Тереза Мей, определи преговорите ѝ за Брекзит като предателство и предупреди, че не би могла да подкрепи споразумение, което разделя Обединеното кралство, съобщава \"Ройтерс\".Предупреждението подчертава трудностите, които Мей може да срещне за сключване на споразумение за Брекзит, което Лондон и Брюксел твърдят, че е завършено на 95 процента, като е одобрено както от нейната разделена Консервативна партия, така и от северноирландските депутати, които държат Тереза Мей на власт.По-малко от пет месеца преди Великобритания да излезе от ЕС на 29 март 2019 г., преговарящите все още се пазарят за резервен план за сухопътната граница между намиращата се в състава на Великобритания Северна Ирландия и членката на ЕС Ирландия, ако не успеят да сключат сделка.Демократичната юнионистка партия (DUP) интерпретира обещанието, направено от Мей в писмо, че тя никога няма да позволи разделянето на Обединеното кралство \"да влезе в сила\", като допускане, че такава клауза ще бъде включена в окончателното споразумение, пише близкият до британските консерватори в. \"Таймс\".\"Писмото на премиера повдига тревога за онези, които ценят целостта на нашия ценен съюз и за онези, които искат правилен Брекзит за цялото Обединено кралство\", изтъкна лидерът на DUP Арлин Фостър.\"От нейното писмо изглежда, че министър-председателят е обвързана с идеята за граница в Ирландско море със Северна Ирландия в регулаторния режим на ЕС за единния пазар\", допълни Фостър.DUP преди вече парализира преговорите за Брекзит. Преди почти година отказът на северноирландската партия да подпише споразумение за границата предизвика временно прекратяване на преговорите за Брекзит в решаващ етап. Преговарящите по-късно намериха начин да запазят всички страни в преговорите.Споразумение за Брекзит, или липсата на такова, ще оформи британския просперитет за идните поколения и ще има дългосрочни последици за глобалното влияние на Европейския съюз.", "date": "2018.11.09", "title": "Северноирландските коалиционни партньори на Мей: Не предавай Великобритания"}
{"url": "https://news.bg/politics/zaharieva-uspokoyava-deputatite-ot-bsp-zaradi-migrantskiya-pakt.html", "text": "Властта на крак в парламента да отговори на критиките на Корнелия Нинова за мигрантския пакт.Според външния министър Екатерина Захариева левицата всява страхове в хората. За пореден път от БСП се опитват да отклоняват вниманието от собствените си проблеми, подчерта тя. Нямало решение, според първия ни дипломат, страната ни да се присъедини към пакта за миграция.Нашата позиция е спиране на незаконната миграция, посочи Захариева, според която нямало как да отстояваме друга позиция. Нека да спят спокойно колегите от БСП, не сме взели решение, заяде се тя с червените.Вътрешният министър Младен Маринов пък се похвали с ефективните мерки, които прилага страната ни срещу нелегалните мигранти. Властта ще отстоява интересите на България. Не трябва да се спекулира със страховете на българските граждани, настоя министър Младенов.", "date": "2018.11.09", "title": "Захариева успокоява депутатите от БСП заради мигрантския пакт"}
{"url": "https://news.bg/world/amerikanski-sadiya-blokira-stroitelstvoto-na-neftoprovoda-keystone-xl.html", "text": "Федерален съдия в Монтана блокира строителството на петролопроводната система Keystone XL, за да даде повече време за проучване на потенциалното влияние на проекта върху околната среда, съобщава АП.Местният всекидневник Great Falls Tribune пише, че решението на съдия Браян Морис идва, докато базираната в Калгари енергийна компания TransCanada се подготвя да изгради първите фази от нефтопровода в Северна Монтана.Природозащитни организации съдят TransCanada и Държавния департамент на САЩ във федерален съд в град Грейт Фолс, Монтана.Морис мотивира решението си с това, че анализът на правителството не представя пълна картина на ефекта върху околната среда.1900-километровата тръба ще транспортира до 830 000 барела суров петрол на ден от канадската провинция Албърта и Монтана до станции в Небраска, а оттам до рафинерии на Мексиканския залив.\"Блумбърг\" припомня, че искът на природозащитните организации е внесен през март 2017 г., след като президентът Доналд Тръмп одобри проекта.", "date": "2018.11.09", "title": "Американски съдия блокира строителството на нефтопровода Keystone XL"}
{"url": "https://news.bg/economics/nikolina-angelkova-osven-liftove-i-vlekove-drugo-nyama-da-se-stroi-na-vitosha.html", "text": "\"Друго строителство освен подмяна на лифтове и влекове на Витоша няма да има.\" Това заяви пред bTV министърът на туризма Николина Ангелкова по повод старта на новия зимен сезон.По думите ѝ планът за управление на Витоша трябва да бъде подменен, само за да се подменят лифтовете.Тя допълни, че е задължително да осигурят на софиянци достъп до Витоша.По отношение на новия зимен сезон Ангелкова подчерта, че България е на едно от първите места като устойчива дестинация.\"Правим активна реклама, за да се насочи вниманието на туристите към нашите курорти\", обясни министърът.Ангелкова отбеляза и ръстът от 3,3% на туристите посетили България през лятото.Тя подчерта, че откакто е създадено министерството на туризма ръстът на туристи в страната е значителен.Министърът на туризма коментира и състоянието на правителството като изтъкна, че то е стабилно и приоритетите, които са поставени в управленската програма се постигат.\"Изключително ниска безработица - 4,7%, което е сред една от най-ниските в ЕС\", посочи Ангелкова.Тя допълни, че също така, че има повече пари за образование и здравоопазване.По повод скандала с вицепремиера Валери Симеонов и майките на деца с увреждания тя обясни, че не може да коментира неговите действия.\"Оставката е личен акт и той трябва да носи отговорност за това как се извинява\", допълни министърът.", "date": "2018.11.09", "title": "Николина Ангелкова: Освен лифтове и влекове друго няма да се строи на Витоша"}
{"url": "https://news.bg/world/edin-zaginal-pri-teroristichna-ataka-v-melbarn.html", "text": "Един човек е убит и други двама са ранени при терористично нападение в Мелбърн, Австралия.Това съобщи началникът на полицията в щата Виктория Греъм Аштън, който разкри подробности няколко часа след атаката, информира \"Гардиън\".Греъм Аштън заяви, че нападателят е починал от огнестрелна рана в гърдите. Той е починал около час и половина след хоспитализирането му.Полицията във Виктория потвърди, че става въпрос за тероризъм. Аштън разкри, че извършителят е известен на полицията и на разузнавателните агенции., обяви комисарят, но отказа да разкрие самоличността на нападателя и мотивите.По-рано беше съобщено, че мъж е запалил автомобила си и е намушкал няколко души в Мелбърн.Според полицията в автомобила на нападателя е имало газови бутилки за барбекю. Аштън отрече извършителят на атаката да е крещял \"Аллах е велик\", както се съобщава в социални мрежи.Мъжът се е опитал да обезглави една от жертвите.Двама души са хоспитализирани. Няма опасност за живота им. Трите жертви, включително и загиналият, са мъже.Полицията съобщи, че нападателят е свързан с наркотици, кражби и пътни нарушения. Той е от северозападно предградие на Мелбърн.Улицата, където беше извършено нападението, ще остане затворена до утре сутринта.", "date": "2018.11.09", "title": "Един загинал при терористична атака в Мелбърн"}
{"url": "https://news.bg/society/bivshiyat-direktor-na-alma-mater-opredeli-klipa-na-bashar-rahal-kato-gaf.html", "text": "\"Видеото е гаф, но трябва да се даде шанс.\" С тези думи бившият директор на \"Алма матер\" Светлана Божилова коментира пред bTV скандалът с клип На Башар Рахал, чрез който се обявява кастинг за млади кадри, които искат \"да станат известни\".По думите ѝ явно има разминаване между посланието на клипа и нагласите у журналистите и студентите по журналистика.Видеото предизвика вълна от коментари в социалните мрежи, които питат как се става известен.Божилова обясни, че ректорът е този, който назначава директора на телевизията и сега идеята е тя да бъде масова и популярна.\"Не мога да кажа дали клипът е бил оценен от ректора на университета\", поясни бившият директор.Според нея най-важното е студентите да работят в модерна среда.Въпреки това заяви, че те ще имат възможност да посещават телевизията три пъти в месеца.Новият директор на телевизията Башар Рахал коментира случая пред Нова телевизия като заяви, че няма лоша реклама.\"Не очаквахме чак такъв ефект. Инвестирахме около 50 лева в този клип, а в момента той се върти по всички медии\", обясни той.По думите му става въпрос за сарказъм, а видеото определи като пародия и скеч.", "date": "2018.11.09", "title": "Бившият директор на \"Алма матер\" определи клипа на Башар Рахал като гаф"}
{"url": "https://news.bg/world/moskva-novite-sanktsii-na-sasht-za-krim-sa-obrecheni-na-proval.html", "text": "Новите санкции на САЩ по отношение на Крим са \"обречени на провал\". Москва няма да ги вземе под внимание.Така коментира руският заместник-министър на външните работи Сергей Рябков решението на , информира Интерфакс.Според Рябков Москва не планира да променя вътрешнополитическите и външнополитическите си планове в резултат на новите рестрикции.Междувременно руското посолство във Вашингтон излезе със съобщение, в което се подчертава, че Москва не може да разбере САЩ какво се \"опитват да постигнат\" с тези санкции.\"\", пояснява дипломатическата мисия.Вчера САЩ обявиха, че налагат санкции на девет юридически и три физически лица заради подкрепа при опитите на Русия да интегрира Крим чрез частни инвестиции и проекти.", "date": "2018.11.09", "title": "Москва: Новите санкции на САЩ за Крим са \"обречени на провал\""}
{"url": "https://news.bg/politics/chuvstvitelnite-prasti-na-deputatite-razvaliha-sistemata-za-glasuvane.html", "text": "Системата за гласуване създаде смут рано сутрин в пленарна зала. Тя често блокирала и възпрепятствала депутатите да гласуват.За проблема от трибуната алармира атакистът професор Станислав Станилов.\"Колегите не могат да гласуват\", оплака се той.Парламентарният шеф Цвета Караянчева предложи на председателски съвет да постави темата и да се ремонтира пръстовата система за гласуване на закони. Това щяло да струва на бюджета няколко милиона. Председателят на парламента го успокои, че е направена профилактика на системата и тя работи. Тя обеща отново да се обърне към фирмата и проблемът да бъде отстранен.\"Сензорите на пръстите на някои колеги са по-чувствителни\", предположи Цвета Караянчева. Въпреки това мнозинството събра кворум за начало на работния ден, но реши да се презастрахова и по искане на ГЕРБ започна работа вместо с парламентарен контрол с поименна проверка. От ДПС се ядосаха на процедурните хватки.Преди това стана ясно, че първите депутатите отказали се от имунитета си след вчерашното искане на главния прокурор са герберът Борис Кърчев и Елена Йончева от БСП. Шефката на бюджетната комисия Менда Стоянова пък се скара на левите, че отсъстват от зала на важните дебати. Повод за гнева й стана искане на социалиста Филип Попов за максимален срок между двете четения на закона за БНБ.Тя припомни, че вчера е нямало спорове по проекта и затова не било нужно толкова да се забравя второто четене.", "date": "2018.11.09", "title": "Чувствителните пръсти на депутатите развалиха системата за гласуване"}
{"url": "https://news.bg/world/shpionski-skandal-mezhdu-avstriya-i-rusiya.html", "text": "Канцлерът на Австрия Себастиан Курц потвърди, че бивш полковник от въоръжените сили на страната е заподозрян в шпионаж в полза на Русия, съобщава РИА Новости.Той добави, че министърът на външните работи на Австрия Карин Кнайсъл е отменила посещение в Русия в началото на декември. Курц подчерта, че този случай \"няма да подобри отношенията\" с Русия.Канцлерът остро осъди подхода на Русия и подчерта, че \"шпионажът е недопустим\".Австрийският военен министър възнамерява да се свърже с руското военно аташе заради случая. Отделно се съобщава, че руски представител е привикан във външното министерство на Австрия.\"Шпионажът срещу неутрална страна е недопустим\", обяви военният министър на Австрия Марио Кунасек и добави, че ще привика военното аташе на Русия.Местни вестници пишат, че задържаният полковник от австрийската армия в продължение на 30 г. е предоставял тайни на Русия. Сътрудничеството с руското разузнаване продължило до 2018 г.Според Kronen Zeitung, позовавайки се на източници от австрийското военно министерство, полковникът събирал информация за австрийските ВВС, артилерийските системи, за мигрантската криза, а също така подробна информация за редица висши военни. На всеки две седмици австрийският полковник се свързвал с руснак на име Юрий. Полковникът от Залцбург получил 300 000 евро за разкриването на тайните. Първият контакт между полковника и руснаците е бил установен по време на визита в Техеран през 1988 г. Руснаците са били особено заинтересовани от изтребителите Eurofighter.Австрийските власти получили информация за шпионажа от чужда разузнавателна служба.Пенсионираният полковник е на 70-годишна възраст.", "date": "2018.11.09", "title": "Шпионски скандал между Австрия и Русия"}
{"url": "https://news.bg/politics/balgariya-i-makedoniya-ne-mogat-da-se-razberat-za-obshtoto-istorichesko-minalo.html", "text": "\"Все още няма разбирателство между България и Македония за съдържанието на учебниците за общото историческо минало.\" Комисията, която работи по темата е констатирала редица проблеми в съдържанието на учебниците. Това стана ясно от отговора на външния министър Екатерина Захариева на парламентарния контрол. Проблемите са в съдържанието на учебниците за 6 и 7 клас.\"Очакванията към работата на тази комисия са много големи\", сподели първият ни дипломат. В нея участват учени от БАН и СУ.\"Разбирателство има къде да се водят срещите- един път в София, един път в Скопие. За нас било важно да се разберем с общите исторически личности и празници, които ще честваме заедно. Няма да направим компромис, зарече се още Екатерина Захариева.", "date": "2018.11.09", "title": "България и Македония не могат да се разберат за общото историческо минало "}
{"url": "https://news.bg/crime/tsatsarov-pita-zashto-se-bavi-prisadata-na-bachvarova.html", "text": "Главният прокурор Сотир Цацаров иска проверка заради забавянето на мотивите към присъдата на Светла Бъчварова-Пиралкова. Сигналът е отправен до Инспектората към Висшия съдебен съвет.Припомняме, на 12 април 2016 г. Светла Бъчварова-Пиралкова от парламентарната група \"БСП за България\" беше обвинена, че през 2009 г. в качеството си на Председател на Управителния съвет на Селскостопанската академия е сключила неизгодна сделка, която е ощетила Академията с 1 326 671,36 лв. По тази причина  да бъде снет. На 25 март 2016 г. Бъчварова е привлечена като обвиняема и й е взета мярка за неотклонение \"Подписка\".Повдигнатото й обвинение засяга периода от 04.07.2008 г. до 28.06.2011г., когато Светла Бъчварова е била председател на Управителния съвет на Селскостопанската академия.Със заповед от 21.07.2009 г. министърът на земеделието и храните е предоставил на Селскостопанската академия за ползване 9 726,224 дка земеделски земи в землището на с. Стражица и с. Карвуна.На 07.08.2009г. в Селскостопанската академия е постъпило заявление от \"Литекс Комерс\"АД, представлявано от Гриша Ганчев, за сключване на договор за съвместна дейност със Селскостопанската академия, с предоставяне на площите в с. Стражица и в с. Карвуна.Без да е взето решение от Управителния съвет на Селскостопанската академия, на 13.08.2009 г. Бъчварова е сключила договор за съвместна научно-изследователска и опитно-производителна дейност върху тази земеделска земя с \"Литекс Комерс\"АД. Договорът е сключен за срок от 10 години, като \"Литекс Комерс\" АД е следвало да заплаща на Селскостопанската академия 17 500 лева годишно или по 1,80 лева на декар.Според агротехническите и икономическите експертизи, които са направени от Софийска градска прокуратура, арендната цена за тези районите и в този период от време е от 70 до 80 лева.При реална базова пазарна цена от 70 лева за един декар обработваема земеделска земя, за отдадените по договора 9 726,224 дка сумата като приход за Селскостопанската академия би могла да бъде в размер на 680 835,68 лв. Затова според обвинението в резултат на сключения неизгоден договор от Бъчварова на Селскостопанската академия е причинена вреда в размер на 1 326 671,36 лева.След внасянето на обвинителния акт делото е върнато на Софийската градска прокуратура. Протестът срещу разпореждането за връщане не е уважен от Апелативния съд и на 22.07.2016 г. е внесен нов обвинителен акт.Първото съдебно заседание е проведено на 26.10.2016 г., а на 26.06.2018 г. е постановена присъдата, с която Софийският градски съд оправда Бъчварова.Три дни по-късно Софийската градска прокуратура оспори решението и поиска да бъде постановена осъдителна присъда. До настоящия момент обаче мотивите към присъдата на първоинстанционния съд не са изготвени.", "date": "2018.11.09", "title": "Цацаров пита защо се бави присъдата на Бъчварова"}
{"url": "https://news.bg/bulgaria/za-tsyalostno-razsledvane-na-ubiystvoto-na-dzhamal-kashogi-prizova-zaharieva.html", "text": "Искаме цялостно разследване на убийството на Джамал Кашоги. Такава е и позицията на ЕС и ние се придържаме към нея.Това стана ясно от думите на външния министър Екатерина Захариева в Народното събрание. Федерика Могерини е представила позицията на 28-те държави от ЕС и в изготвянето на тази позиция е участвала и страната ни.ЕС изразява респект за дейността на журналиста Кашоги, припомни първият ни дипломат.Общността също така заявява силна подкрепа към свободата на медиите и защитата на журналистите. В същото време ЕС е обезпокоен от обстоятелствата около смъртта му. ЕС настоява за цялостно, прозрачно разследване, изтъкна Захариева.Припомняме, опозиционният журналист Джамал Кашоги бешев Истанбул на 2 октомври.", "date": "2018.11.09", "title": "За цялостно разследване на убийството на Джамал Кашоги призова Захариева"}
{"url": "https://news.bg/bulgaria/eur300-mln-na-mesets-e-balgarskiyat-eksport-za-germaniya.html", "text": "Средно по 300 млн. евро на месец е българският експорт за Германия.Това стана ясно по време на среща на заместник-министъра на икономиката Александър Манолев и държавния секретар на Федералното министерство на икономиката и енергетиката на Германия Оливер Витке в Берлин, съобщават от Министерството на икономиката.Статистиката на двустранния ни стокообмен през последните години подобрява рекордите в историята на икономическите ни отношения.По време на срещата двете държави сa се договорили да обменят опит в областта на политиките и мерките за регулиране, регистриране и контрол на горивата.\", посочи Александър Манолев. Той цитира и данни на Българо-германската търговска камара, според които около 90% от опериращите германски компании в страната ни биха инвестирали в България, ако трябва да вземат отново това решение.\"\", допълни българският заместник-министър.Впечатлени сме от икономическите резултати, които България постига и сме готови да ви подкрепим в привличането на повече германски инвестиции, подчерта държавният секретар Витке.Тема на разговора бе и задълбочаване на сътрудничеството и обмяна на опит при обучението на кадри и застъпването на дуалното обучение в България. Поет бе ангажимент от германска страна да се проучи възможността за дългосрочно командироване на няколко експерта, които на място в страната ни да участват в разработването на концепция в тази област.Германия се утвърждава като все по-важен икономически партньор за България. През 2017 г. износът ни надхвърля 3,5 млрд. евро, а вносът е близо 3,7 млрд. евро. Още по-позитивна е статистиката за 2018 г. като за първите 6 месеца, като експорта ни бележи ръст от 20%, а вносът се увеличава с 12%, стана ясно по време на срещата.Заместник-министър Манолев е на посещение в Германия за участие в Източно-германския икономически форум - едно от най-значимите и авторитетни събития в региона. То е място за среща на най-значимите компании на Източна Германия, а по време на него ще бъде представена България като атрактивна дестинация за инвестиции.", "date": "2018.11.09", "title": "€300 млн. на месец е българският експорт за Германия"}
{"url": "https://news.bg/politics/goranov-protiv-bonusi-v-targovskiya-registar-dokato-ne-e-rabotil.html", "text": "Финансовият министър Владислав Горанов против служителите на Търговски регистър да получат бонус за време, в което е имало технически проблеми.В кулоарите на Народното събрание той все пак призова да не се дамгосват експертите и служителите от Агенцията по вписванията.Финансист номер едно не знае какво са си платили като бонус служителите.На мнение съм, че служителите, които добросъвестно са изпълнявали дейностите си в Агенцията и които не носят пряка отговорност и вина за техническия проблем, възникнал в Агенцията, биха могли да получат допълнително възнаграждение, предположи Горанов.Припомняме, че  във вторник, 10 август 2018 г. Агенцията по вписванията обявиха, че причините са технически, а регистърът трябваше да бъде пуснат още на същия ден. Това обаче не се случи.На 16 август бившият вече директор на Агенцията по вписванията Зорница Даскалова заяви че няма засега намерение да подава оставка, а като определение за кризата каза: \"\"Ден по-късно  като след това той изказа недоволството си от ръководството на Агенцията по вписванията заради продължаващия срив.Борисов обаче заяви, че смяна на ръководството и уволнения няма да има, докато кризата не се овладее., като това включва и вина по неизпълнение на задължения и отговорности.След това министерски съвет днес взе решение да се създаде Една от фирмите поддържащи Търговския регистър  на пълното функциониране на системата.Заради задълбочилия се проблем от Паралелно с това шефката на агенцията заяви, че Малко след това на 17 август Даскалова хвърли оставка. Тя зае поста изпълнителен директор на Агенция по вписванията в края на май 2017 година, назначена на мястото на .На 20 август , като една от точките за обсъждане беше срива на Търговския регистър.На 27 август ", "date": "2018.11.09", "title": "Горанов против бонуси в Търговския регистър, докато не е работил"}
{"url": "https://news.bg/int-economics/vtori-sondazhen-korab-na-turtsiya-shte-raboti-v-cherno-more.html", "text": "Турция е завършила покупката на втория си сондажен кораб, който ще работи в Черно море северно от турските брегове, съобщава \"Ройтерс\", цитирайки турския енергиен министър Фатих Дьонмез.Турция почти изцяло е зависима от вноса, за да посреща енергийните си нужди. Рухването на турската лира спрямо долар през тази година, както и наложените от САЩ санкции върху иранския петрол, оказаха натиск върху енергийните компании в югоизточната ни съседка.Турция пусна в действие първия си сондажен кораб \"Фатих\" през миналия месец, като Дьонмез обяви, че той ще започне пробиване в сондажа Алания-1, който се намира на известно разстояние от спорната територия с Кипър.", "date": "2018.11.09", "title": "Втори сондажен кораб на Турция ще работи в Черно море"}
{"url": "https://news.bg/education/ulichiha-rektora-na-tu-varna-v-plagiatstvo.html", "text": "Ректорът на Техническият университет във Варна Росен Василев е уличен в плагиатство на представени дисертационен и научни трудове, при придобиване на научната степен \"доктор на науките\" и заемане на академичната длъжност \"професор\". След постъпили сигнали в МОН, комисията по академична етика е извършила проверка.Припомняме, че преди повече от година редакцията на , която грубо нарушава Закона за развитие на академичния състав в България.В сигналите на професорите Овид Фархи и Николай Минчев се твърди, че почти всички глави от дисертацията на Росен Василев, представена за защита, както и останалите трудове, са преписани, някои на 100%, от статии и дисертации на негови колеги от ТУ - Варна и от чужди автори.От становищата на тримата арбитри в доклада става ясно, че е налице плагиатство и Росен Василев е представил за собствени трудове, които са били изцяло или частично написани от друг. В тях липсва и позоваване или цитиране. Тези трудове Василев е използвал за придобиване на научната степен \"доктор на техническите науки\".В конкурса за професор той е представил и като собствени публикации редица чужди трудове, като техните автори дори не са цитирани или посочени в библиографията. Според арбитрите с тези действия той безспорно е извършил плагиатство.В своето становище професорът заявява, че е използвал чужди трудове в своите публикации, като някои е цитирал, други - не, тъй като някои от тях са писани от него в съавторство.", "date": "2018.11.09", "title": "Уличиха ректора на ТУ-Варна в плагиатство"}
{"url": "https://news.bg/crime/9-godini-zatvor-za-shumenetsa-opital-da-ubie-brat-si-s-bradva.html", "text": "9 години затвор получи мъжът, опитал да убие брат си с брадва. Това реши Съдът в Шумен.68-годишният Митко М. беше осъден на девет години лишаване от свобода при строг режим. Той е направил пълни самопризнания и е поискал делото срещу него да се гледа при условията на съкратено съдебно следствие.Припомняме, на 21 февруари тази година между двамата братя възникнал конфликт в дома им. 56-годишният Румен М. бил освободен наскоро от затвора и се нанесъл да живее в дома на брат си.След почерпка с вино, на която по-малкият брат поканил бездомен мъж, подсъдимият взел брадва и нанесъл множество удари с нея по тялото и главата на Румен.Пострадалият бил откаран в болницата с тежка черепно-мозъчна травма и в кома, а брат му бил задържан още същия ден от полицията.Присъдата на Шуменския окръжен съд подлежи на обжалване пред Апелативния съд във Варна.", "date": "2018.11.09", "title": "9 години затвор за шуменеца, опитал да убие брат си с брадва"}
{"url": "https://news.bg/economics/goranov-uveren-che-bundestagat-ne-mozhe-da-ni-spane-za-evrozonata.html", "text": "Германия няма да реши членството ни в Еврозоната. Това стана ясно от коментара на финансовия министър Владислав Горанов. Страната ни се готви да влезе в еврозоната, посочи Горанов.По повод заявката на германски депутати, че няма да ни подкрепят, министърът отсече: \"Подобен тип решения не се взимат в Бундестага.\"Иначе той е амбициран още по-следващата седмица бюджетът за влезе за второ четене. Това обаче би могло да се случи, ако има кворум.", "date": "2018.11.09", "title": "Горанов уверен, че Бундестагът не може да ни спъне за Еврозоната "}
{"url": "https://news.bg/press/skandalat-v-bdzh-e-zaradi-signal-do-dans-za-zloupotrebi-prokuraturata-vkara-elena-joncheva-v-iztochvaneto-na-ktb.html", "text": "БДЖ. \"Дума\":Скандалът в БДЖ е заради сигнал до ДАНС за злоупотребиСигнал до ДАНС за злоупотреби в железниците, изпратен без знанието на министър Росен Желязков е довел до днешните оставки на ръководството на БДЖ. Това разказа самият министър на пресконференция. По-рано днес транспортното ведомство съобщи, че шефът на борда Велик Занчев, главният изпълнителен директор Владимир Владимиров и финансовият директор в холдинга Филип Алексиев са депозирали молби за напускане. Това е станало по настояване на министър Желязков. Преди няколко дни той имал среща с тримата. Те го уверили, че всичко в БДЖ е наред - няма проблеми с разписанията на влаковете, локомотивите и вагоните са в изправност за зимния сезон. Единствено на работата им пречели непрестанните обжалвания на обществените поръчки, казали те пред Желязков. Имунитет. \"Сега\":Прокуратурата вкара Елена Йончева в източването на КТБИгрите с кворума в парламента станаха още по-сложни, след като прокуратурата поиска депутатския имунитет на Елена Йончева и още петима народни представители - Георги Михайлов от БСП, Борис Кърчев от ГЕРБ, лидера на \"Воля\" Веселин Марешки и съпартийците му Кръстина Таскова и Пламен Христов.Разследващите подозират Йончева в пране на пари, присвоени преди това от Корпоративна търговска банка. Според тях има достатъчно доказателства, че през 2012 г. тя е направила общо дружество с офшорка от Британските Вирджински острови, която е внесла по сметките на новата фирма над 650 хил. лв. от КТБ. Офшорката е била под контрола на обвиняем по делото за източване на банката, твърдят от прокуратурата. Оттам не уточниха дали става дума за Цветан Василев.Разследването срещу Йончева се появява 6 години след предполагаемото престъпление и 4 години след фалита на банката. През цялото време прокуратурата е разполагала с информация за общото дружество на Йончева и офшорката \"Далий Трейдинг Лимитид\". Разследването обаче започва едва през това лято след сигнал на депутати от ГЕРБ. Защо се е чакало толкова време, не стана ясно. Боклук. \"24 часа\":Няма да има референдум в София за парно от боклукСтоличният общински съвет отхвърли искането на 15 общински съветници за провеждане на местен референдум за изграждане на инсталация, която да оползотворява горивото, произведено от завода за преработка на отпадъци.След 3 часа дебати предложението бе отхвърлено от мнозинството с мотив, че подобен референдум е незаконосъобразен, защото допитвания не може да се провеждат по теми, които засягат бюджета. За провеждането на допитването гласуваха 16 съветници - от Политическа група 5, БСП, ДСБ и \"Нормална държава\".Шефката на екокомисията в СОС Лорита Радева напомни, че темата за изграждане на инсталацията, която ще произвежда топло и електроенергия за 70 000 домакинства, се обсъжда от 11 години. \"Няма място за плашила. София върви към модерно и екологично решение за управление на отпадъците\", заяви Радева. Съд. \"Дума\":ЕК ще ни съди заради пропуски в безопасността на жп транспортаЕвропейската комисията (ЕК) реши да предяви иск пред Съда на ЕС срещу България за това, че държавата не е осигурила правилното транспониране и прилагане на законодателството на ЕС за безопасността на железопътния транспорт.Директивата изисква от държавите членки да създадат разследващ орган, който в своята организация, юридическа структура и при вземането на решения е независим от железопътните предприятия, управителя на инфраструктурата, органа, налагащ таксите, органа, разпределящ инфраструктурен капацитет, и нотифицирания орган, както и от всяка страна, чиито интереси биха могли да са в противоречие със задачите, възложени на разследващия орган. В това отношение България не е осигурила пълното транспониране и прилагане на директивата на национално равнище.Целта е да се гарантира развитието и подобряването на безопасността на железопътния транспорт в ЕС. Всяка държава членка трябва да гарантира, че разследванията на произшествия и инциденти се извършват от постоянен орган, който включва най-малко един следовател, който е квалифициран да изпълнява функцията на отговорен следовател в случай на произшествие или инцидент. Мярка. \"Монитор\":Пуснаха от ареста 77-годишната жена задържана за наркотициОсвободиха от ареста 77-годишната жена, задържана в ареста по време на полицейска операция срещу разпространение на наркотици. Цветанка Чавкарска беше пусната под домашен арест заради възрастта си и здравословното си състояние.Според спецпрокуратурата престъпната група действала от лятото на 2017 г., а неин лидер бил внукът на 77-годишната столичанка.", "date": "2018.11.09", "title": "Скандалът в БДЖ е заради сигнал до ДАНС за злоупотреби; Прокуратурата вкара Елена Йончева в източването на КТБ "}
{"url": "https://news.bg/bulgaria/intsident-s-tramvay-nyama-postradali.html", "text": "Инцидент с трамвай в четвъртък вечерта се размина без пострадали, предаде \"24 часа\".Мотриса, движеща се по линия 7, дерайлира в района на колелото на \"Триъгълника\" и се удари в стълб.По трамвая има щети.Ватманът е заявил, че инцидентът е станал неочаквано и няма обяснение какво се е случило.Движението за прибиращите се за депо трамваи по-късно е било възстановено.", "date": "2018.11.09", "title": "Инцидент с трамвай, няма пострадали "}
{"url": "https://news.bg/world/shvetsiya-udalzhava-s-3-mesetsa-kontrola-po-granitsata.html", "text": "Швеция удължава с 3 месеца контрола по границата с Дания и Германия. Това са съобщили от правосъдното министерство, цитирани от РИА \"Новости\".Причината е опазване на сигурността по границата и намаляване на мигрантския поток.Швеция е сред най-желаните страни в Европа от мигрантите.Последно мярката бе удължена до 11 ноември. Тя бе въведена през 2015 година.Стокхолм цитира рискове от опасности като терористични актове като повод за затягане на сигурността.", "date": "2018.11.09", "title": "Швеция удължава с 3 месеца контрола по границата "}
{"url": "https://news.bg/world/desetki-hilyadi-v-sasht-iskat-razsledvaneto-na-malar-da-ne-bade-spirano-1.html", "text": "Десетки хиляди протестираха в САЩ с искане разследването на спецпрокурора Робърт Мълър да не бъде спирано.Протестите са се провели на много места в страната след уволнението на правосъдния министър и главен прокурор Джеф Сешънс.Издигани са лозунги в защита на закона.Несъгласни с политиката на държавния глава се събраха и пред Белия дом.Демонстрантите искат да не се пречи на .В социалните мрежи тръгна и подписка в защита на Мълър.Сешънс, номинация на президента Доналд Тръмп,  скоро след това и се очакваше да бъде отстранен. часове след частичните избори за Конгреса на САЩ.Тръмп замени Сешънс с Матю Уитакър, който . Уитакър критикува разследването на Мълър.Простиращите поискаха той да се оттегли. , че разследването на специалния прокурор на САЩ Робърт Мълър за предполагаем сговор между Русия и президента Доналд Тръмп трябва да продължи.Бившият директор на ЦРУ Джон Бренън смята, че Мълър най-вероятно вече е завършил доклада си за заместника на главния прокурор Род Розенстийн, който вчера беше освободен от задължението си да следи разследването за евентуална руска намеса на президентските избори през 2016 г. и сговор с предизборната кампания на Тръмп.", "date": "2018.11.09", "title": "Десетки хиляди в САЩ искат разследването на Мълър да не бъде спирано "}
{"url": "https://news.bg/world/sasht-boryat-nelegalnite-migranti-s-novi-merki.html", "text": "САЩ въвеждат нови мерки , които се опитват да влязат в страната, предадоха световните информационни агенции. Нарушителите вече няма да имат .Това предвижда нов законопроект, подготвен от Департамента по вътрешна сигурност. Предстои президентът Доналд Тръмп да го подпише. Не е изключено обаче отново да се стигне до съд и отмяна, тъй като правозащитни групи вече изразиха несъгласието си. Припомняме, че борбата с нелегалната имиграция . Още с идването си на власт той наложи , за да се справи с проблема - изграждане на стена по границата с Мексико, списък с държави, чиито граждани няма да бъдат допускани в страната и други. Те обаче бяха атакувани в съда и администрацията бе принудена да направи отстъпки. Също така принудителното  бе остро критикувано и властите трябваше отново да съберат хиляди деца с родителите им. Последно  на родените в САЩ деца на мигранти. Според него, то трябва да бъде ревизирано, защото дискриминира американците. ", "date": "2018.11.09", "title": "САЩ борят нелегалните мигранти с нови мерки"}
{"url": "https://news.bg/weather/predimno-slanchevo-vse-oshte-toplo-za-noemvri.html", "text": "Предимно слънчево и все още топло за ноември време ни очаква, съобщава НИМХ. Над източната половина на страната се очаква облачността до края на деня да се разкъса.Ще духа слаб североизточен вятър. Атмосферното налягане ще бъде по-високо от средното за месеца и слабо ще се понижи.Максимални температури между 13 и 18 градуса. През следващите дни не се очаква съществена промяна.", "date": "2018.11.09", "title": "Предимно слънчево, все още топло за ноември "}
{"url": "https://news.bg/world/mogerini-prizova-sarbiya-i-kosovo-kam-dialog.html", "text": "Шефът на външната политика на ЕС Федерика Могерини призова Сърбия и Косово към диалог, предаде \"Дойче веле\". Това заяви тя по време на срещата си с президентите Александър Вучич и Хашим Тачи.Тя настоя властите на двете държави да се въздържат от действия, които ще засилят .Президентите Вучич и Тачи се срещнаха в Брюксел, но срещата завърши без конкретни резултати.Не се знае кога и къде ще се проведе нова среща на високо равнище.Канцлерът на Австрия Себастиан Курц по-рано тази седмица настоя пред държавното ръководство на Косово, че диалогът със Сърбия е основа за каквато и да е стъпка за присъединяване към Европейския съюз.Курц, чиято страна понастоящем държи ротационното председателство на Европейския съюз, , че без мирно споразумение между Косово и Сърбия няма да има мирно съжителство и регионална стабилност.Косово и Сърбия водят преговори в продължение на повече от 7 години за присъединяване към ЕС. през 2008 г., но Сърбия не признава това действие и напрежението между тях продължава. допълнително обтегна отношенията със Сърбия.", "date": "2018.11.09", "title": "Могерини призова Сърбия и Косово към диалог "}
{"url": "https://news.bg/world/golyam-pozhar-izpepeli-grad-v-kaliforniya.html", "text": "Горски пожар изпепели голяма част от град в Северна Калифорния, обяви представител на пожарната служба, цитиран от АП.Капитан Скот Маклийн поясни, че огромен горски пожар е унищожил хиляди постройки в град Парадайс, но на този етап не може да се посочи точен брой, докато пожарникарите не навлязат в района.Около 27 000 души са евакуирани от града, който се намира на около 290 километра североизточно от Сан Франциско.Фотограф на Associated Press е видял изпепелени жилищни постройки и бизнес офиси, включително магазин за алкохол и бензиностанция.\"Ройтерс\" съобщава, позовавайки се на властите, че пожарът се разраства бързо. Има загинали. Изгорени са стотици жилища и болница. Десетки хиляди са изоставили автомобилите си и се евакуират пеша.Пожарът е наречен \"Лагерен огън\". Силни ветрове (56 километра в час) и сухото време благоприятстват разпространяването му. Пламъците са с височина 15 метра.Град Чико с население 93 000 души вероятно е следващият, тъй като е на пътя на пожара.Това е един от най-големите пожари в щата. До момента е унищожена 621 743 акра (251 610 хектара) площ - двойно повече по време на същия период през 2017 г. и близо три пъти по-голяма от средните нива за последните пет години.\"Целият град изгоря\", заяви Боб ван Кемп, жител на Парадайс, който е избягал от пламъците с мотора си.", "date": "2018.11.09", "title": "Голям пожар изпепели град в Калифорния"}
{"url": "https://news.bg/world/es-predvizhda-granitsa-v-irlandsko-more-v-sluchay-na-brekzit-bez-sdelka.html", "text": "Европейският съюз ще включи план за митническа граница в Ирландско море в случай, че не бъде сключено споразумение за Брекзит, пише \"Таймс\".Позовавайки се на писмо на британския премиер Тереза Мей до Арлин Фостър, председателят на северноирландската Демократична юнионистка партия, изданието отбелязва, че Брюксел също планира да остави Северна Ирландия като част от единния пазар и митническия съюз, въпреки че по-рано Мей категорично обяви, че подобно предложение никога няма да бъде прието., отбелязва Фостър.По-рано австрийски медии съобщиха, че споразумението за Брекзит между Лондон и Брюксел ще бъде подписано от преговарящите страни в понеделник, докато \"Сън\" твърди, че Мей ще поиска повече време, за да се договори с кабинета си, който все още не е видял финалното споразумение по казуса за Ирландия.", "date": "2018.11.09", "title": "ЕС предвижда граница в Ирландско море в случай на Брекзит без сделка"}
{"url": "https://news.bg/world/sasht-nyama-da-pozvolim-na-rusiya-da-otmeni-sanktsiite-sreshtu-kndr.html", "text": "Посланикът на САЩ в ООН Ники Хейли заяви, че Вашингтон няма да позволи на Русия да отмени санкциите срещу КНДР, тъй като Пхенян все още нищо не е направил, за да се оправдае подобно решение, съобщава \"Ройтерс\".Хейли направи коментара пред журналисти след закрито заседание на Съвета за сигурност на ООН за обсъждане на санкциите срещу Пхенян по молба на Русия.По думите й Москва иска да бъдат отменени банковите рестрикции.\"\", закани се тя. Посланикът подчерта, че Русия не следва рестрикциите по подходящ начин.Хейли разкри, че Северна Корея е отменила запланувани за тази седмица преговори с държавния секретар на САЩ Майк Помпео, защото \"не е готова\", но добави, че се подготвя среща на върха между президента Доналд Тръмп и Ким Чен-ун след 1 януари 2019 г.Тя призова Пхенян да изпълни сключеното през юни споразумение между двете държави.", "date": "2018.11.09", "title": "САЩ: Няма да позволим на Русия да отмени санкциите срещу КНДР"}
{"url": "https://news.bg/world/malar-podgotvya-finalniya-doklad-za-ruskata-saga.html", "text": "Екипът на специалния прокурор на САЩ Робърт Мълър е започнал да пише окончателния доклад за разследването на руска намеса на президентските избори през 2016 г., съобщава Си Ен Ен, позовавайки се на източници.Медията отбелязва, че наскоро специалният прокурор е поискал от адвокатите на президента на САЩ Доналд Тръмп да изготвят списък с проведените телефонни обаждания и хората, които са посетили \"Тръмп тауър\" в Ню Йорк преди изборите.Очаква се Мълър да завърши разследването до края на годината.Адвокатите на американския лидер също преглеждат отговорите, след като Мълър изпрати писмо със списък с въпроси. Личният адвокат на Тръмп, Руди Джулиани, заяви, че президентът няма да отговори на въпроси за предполагаемо възпрепятстване на правосъдието относно разследването. Той добави, че среща между Доналд Тръмп и Мълър може да бъде организирана само ако се изключат подобни въпроси.По-рано тази седмица главният прокурор на САЩ Джеф Сешънс подаде оставка по настояване на Тръмп. Американският лидер съобщи, че временно длъжността , който се очаква да поеме контрол над разследването на Мълър. Американски медии съобщават, че тази седмица заместникът на главния прокурор Род Розенстийн ще подаде оставка.Тръмп обмисля да назначи бившия губернатор на Ню Джърси Крис Кристи на поста главен прокурор, съобщава NBC, позовавайки се на двама източници. Кристи е посетил Белия дом за среща с бивши прокурори на САЩ, въпреки че има и други кандидати за позицията.Междувременно Сешънс обмисля да се кандидатира за сенатско място в щата Алабама през 2020 г., пише \"Политико\".", "date": "2018.11.09", "title": "Мълър подготвя финалния доклад за руската сага"}
{"url": "https://news.bg/world/500-000-zhertvi-na-voynata-na-sasht-sreshtu-terora-ot-2001-g.html", "text": "Около половин милион души са загинали в Ирак, Афганистан и Пакистан заради \"войната срещу тероризма\" на САЩ, започната след терористичните атаки на 11 септември 2001 г., показва проучване, цитирано от световни агенции.Изследването е на Института за международни отношения \"Уотсън\" към Университета \"Браун\".В доклада се подчертава, че загиналите са между 480 000 и 507 000 души, въпреки че реалният брой на убитите вероятно е по-висок. От август 2016 г. са убити повече от 110 000 души.\"\", се отбелязва в разследването.Сред убитите са бунтовници, джихадисти, местни полицаи, войници, цивилни, американски и съюзнически войници.Авторите на изследването смятат, че десетки хиляди цивилни може да са убити при отвоюването на Мосул и други градове от ДАЕШ (\"Ислямска държава\"), но телата им най-вероятно няма да бъдат открити.Между 182 272 и 204 575 цивилни са убити в Ирак, 38 480 в Афганистан и 23 372 в Пакистан. Близо 7000 американски войници са загинали в Ирак и Афганистан.В доклада не са включени жертвите на заболявания, разрушения и други причини, които са в резултат на война.", "date": "2018.11.09", "title": "500 000 жертви на войната на САЩ срещу терора от 2001 г. "}
{"url": "https://news.bg/health/obshtina-burgas-ostavya-uchilishtni-direktori-da-se-razbirat-pomezhdu-si-za-sgradi.html", "text": "Проблемът със сградния фонд Английската езикова гимназия \"Гео Милев\" в Бургас не може да се реши изцяло на ниво Община Бургас. Това стана ясно от отговора на заместник-кмета по култура и образование на Община Бургас г-жа Йорданка Ананиева на въпрос на news.bg.Наскоро news.bg разказа на своите читатели за . Към момента училището дели една сграда с Немската езикова гимназия \"Гьоте\". В двете училища се обучават общо около 1 800 ученици в 60 паралелки.На 27 септември представителите на АЕГ \"Гео Милев\" са изпратили писмена молба до кмета на община Бургас Димитър Николов. От гимназията се обръщат към градоначалника с молбата да се потърси решение възможно най-скоро, така че учениците и учителите да получат условията и работната среда, която заслужават.В средата на месец октомври news.bg се свърза и отправи няколко въпроса по темата до заместник-кмета на общината по образованието г-жа Йорданка Ананиева. По думите на зам.-кмета в общината са депозирани две писма - едно от АЕГ \"Гео Милев\" и едно от НЕГ \"Гьоте\". И двете писма призовават местната управа да се ангажира с проблема със сградния фонд и двете големи училища да бъдат разделени в различни сгради.Ананиева обяснява, че общината вече се е заела с проблема - съвместно с Регионалния инспекторат по образование (РИО) в областния град са идентифицирани 2 училища, намиращи се в близост до гимназиите. Сградите на тези училища биха могли да удовлетворят изискванията на Английската гимназия за самостоятелен сграден фонд, се посочва в отговора.Става въпрос за СУ \"Йордан Йовков\" и СУ \"Добри Чинтулов\" в ж.к. \"Изгрев\".\"\", посочва зам.-кметът.Става ясно и че РИО - Бургас и синдикати вече са провели срещи с всички заинтересовани страни, с цел оптимизиране на мрежата и сградния фонд.\"\", пише Ананиева, допълвайки, че дотогава Община Бургас няма как да предприема конкретни мерки по въпроса.Следва директорите на учебните заведения да стигнат до консенсус, което обаче може не само да отнеме доста повече време от срока, в който представителите на АЕГ \"Гео Милев\" апелираха да се намери решение на въпроса, а и изобщо да не се случи, тъй като училищни директори могат и да не се съгласят на някаква размяна.Въпреки известната неяснота, зам.-кметът г-жа Ананиева подчертава в отговора си, че по темата \"\".News.bg ще продължава да следи темата.", "date": "2018.11.09", "title": "Община Бургас оставя училищни директори да се разбират помежду си за сгради"}
{"url": "https://news.bg/world/69-rast-na-antisemitskite-aktove-vav-frantsiya-2018-ta.html", "text": "Антисемитските актове във Франция са се увеличили с 69% през първите девет месеца на 2018 г. Данните съобщи френският премиер Едуар Филип на 80-годишнината от \"Кристалната нощ\" - антиеврейски погром в Германия и Австрия в нощта на 9 срещу 10 ноември 1938 година, съобщава АФП.\"\", написа Филип във \"Фейсбук\", имайки предвид извършения от нацистите погром преди 80 г.\"\", подчерта той.След рекорден ръст на антисемитските нападения през 2015 г., те спаднаха с 58% през 2016 г. и с още 7% през миналата година. Но тази година е регистриран значителен ръст на антисемитските атаки.В съобщението си в социалната мрежа Филип цитира нобеловия лауреат Ели Визел, който казва, че \"истинската опасност, сине, е безразличието\". Премиерът обещава френското правителство да не бъде равнодушно към тези вандалски актове.През следващата година правителството планира да затегне правилата в борбата срещу омразата в интернет пространството, принуждавайки социалните мрежи да положат повече усилия за премахване на расистко и антисемитско съдържание.Филип разкри, че ще направят експеримент с мрежа от следователи и магистрати, които са специално обучени да се борят с актове на омраза, което впоследствие може да се разшири на национално ниво.", "date": "2018.11.09", "title": "69% ръст на антисемитските актове във Франция 2018-та"}
{"url": "https://news.bg/world/zabelezhitelen-spad-na-ravnishtata-na-plodovitost-po-sveta.html", "text": "Наблюдава се забележителен глобален спад в броя на децата, които жените имат. Това обявиха изследователи, цитирани от Би Би Си.Експертите са установили, че спадовете на плодовитостта означават, че почти половината от страните са изправени пред \"бебешки банкрут\", което означава, че няма достатъчно деца за поддържането размера на тяхното население.Изследователите изтъкват, че констатациите са \"огромна изненада\". И ще има дълбоки последствия за обществата с \"повече баби и дядовци, отколкото внуци\".Проучването, публикувано в сп. Lancet, e изследвало тенденциите във всяка страна от 1950 до 2017 г.През 1950 г. жените са имали средно 4,7 деца през живота си. Равнището на плодовитост е намаляло наполовина до 2,4 деца на жена към миналата година.Ала са налице големи различия между страните. Плодовитостта в Нигер в Западна Африка е 7,1 деца на жена, докато в средиземноморски Кипър жените имат средно по едно дете.Когато средното равнище на плодовитост в една страна спадне под приблизително 2,1, тогава популациите в края на краищата ще започнат да се свиват (този \"бебешки банкрут\" е значително по-висок в страните, които имат високи равнища на детска смъртност).В началото на проучването през 1950 г. не е имало страни в тази позиция.Проф. Кристофър Мъри, който е директор на Института за здравни показатели и оценка в Университета във Вашингтон, е посочил: \"Достигнахме този вододел, където половината от страните по света имат равнища на плодовитост под нивото на заместване, така че ако нищо не се случи, населенията в тези страни ще намалеят. Това е забележителен преход. Това е изненада дори за хора като мен, идеята, че половината страни в света са такива ще бъде голяма изненада за хората\".По-развитите икономически страни, включително голяма част от Европа, САЩ, Южна Корея и Австралия имат по-ниски равнища на плодовитост. Това не означава, че броят на хората, живеещи в тези страни, спада, поне не все още, тъй като размерът на населението е комбинация от степента на плодовитост, равнището на смъртност и миграцията.Също така може да отнеме поколение, за да може промените в плодовитостта да започнат да имат ефект.Ала проф. Мъри предупреждава: \"Скоро ще преминем прага, отвъд който обществата се борят с намаляващото население.\"В половината страни по света все още се раждат достатъчно деца, за да расте населението, но тъй като повече страни напредват икономически, повече ще имат по-ниски равнища на плодовитост.Спадът в равнището на плодовитост не се дължи на броя на сперматозоидите или на каквито и да е неща, които обикновено идват наум, когато се мисли за плодовитост.Вместо това основните фактори са сведени до три: 1. По-ниската детска смъртност означава, че жените имат по-малко бебета; 2. По-голям достъп до контрацепция; 3. Повече жени се образоват и работят.В много отношения намаляващата плодовитост се разглежда като успех, твърдят експертите.Без миграция обаче, страните ще се изправят пред застаряващо и свиващо се население.Д-р Джордж Лийсън, който е директор на Института за застаряване на населението в Оксфорд, изтъква, че намаляването на плодовитостта не трябва да се разглежда като нещо лошо, стига цялото общество да се адаптира към мащабната демографска промяна.", "date": "2018.11.09", "title": "Забележителен спад на равнищата на плодовитост по света "}
{"url": "https://news.bg/crime/nashenka-opita-da-prenese-kontrabandni-tsigari-v-burkani-s-turshiya.html", "text": "Митница Бургас е задържала общо 26 290 555 къса цигари без бандерол от началото на годината, съобщиха от Агенция \"Митници\". От тях почти половин милион са задържани на МП Лесово. Само през октомври митническите служители са разкрили 11 опита за контрабанден внос на цигари в различни тайници.В буркани с туршия и в пакети със спагети били скрити 3980 къса цигари, които българка опитала да внесе в страната от Турция. Тя заявила, че не внася нищо за деклариране. Проверката обаче установила, че в багажника на автомобила в пластмасови буркани с туршия, увити в найлон, и в пакети със спагети са укрити 2200 къса цигари /110 кутии/ с марка \"ММ\" и 1780 къса /89 кутии/ с марка \"Karelia OME\" без бандерол.Други 3600 къса цигари /180 кутии/ \"Karelia Slims\" без бандерол били открити от митническите служители в двигателя и под предния капак на лек автомобил с турска регистрация.И двата автомобила пътували през нощта и при засилен туристически трафик в събота и неделя на 27 и 28 октомври.При друг случай били иззети 4000 къса цигари /200 кутии/ с марки \"LM Red Label 100's\" и \"Karelia OME\". Те били укрити в тайници в камион с турска регистрация - в кутията за пожарогасителя и до двигателя на влекача.На всички водачи са съставени актове за нарушение.", "date": "2018.11.09", "title": "Нашенка опита да пренесе контрабандни цигари в буркани с туршия"}
{"url": "https://news.bg/world/moskva-privikva-poslanika-na-avstriya.html", "text": "Посланикът на Австрия в Москва Йоханес Айгнер ще бъде привикан в Министерството на външните работи на Русия във връзка с обвиненията на Виена, че офицер от австрийската армия е шпионирал в полза на руснаците.Информацията съобщава ТАСС, позовавайки се на руското дипломатическо ведомство.\"В Министерството на външните работи ще бъде привикан посланикът на Австрия в Русия\", отбеляза министерството.Според ТАСС австрийският дипломат ще посети ведомството още днес.По-рано днес Виена обяви, че 70-годишен пенсиониран полковник от австрийската армия е предоставял секретна информация на руснаците в продължение на 30 г.", "date": "2018.11.09", "title": "Москва привиква посланика на Австрия"}
{"url": "https://news.bg/politics/bsp-iska-borisov-v-parlamenta-zaradi-pakta-za-migrantite.html", "text": "Лидерът на БСП Корнелия Нинова се обърна от трибуната на НС към гражданите с притеснение за пакта за мигрантите, към който страната трябва да се присъедини.Тя се оплака, че властта не чува позициите на левицата. Ще дойде време, когато нашите предложения ще станат факт, уверена е соцлидерката. Нинова е притеснена заради предстоящото подписване на пакта за мигрантите.Тя прогнозира разпад на коалицията заради корупционните схеми.Започна ново вдигане на стени помежду ни, изтъкна тя. Според нея всички страдали от предложенията на Меркел към мигрантите да дойдат с Европа. И разделението започна, подчерта лидерът на БСП. Тя критикува пакта за мигрантите особено с частта, че на мигрант без паспорт трябва да му се издаде такъв и да се приеме цялото му семейство.Вчера Нинова се срещнала с посланичката на Австрия. . Против са и редица други страни.  че напуска пакта, а следващата седмица  Правителството на България до този момент не е обсъждало темата.Кой и къде взе решението България да се присъедини към пакта, ядоса се Корнелия Нинова.Искаме дебат за това, подчерта социалистката. Десет години Борисов следва сляпо политиката на Меркел, разкритикува червеният лидер. Сега, когато Меркел си тръгвала, Борисов решил леко да вземе завоя. Изглежда този завой е само на думи, предположи тя.Малко късно Европа се връщала към изконните си ценности. Политиката на Ангела Меркел родила популистките и националистически партии. Да спрем това махало, там където е интересът на Европа, подчерта Корнелия Нинова.Червените искат дебат в НС за пакта за мигрантите, искат и премиерът да дойде в парламента да обясни. Левите ще вземат всички мерки това да се случи.От своя страна депутатът от ГЕРБ Христо Гаджев успокои, че пактът за мигрантите бил рамка за диалог.От парламентарната трибуна след декларацията на БСП, прочетена от Корнелия Нинова, той обясни, че следващата сряда две комисии ще обсъдят темата с три ресорни министерства.До 1.12 трябва да излъчим делегация за срещата с Маракеш, където ще се обсъди пакта на високо ниво.Гаджев призова всички да участват в дискусиите. Пактът не е правно обвързващ, успокои депутатът от ГЕРБ. В голяма част той припокриват досегашните ни политики по темата с мигрантите. Запазвала се свободата на държавите само да определят мигрантските политики. Христо Гаджев отново призова опозицията да участва в обсъжданията и да е конструктивна.", "date": "2018.11.09", "title": "БСП иска Борисов в парламента заради пакта за мигрантите"}
{"url": "https://news.bg/education/ot-tu-varna-zashtitiha-rektora-si.html", "text": "Техническият университет Варна защити обвинения в плагиаство на представени дисертационни и научни трудове ректор Росен Василев.В официална позиция те изразиха възмущението си от доклада на Комисията по академична етика към министъра на образованието и науката.От университета твърдят, че бившият ректор проф. Фахри и бившия ръководител на Центъра за развитие на академичния състав проф. Минчев са подели масова кампания за оклеветяването на настоящия ректор Росен Василев.Според тях те са подали 16 разнородни, взаимно противоречащи си сигнала до МОН.Те твърдят още, че е нарушен правовия ред при провеждането на процедурата за установяване на плагиатство в трудовете на Василев.От ТУ-Варна определят като грубо нарушение, че нито един от арбитрите, няма научна степен и не е специалист в научната специалност, нито на конкурса за професор, нито относно дисертационния труд.Те са категорични, че изборът им опорочава извършваната проверка и поражда както основателни съмнения в тяхната безпристрастност и обективност.От университета отбелязват, че МОН не е предоставило официално нито един от подадените 16 сигнала, за да може проф. Василев да даде своето становище по същество.Те обясняват, че всички колеги, от които се твърди, че ректорът е плагиатствал, са заявили, че в неговия дисертационен труд няма използване на техни знания и писмени работи, нито присвояване на техни произведения на науката.\"Ролята на научните ръководители на докторантите е не само да ги ползват за работна ръка в лабораториите си, а и да пишат и публикуват с тях, да ги цитират\", подчертават от университета.Те са категорични, че е налице драстично погазване на закони, правилници и наредби.Припомняме, че по-рано днес стана ясно, че ректорът на ТУ-Варна на представени дисертационен и научни трудове.Преди повече от година редакцията на , която грубо нарушава Закона за развитие на академичния състав в България.Проственият министър Красимир Вълчев обяви, че от ", "date": "2018.11.09", "title": "От ТУ-Варна защитиха ректора си "}
{"url": "https://news.bg/politics/kfn-iska-malus-za-nov-kupuvach-za-da-nyama-formalni-prehvarlyaniya.html", "text": "Във връзка с откритата процедура по обществено обсъждане на предложената от Комисията за финансов надзор - КФН Наредба за единните изисквания за коригирането на застрахователната премия, в зависимост от поведението на водача на моторното превозно средство, покрито от застрахователен договор за задължителна застраховка \"Гражданска отговорност\" на автомобилистите и породени въпроси в медийни изяви и интернет, КФН обяснява необходимостта и същността на системата \"бонус-малус\".Защо системата \"бонус-малус\" не се сключва на името на водачите и по този начин да отчита тяхната персонална отговорност и поведение?Отговор: Система със сключване на застраховка само на водача не съществува никъде в рамките на Европейския съюз.  Защо малусът достига до 400%, а бонусът само до 25%?Отговор: Защо се наказват добросъвестни купувачи на автомобили, с които са извършени множество пътно транспортни произшествия или административни нарушения?Отговор: Защо системата няма да се прилага за автомобили държавна и общинска собственост? Отговор: Защо при старта на системата и изрядните шофьори, и тези с нарушения ще тръгват от равни позиции?Отговор: ", "date": "2018.11.09", "title": "КФН иска \"малус\" за нов купувач, за да няма формални прехвърляния"}
{"url": "https://news.bg/world/strah-ot-nasilie-predi-marsh-na-natsionalisti-v-polsha-za-100-g-nezavisimost.html", "text": "Подготовката за мероприятие във връзка 100 г. от възстановяването на независимостта на полската държава се превърна във фарс тази седмица след объркваща поредица от събития около планирания марш на националисти в центъра на Варшава през уикенда, пише \"Гардиън\".Маршът на независимостта, организиран от националисти и крайнодесни, който се провежда всяка година в полската столица на 11 ноември, за да се отбележи годишнина от възстановяването на независимостта на Полша през 1918 г., през последното десетилетие драматично ескалира, привличайки активисти от цяла Европа.Миналогодишното събитие, на което участваха около 60 000 души, беше остро разкритикувано на международно ниво заради присъствието на расистки и ксенофобски лозунги, както и заради възникнало насилие с контрапротестиращи. Тазгодишното събитие, което се очаква да привлече още повече хора, заплашва да засенчи официалните церемонии, организирани от държавата.В сряда напускащият поста кмет на Варшава Хана Гронкевич-Валц и водеща фигура от опозиционната партия \"Гражданска платформа\" обяви, че маршът ще бъде забранен, тъй като е заплаха за реда и подбужда към омраза.\"\", заяви кметът.Организаторите на марша обжалват решението и подчертаха, че възнамеряват да организират марша.\"Маршът на независимостта ще се проведе както всяка година\", категоричен е Роберт Виницки, лидер на крайнодясното \"Национално движение\". \"Либералният деспотизъм няма да отнеме възможността на поляците да празнуват\", добави той.Няколко часа след решението на кмета полският президент Анджей Дуда сподели, че полската държава ще организира марш по същото време и по същия маршрут на забраненото мероприятие.Ходът изглежда е импровизирано решение след продължителна дилема за Дуда, който често е до националисти и през последните месеци обмисляше дали да участва в марша.Дуда и правителството преговаряха с организаторите на националистическия марш с надежда, че ще бъдат убедени да организират марш под егидата на държавата в замяна, че се съгласят да не се позволяват расистки и екстремистки лозунги. Преговорите се провалиха, но обявената от кмета на Варшава позиция даде на правителството претекст за намеса.\"\", коментира всекидневникът Rzeczpospolita.Но решението на властите да поемат контрол над събитието предизвика бурна реакция, която ескалира в четвъртък вечерта, когато варшавски съд отхвърли решението на кмета, като се аргументира, че това е в нарушение на свободата на събиране. Не е ясно дали с поемане на контрол над събитието властите ефективно забраняват марша на крайнодесните движения и на каква правна база.Объркването е на фона на масовите протести на полските полицаи и служителите от силите за сигурност. Въпреки че полското законодателство не позволява да протестират, през миналия месец във Варшава се проведе голяма демонстрация на служителите на реда. Масово полицаите си взеха болничен и страната изпита сериозен недостиг на служители на реда.Правителството обяви, че военното министерство ще поеме отговорност за охраната по време на марша. Властите добавиха, че екстремистките символи ще бъдат забранени, което може да доведе до сблъсъци между радикални групи и военнослужещите по улиците на Варшава.Посолството на САЩ във Варшава посъветва американските граждани да избягват маршрута на марша.", "date": "2018.11.09", "title": "Страх от насилие преди марш на националисти в Полша за 100 г. независимост"}
{"url": "https://news.bg/disasters/shestima-raneni-sled-tezhko-katsane-na-samolet-na-fly-jamaica-airways.html", "text": "Самолет на ямайската авиокомпания Fly Jamaica Airways, който е летял за канадския град Торонто със 126 души на борда, е претърпял хидравличен проблем скоро след излитането си и е бил принуден да извърши аварийно кацане на летище Cheddi Jagan в Гвиана.Според различни информации шестима пътници са били ранени при кацането на самолета Боинг 757, съобщават световните осведомителни агенции.Докато е извършвал аварийното кацане, самолетът не успял да спре в рамките на пистата, като е спрял да се движи, чак след като се е сблъскал с голяма пясъчна бариера близо до ров.Службите за спешно реагиране са били изпратени незабавно към самолета и са успели да изкарат всички пътници и членове на екипажа извън машината.Според министъра на обществената инфраструктура на Гвиана Дейвид Патерсън шестима пътници са били ранени, но никой от тях не е с опасност за живота.След инцидента летището е било затворено за кратко, но по-късно е било отворено.", "date": "2018.11.09", "title": "Шестима ранени след тежко кацане на самолет на Fly Jamaica Airways"}
{"url": "https://news.bg/world/islyamska-darzhava-poe-otgovornost-za-atakata-v-melbarn.html", "text": "ДАЕШ (\"Ислямска държава\") пое отговорност за атаката в Мелбърн, Австралия, съобщава \"Ройтерс\".По-рано днес сомалиец уби един човек и рани други двама при нападение с нож в австралийския град.Терористичната групировка обяви, че един от бойците на организацията е извършил атаката с нож в Мелбърн.Осведомителната агенция отбелязва, че ДАЕШ не представя доказателства.Полицията разкри, че случаят е свързан с тероризъм.", "date": "2018.11.09", "title": "\"Ислямска държава\" пое отговорност за атаката в Мелбърн"}
{"url": "https://news.bg/int-politics/parlamentat-na-makedoniya-ne-uspya-da-izklyuchi-gruevski-kato-deputat.html", "text": "Парламентът в Македония не успя да събере достатъчно гласове, необходими за изключването на бившия десен премиер Никола Груевски като депутат, усложнявайки делото за корупция срещу него, съобщава \"Асошиейтед прес\".Македонските депутати гласуваха с 58 гласа \"за\" и 29 \"против\" за отнемане на мандата на Груевски, но не успяха да осигурят необходимото мнозинство от две трети в 120-местния парламент.48-годишният Груевски беше министър-председател от 2006 до 2016 г. и в момента е депутат от основната опозиционна партия ВМРО-ДПМНЕ.Груевски беше осъден през май на 2 години затвор за незаконно повлияване на служители от Министерството на вътрешните работи за закупуването на луксозна кола на стойност около 600 хил. евро.Той обжалва съдебното решение и поиска присъдата да бъде отложена, изтъквайки, че имал парламентарни задължения.Не е ясно как днешното гласуване в парламента на Македония ще засегне съдбата на Груевски.", "date": "2018.11.09", "title": "Парламентът на Македония не успя да изключи Груевски като депутат"}
{"url": "https://news.bg/int-politics/nay-malko-17-zaginali-pri-samoubiystveni-atentati-v-mogadishu.html", "text": "Най-малко 17 души са загинали при самоубийствени атаки с две коли бомби в хотел в близост до централата на \"Наказателни разследвания\" в Могадишу, Сомалия, съобщава \"Ройтерс\".\"Досега сме потвърдили смъртта на 17 цивилни граждани, които са пътували с обществен транспорт до мястото, където са извършени взривовете и стрелбата. Очакваме да има повече загинали\", коментира Али Нур, представител на полицията в града.\"Охранители и полиция застреляха 4 души от ал-Шабаб, които се опитаха да стигнат до хотелските помещения на Сахафи след серия от бомбени атентати и стрелба. Трима пазачи са загинали\", съобщава местен журналист.В столицата на Сомалия, Могадишу, са чути три силни експлозии и тежка стрелба, съобщава кореспондент на \"Ал Джазира\". Капитан Мохамед Хюсеин, от столичната полиция коментира, че взривовете са самоубийствени атаки, близо до популярния хотел \"Сахафи\" ", "date": "2018.11.09", "title": "Най-малко 17 загинали при самоубийствени атентати в Могадишу"}
{"url": "https://news.bg/int-politics/tramp-podpisa-ukaz-zatyagasht-pravilata-za-predostavyane-na-ubezhishte.html", "text": "Президентът на САЩ Доналд Тръмп е подписал указ за имиграцията, който изисква от търсещите убежище да подават молбите си на пункта, където влизат в САЩ и забранява на нелегалните имигранти да искат убежище, съобщават американските медии.\"Ние имаме нужда от хора в нашата страна, но те трябва да дойдат законно и трябва да имат заслуги\", изтъкна Тръмп пред журналисти преди да се качи на самолета за Париж.Указът беше подписан, след като преди седмици Тръмп обеща да се справи с нелегалната имиграция, докато керван от няколкохиляди мигранти се насочва към южната границата на САЩ от Централна Америка.Законът е временна мярка и заобикаля действащите закони, които гласят, че всеки, който кандидатства за убежище в САЩ, има право да бъде изслушан, независимо дали е пристигнал законно или нелегално.Мярката представлява част от последните опити на Тръмп да затегне сигурността по границата и да спре имиграцията. Преди междинните избори за Конгреса на САЩ Тръмп обмисляше да прекрати даването на гражданство по рождение - политиката, която гарантира, че всички деца, родени на територията на САЩ, автоматично се превръщат в американски граждани.\"Ние сме единствената страна в света, в която човек идва и има бебе и то е гражданин на САЩ в продължение на 85 години с всички тези ползи\", коментира Тръмп, допълвайки: \"Това е нелепо. Това е абсурдно. И на това трябва да бъде сложен край.\"Всеки указ, който прекратява гражданството по рождение, вероятно ще предизвика конституционен дебат и ще бъде оспорен във Върховния съд, тъй като гражданството по рождение понастоящем е гарантирано съгласно 14-тата поправка на Конституцията на САЩ.В допълнение към промените в политиката, Тръмп също така засили физическата охрана на границата между САЩ и Мексико, чиято дължина е около 3200 км. Над 5200 американски войници бяха изпратени на границата, за да издигнат огради от бодлива тел и да осигурят наблюдение и логистична поддръжка на служителите на Националната гвардия, митничарите и граничарите.", "date": "2018.11.09", "title": "Тръмп подписа указ, затягащ правилата за предоставяне на убежище"}
{"url": "https://news.bg/politics/8-000-km-tretoklasni-patishta-se-nuzhdayat-ot-remont.html", "text": "Общо 8 000 километра третокласни пътища се нуждаят от ремонт или реконструкция, за да отговарят на изискванията за качествено, комфортно и безопасно движение. Това съобщи министърът на регионалното развитие и благоустройството Петя Аврамова в отговор на депутатски въпрос по време на парламентарния контрол.Според данни на МРРБ от 11 530 км третокласни пътища в страната, 930 км са в отлично състояние, 2 700 км са в добро, 2 560 км са в задоволително, 1 610 км - незадоволително и 3 730 км - в лошо.По думите на Аврамова за ремонт приоритетно от Агенция \"Пътна инфраструктура\" (АПИ) са предложени 1 214 км третокласни пътища.Според прогнозата за подобряване на състоянието на приоритетните участъци са необходими над 930 млн. лв.Обсъждат се възможности за финансиране както със средства от бюджета на АПИ, така и чрез целево финансиране. Целта е приоритетните отсечки да бъдат ремонтирани през следващата година, информира министърът.Предложението за ремонтите е на база възложената от Министерството на регионалното развитие и благоустройството (МРРБ) \"инвентаризация\" на републиканските пътища, която трябваше да набележи най-критичните за пътната безопасност трасета и да бъдат предприети своевременни мерки за подобряване на тяхното състояние.Аврамова отбелязва, че основната причина, довела до тези незадоволителни констатации за състоянието на пътищата, е липсата на достатъчен финансов ресурс за развитие и поддържане на републиканската пътна мрежа през годините.\"Налага се обектите да се приоритизират, дейностите по текущ ремонт и поддържане - също. Въвеждането на ТОЛ системата и промените в Закона за пътища ще дадат възможност постъпленията от електронното таксуване да бъдат насочвани както към рехабилитация и обновяване на съществуващата инфраструктура, така и към строителство на нови пътни участъци\", заяви Аврамова.Тя посочи още, че се предвижда по ОП \"Региони в растеж\" 2014 - 2020 да се рехабилитират и реконструират републикански пътища ІІ и ІІІ клас на територията на 23 областни пътни управления.\"Не малко неща в последните 10 години се направиха и не малък финансов ресурс беше инвестиран по републиканската пътна мрежа\", увери министърът.", "date": "2018.11.09", "title": "8 000 км третокласни пътища се нуждаят от ремонт"}
{"url": "https://news.bg/regions/s-restavriran-hram-nesebar-stava-vodeshta-kulturna-destinatsiya.html", "text": "Откриха реставрирания средновековен храм \"Йоан Алитургетос\" в старата част на Несебър.Лентата беше прерязана от посланика на САЩ в България Ерик Рубин и кмета на града Николай Димитров. От три години американското посолство и общината работят в тясно сътрудничество за възстановяването на църквата, която е една от знаковите забележителности на града и паметник със световна значимост.Реставрацията на \"Йоан Алитургетос\" се извърши в периода между 2015г. и 2018г. със средства от Посланическия фонд за опазване на културното наследство и посолството на САЩ в България.Храмът е построен през XIV век и е на повече от седемстотин години. Според местни предания той е останал неосветен, но писмените извори свидетелстват, че в него са били извършвани богослужебни ритуали.Църквата има богата фасадна орнаментика, изработена от тухли и камък.През 1913г. земетресение нанася сериозни поражения в горната част на храма. От тогава той е във вида, в който го познаваме днес.През последните 20 години на миналия век са предприети мащабни брегоукрепителни действия заради сериозните свлачищни процеси по крайбрежието.Към началото на 90-те години специалисти забелязват появата на пукнатини по северната фасада на храма и се налага изработването на реставрационен проект.Към момента общината продължава с плановите реставрационни дейности и на други обекти със статут на културна ценност по маршрута \"Духовен път\". Целта е Несебър да се превърне във водеща дестинация за религиозен и културен туризъм от национално и световно значение.", "date": "2018.11.09", "title": "С реставриран храм Несебър става водеща културна дестинация"}
{"url": "https://news.bg/int-politics/v-skopie-obiskirat-kandidat-za-pocheten-konsul-na-balgariya.html", "text": "Прокурори от Специалната прокуратура в Скопие извършиха обиски във фирми на бизнесмена Орце Камчев, предаде БНР с позоваване на Македонската информационна агенция. Очакваше се той да бъде обявен за почетен консул на България в МакедонияПреди две години Камчев бе повикан на разпит в Специалната прокуратура, но оттам тогава не съобщиха в какво качество и по кой случай е повикан.От Министерството на външните работи отказват коментар по случая, докато все още няма резултат от проверката на прокуратурата в Македония.От ведомството напомнят, че като бизнесмен и общественик Камчев сам е изявил желание да бъде почетен консул на България в Скопие с намерения да подпомогне развитието на двустранните отношения.От българска страна е изпратена нота, с която е отправено питане към властите в Скопие за приемането му за почетен консул, но до момента отговор не е получен.Не са постъпвали данни за противозаконна дейност от страна на Камчев, посочват още от МВнР.Според класация на сп. \"Форбс\", Камчев е най-богатият македонец с капитал от 228 милиона евро.", "date": "2018.11.09", "title": "В Скопие обискират кандидат за почетен консул на България  "}
{"url": "https://news.bg/bulgaria/stroitelite-obviniha-elena-joncheva-v-nabezhdavane-iskat-ostavkata-y.html", "text": "Обвиненията на депутатката Елена Йончева срещу строителния бранш са политическа атака, заявиха от Камарата на строителите в България.\"На поредица от срещи, проведени между ръководствата на КСБ и на парламентарно представените политически сили, Камарата на строителите постави въпроса да спре използването на строителния бранш за политически цели.\" - се казва в изявление, разпространено до медиите.Наред с това от бранша призовават политиците да бъдат по-мъдри, особено по отношение на посланията, които отправят към Европа.\"За съжаление, случващото се в последните дни показва, че апелът на Камарата е останал нечут. Браншът е подложен на поредната популистка атака. Без наличието на каквато и да е аргументация, депутатът Елена Йончева, която афишира, че в професионалния си път е била разследващ журналист, а сега се изявява като политик, търсейки политически дивиденти, отново отправя обвинения срещу строителния бранш.\" - посочват от камарата.\"Йончева, която настоява за \"независима експертиза на първостепенни български пътища\", без да уточнява от кого да е независима експертизата и зависими ли са били всички до момента, твърди, че \"в обществото съществува убеждението, че голям процент от сумите по обществени поръчки се връщат към властта\", с което върху българските строителни компании се хвърля поредното обвинение, че участват в някакви корупционни схеми. Ние, българските строители, заявяваме категорично, че не сме корумпирани! За нас това е набеждаване, което уврежда авторитета и доброто име на целия строителен бранш. Вносителите на искането за експертиза в АПИ не са го подкрепили с никакви доказателства, освен с поредната доза политическо говорене.\" - уверяват от КСБ.Строителите се обръщат с въпрос и към Елена Йончева дали в качеството си на журналист е провеждала разследвания за изпълнението на магистрали и пътища при правителството на Сергей Станишев и настояват, ако е имало такива разследвания, те да им бъдат предоставени.От браншовата организация настояват за оставките на депутатите Елена Йончева, Христо Проданов, Крум Зарков и Георги Свиленски, \"които стоят зад искането за експертиза с внушението, че от българските магистрали се краде\".От КСБ посочват, че ще използват всички допустими от закона средства, за да защитят името на българския строител и заявяват, че ако до 18 ноември не бъдат взети мерки срещу набеждаването на работещите в сектора, от камарата ще започнат граждански протести. Строителите предупреждават, че няма да допуснат четиримата депутати да влязат в сградата на Народното събрание.", "date": "2018.11.09", "title": "Строителите обвиниха Елена Йончева в набеждаване, искат оставката й"}
{"url": "https://news.bg/world/sadat-v-skopie-potvardi-gruevski-otiva-v-zatvora.html", "text": "Наказателният съвет на отдела за организирана престъпност и корупция на Основния съд в Скопие отхвърли жалбата на бившия министър-председател на Македония Никола Груевски и неговата защита.По този начин магистратите потвърдиха присъдата му от две години затвор по случая \"Танк\", предаде БНР с позоваване на агенция МИА.През месец май Груевски беше осъден заради това, че е злоупотребил с влияние за купуването на луксозен мерцедес на стойност 600 хиляди евро.Той обжалва съдебното решение и поиска присъдата да бъде отложена, изтъквайки, че има парламентарни задължения.По-рано днес македонският парламент не успя да събере квалифицирано мнозинство от две трети от гласовете, за да изключи Груевски като депутат. ", "date": "2018.11.09", "title": "Съдът в Скопие потвърди: Груевски отива в затвора"}
{"url": "https://news.bg/int-politics/zadarzhaniyat-v-avstriya-ruski-shpionin-napravi-palni-samopriznaniya.html", "text": "Задържаният полковник от австрийската армия, който от 90-те години е работил за руското военно разузнаване ГРУ, призна, че е шпионирал в полза на Кремъл, съобщи в. \"Die Presse\".Австрийските спецслужби са започнали да следят 70-годишния шпионин от Залцбург преди няколко седмици - тогава те са получили информация от партньорска държава.След като при разпита на уличения в шпионаж офицер са били предоставени доказателства, той е направил пълни самопризнания.Иззетите документи показват, че още през 2006 г. полковникът се опитвал да прекрати шпионската си дейност, но руските служби не са му позволили да го направи, съобщава в. \"Kronen Zeitung\".Той се е свързвал на всеки две седмици с руснак, наричан \"Юрий\". Задачите си е получавал чрез радиоприемник, а информацията си е предавал чрез спътникова връзка или чрез тайнопис.Руските служби са разбрали, че агентът им е разкрити са му наредили да унищожи всички уличаващи го материали. Той обаче вече е бил под наблюдение не е успял да се избави от доказателствата.Австрийските власти са конфискували средствата за свръзка, предоставени от руснаците, както и електронни устройства, чието съдържание се анализира.Заради избухналия шпионски скандал австрийската министърка на външните работи Карин Кнайсл, която , отмени визитата си в Москва. за случая на Австрия, като я упрекна в \"мегафонна дипломация\".", "date": "2018.11.09", "title": "Задържаният в Австрия руски шпионин направи пълни самопризнания"}
