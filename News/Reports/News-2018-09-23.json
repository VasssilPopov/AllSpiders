{"url": "https://news.bg/regions/golyam-pozhar-bushuva-kray-grad-banya.html", "text": "Голям пожар се разрази в късния следобед край град Баня в района на Пловдив, съобщи .Огънят се простира на площ от над 500 декара.Над 4 часа екипи на пожарната от Пловдив и Карлово участват в потушаването на огнената стихия.В гасенето са се включили и 25 служители на Държавното горско стопанство.90 процента от засегнатата площ е държавен горски фонд, а около 50 декара са лозови масиви. Вятърът в района усложнява ситуацията.До едно от местата не може да стигне тежка техника и затова гасенето се извършва на ръка с помощта на пръскачки и лопати.Очаква работата по потушаването на пламъците да продължи и в следващите часове.", "date": "2018.09.23", "title": "Голям пожар бушува край град Баня"}
{"url": "https://news.bg/world/katolicheskata-tsarkva-v-kitay-se-vreche-vav-vyarnost-kam-partiyata-sled-sdelkata-s-vatikana.html", "text": "Католическата църква в Китай потвърди лоялността си към управляващата Комунистическа партия. Църквата също приветства споразумението между Пекин и Ватикана за назначаване на нови епископи, информира \"Ройтерс\".В събота Ватиканът се подписа под споразумение, с което му дава решаваща дума при назначаването на епископи в Китай, макар че критици твърдят, че църквата се е продала на правителството.В Китай има около 12 милиона католици, които са разделени между тези, които тайно се вричат във вярност към Ватикана и тези, които са към контролираната от държавата Католическа патриотична асоциация.Католическата църква в Китай обяви, че ще продължи да се движи по път, който е в съответствие със социалистическото общество и под ръководството на Комунистическата партия на Китай.Допълва още, че \"дълбоко обича родината\" и \"искрено одобрява\" споразумението, като се надява отношенията между Китай и Ватикана да се подобрят.От Ватикана увериха, че споразумението, сключено след дългогодишни преговори, \"не е политическо, а пасторално\" и изрази надежда да доведе до обединение на всички католици в Китай.", "date": "2018.09.23", "title": "Католическата църква в Китай се врече във вярност към Партията след сделката с Ватикана"}
{"url": "https://news.bg/world/svetat-prizna-makedonskiya-ezik-i-makedonskiya-narod-dovolen-zaev.html", "text": "Седмица преди решаващия референдум за с Гърция премиерът на Македония Зоран Заев заяви, че македонският език и македонският народ са признати от целия свят, информират гръцки медии.Според медиите коментарът на Заев в \"Туитър\" най-вероятно ще вбеси критиците на споразумението, които смятат, че Атина е направила отстъпки, но нищо конкретно не е получила в замяна от Скопие.В същото съобщение в \"Туитър\" Заев призова всички македонци да гласуват на референдума на 30 септември.На 30 септември ние пишем история, отбеляза той.По-рано тази седмица Заев вбеси гърците с коментар, че \"Северната част на Гърция е Гърция и западната част на България е България. Няма друга Македония освен нашата\". Но впоследствие той отбеляза, че \"част от географския регион Македония е в Гърция, част е в България и северната част е нашата държава\".", "date": "2018.09.23", "title": "Светът призна македонския език и македонския народ, доволен Заев"}
{"url": "https://news.bg/entertainment/yaponiya-e-parvata-darzhava-v-sveta-razpolozhila-robot-na-dvizhesht-se-asteroid.html", "text": "Два робота на космическата агенция на Япония се приземиха на движещ се астероид и започнаха да проучват като част от мисия, която има за цел да хвърли светлина върху произхода на Слънчевата система, пише \"Гардиън\".Така Япония става първата държава в света, която е разположила робот на движещ се астероид, който ще изследва повърхността на небесното тяло, отбелязва Японската агенция за космически изследвания (JAXA).От агенцията поясняват, че сондите успешно са кацнали на астероида Райгю (Ryugu).Всички сонди работят нормално и започнаха да изследват повърхността на Райгю, допълват от агенцията в съобщение.Роботите ще се възползват от ниската гравитация на астероида и ще подскачат на височина до 15 метра, оставяйки в пространството до 15 минути, за да проучат физическите характеристики на астероида.Агенцията неуспешно се опита да приземи робот на друг астероид при подобна мисия през 2005 г.През октомври сондата Hayabusa2 ще създаде експлозия, изстрелвайки 2-килограмова ракета, за да предизвика малък кратер на повърхността на астероида. От кратера сондата ще събере \"свеж\" материал, който не е бил подлаган на радиация, с което учените се надяват да отговорят на някои основни въпроси за живота и Вселената.Мисията Hayabusa2 започна през декември 2014 г. Hayabusa2 ще се върне на Земята с проби през 2020 г.", "date": "2018.09.23", "title": "Япония е първата държава в света, разположила робот на движещ се астероид"}
{"url": "https://news.bg/world/izrael-othvarli-obvineniyata-na-moskva-zakani-se-da-prodalzhi-da-udrya-v-siriya.html", "text": "Израел отхвърли обвиненията на руснаците и се защити, че ударите в Сирия са били координирани, информират \"Таймс оф Израел\" и \"Аарец\".По-рано руското военно министерство обяви, че Израел е напълно отговорен за сваления руски самолет в Сирия.Но въоръжените сили на Израел повториха, че Сирия е виновна за случилото се. Те пак отбелязаха, че израелските самолети са се върнали във въздушното пространство на еврейската държава, когато сирийски ракети са поразили руския самолет с 15 души на борда.Според армията механизмът за координация с Русия е използван по правилен начин преди да се случи инцидентът.В съобщение армията на Израел поддържа версията си на събитията, че руският разузнавателен самолет е бил свален в резултат на безразборна стрелба от сирийската противовъздушна отбрана. Въоръжените сили се заканиха, че ще продължат да действат за предотвратяване терористични групи да се сдобият с модерни оръжия.Израелски изтребители бомбардираха складове с оръжия в Латакия, които трябвало да бъдат доставени на ливанската групировка \"Хизбула\" и съюзници на Иран. Сирийската противовъздушна отбрана откри огън по самолетите и по погрешка свали руски самолет Ил-20 с 15 души на борда, които загинаха.Израелските военни повтарят, че самолетите не са се скрили зад Ил-20 и че вече са били във въздушното пространство на Израел, когато се е случил инцидентът.Според тях става въпрос за трагичен инцидент в резултат действията на сирийците. Въпреки това, отбелязва армията, ние ще продължим да действаме срещу Иран и \"Хизбула\" в Сирия. Тел Авив се надява да продължи да координира действията си с Москва.", "date": "2018.09.23", "title": "Израел отхвърли обвиненията на Москва, закани се да продължи да удря в Сирия"}
{"url": "https://news.bg/regions/api-preporachva-alternativni-na-magistralite-patishta-sled-trite-pochivni-dni.html", "text": "Агенция \"Пътна инфраструктура\" съветва водачите да използват алтернативни на магистралите пътища след трите почивни дни заради очаквания интензивен трафик и извършването на ремонтни дейности по аутобаните.В понеделник ще се въведе ограничение на скоростта до 90 км/ч по АМ \"Тракия\" в участъка Чирпан Стара Загора от км 168 до км 208 км поради неравности на пътната настилка.На АМ \"Тракия\" движението се осъществява двупосочно в платното за София при 17-ти и 18-ти километър в посока Бургас поради ремонт на съоръженията. На 24 септември ще има две ленти за София и една лента за Бургас.АПИ апелира шофьорите да се движат с повишено внимание в участъка между Ихтиман и тунел \"Траянови врата\" от км 45 до км 53 км, където е въведено ограничение на скоростта до 90 км/ч в двете платна за движение поради неравности на пътната настилкаи извършване на ремонтни дейности.Ремонтни дейности се извършват и на моста над р. Елшишка при 89-ти км на АМ \"Тракия\". Движението се осъществява двупосочно в платното за Пловдив.Шофьорите могат да използват алтернативни маршрути.Заради очаквания интензивен трафик след трите почивни дни утре, 24 септември, ще има две ленти за София на автомагистрала \"Хемус\" в участъка с виадуктите, които се ремонтират на територията на Софийска област.В момента на АМ \"Хемус\" се ремонтира долното строене на 4 виадукта - при 19-ти км (виадукт \"Потоп\"), 33-ти км (съоръжението при тунел \"Витиня\"), при 36-ти километър (виадукт \"Коренишки дол\") и при 51-ви км (виадукт \"Разлив\"). На съоръжението при 9-ти км (в района на с. Яна) се подменят дилатационните фуги.Поради това движението в района на съоръженията при 9-ти, 33-ти, 36-ти км се извършва двупосочно в платното за Варна. На виадукта при 51-ви километър се ремонтира платното за Варна и там трафикът преминава двупосочно в платното за София.Заради ремонтните дейности по съоръженията е ограничено движението на тежкотоварните камиони над 12 тона. Превозните средства се отклоняват при 30-ти км от пътен възел \"Витинска река\" по път I-1 София - Ботевград и път II-17 Околовръстен път на Ботевград, след което се връщат обратно на АМ \"Хемус\" при 47-ми км при пътен възел \"Ботевград\" и обратно.Строително-монтажни работи се извършват и на две мостови съоръжения на АМ \"Хемус\" на територията на област Шумен. Движението в участък от 853 метра - от жп надлеза при км 364+744 до надлеза при км 365+597, се осъществява двупосочно в платното за Шумен.За улеснение на трафика през Владая - по път I-1 (Е-79), на 24 септември от 10 ч. до 20 ч. ще има две ленти за прибиращите се към София. По този начин пристигащите в столицата шофьори ще могат да пътуват по-удобно и безопасно. Алтернативен маршрут на първокласния път през Владая е АМ \"Люлин\".Утре - 24 септември, от 14 ч. до 20 ч., се ограничава движението на камионите над 12 тона по автомагистралите и най-натоварените пътища. Целта е повишаване на безопасността при пътуване и увеличаване на пропускателната способност на инфраструктурата. Забраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR).Движението на МПС над 12 тона ще е ограничено по следните направления:Във връзка с очаквания интензивен трафик по основните пътни направления Агенция \"Пътна инфраструктура\" апелира шофьорите да карат разумно, да спазват правилата за движение, да не предприемат резки маневри и да не използват аварийните ленти по автомагистралните участъци за по-бързо придвижване. Рисковото и емоционално шофиране не гарантира по-бързо и кратко пътуване, но застрашава живота и здравето на всички останали, които спазват правилата.В участъците, в които се извършват ремонти дейности е необходимо шофьорите да предвидят повече време за пътуване, поради по-ниската скорост на движение и въведените временни организации или да използват алтернативни маршрути.", "date": "2018.09.23", "title": "АПИ препоръчва алтернативни на магистралите пътища след трите почивни дни"}
{"url": "https://news.bg/int-politics/es-razrabotva-novi-merki-za-zapazvane-na-satrudnichestvo-s-iran.html", "text": "Европейският съюз (ЕС) разработва нови мерки, които ще запазят икономическото сътрудничество с Иран. Освен това те ще имат за цел и да избегнат санкциите на САЩ срещу режима на аятоласите. Това обяви в интервю за ТАСС ръководителят на европейската дипломация Федерика Могерини.Тя припомни, че Европейската комисия вече е отменила ограничителните мерки на САЩ срещу Иран на територията на Европейския съюз.\"Общността работи интензивно върху конкретни мерки, насочени към опазване на сътрудничество с Иран в ключовите сектори на икономиката, особено в сектори като транспорт, банково дело и финансите, търговията и инвестициите, петрола и други\", каза Могерини.Тя добави, че ЕС иска да поддържа Съвместния всеобхватен план за действие относно ядрената програма на Иран, но също така се интересува от сътрудничеството със Съединените щати.Припомняме, че през май президентът на САЩ Доналд Тръмп обяви оттеглянето си от ядрената сделка, заявявайки, че тя е \"основана на лъжа\". Американските санкции срещу Иран бяха възстановени в нощта на 7 август.Втората част от рестриктивните мерки се очаква да започне да функционира от ноември. Останалите държави, които са подписали ядрената сделка с Техеран като Франция, Великобритания, Китай, Русия и Германия многократно заявяват желанието си да запазят постигнатото споразумение.", "date": "2018.09.23", "title": "ЕС разработва нови мерки за запазване на сътрудничество с Иран"}
{"url": "https://news.bg/regions/dzhakpotat-na-tototo-padna-v-burgas.html", "text": "Джакпотът в 76-и тираж на играта \"Тото 2 - 6 от 49\" в размер на 7 111 714 лева беше спечелен тази вечер.Това съобщиха от Спортния тотализатор.Късметлията е от град Бургас и е играл с фиш на стойност 2,40 лева. Така той става 96-ият тото милионер на България, благодарение на участието си в игрите на Български спортен тотализатор. Джакпотът в играта стартира от нови 2 000 000 лева.Общата прогнозна сума на джакпотите в игрите на Тото 2 за четвъртък ще бъде 6 020 000 лева. Джакпотът в играта \"Тото 2 - 6 от 42\" се очаква да достигне сумата от 615 000 лева. В 5/50 сумата е 3 000 000 лева, а в Тото Джокер - 30 000 лева.", "date": "2018.09.23", "title": "Джакпотът на тотото падна в Бургас"}
{"url": "https://news.bg/disasters/zadarzhaha-mazh-s-pistolet-pred-bakingamskiya-dvorets.html", "text": "Човекът, носещ пистолет, е бил арестуван пред Бъкингамския дворец, съобщават британски медии.\"Това не е свързано с тероризъм. Това е само един самостоятелен инцидент\", каза пред в. \"Дейли мейл\" говорителка на полицията.От силите на реда съобщиха, че 38-годишният мъж е носил пистолет за зашеметяване \"Тейзър\". Задържаният остава в ареста.Кралските членове на семейството понастоящем са на лятната си почивка, като кралица Елизабет II и принц Филип остават в замъка Балморал в Шотландия.Полицията съобщи, че инцидентът е настъпил извън входа за посетители. Там мъжът е бил задържан от охранителите.Лондон остава в повишено състояние на тревога поради периодични инциденти, свързани с тероризма.Наскоро, през август, заподозрян в терор разби автомобила си в бариерите за сигурност около сградата на парламента в Лондон.", "date": "2018.09.23", "title": "Задържаха мъж с пистолет пред Бъкингамския дворец"}
{"url": "https://news.bg/culture/pochina-sestrata-na-stefan-danailov.html", "text": "На 84-годишна възраст почина актрисата Росица Данаилова, сестра на Стефан Данаилов, съобщи БНТ.Родена е на 26 ноември 1933 г. в София. Тя има повече от 200 роли в спектакли на Народния театър \"Иван Вазов\", Сатиричния театър, Театъра на армията и \"Сълза и смях\". Участвала е в игрални филми като \"Реквием за една мръсница\" и \"Иван Кондарев\", както и в телевизионни постановки.Росица Данаилова е завършила актьорско майсторство във ВИТИЗ \"Кръстьо Сарафов\", и докторантура в Академията за театрално изкуство в Санкт Петербург.Омъжва се два пъти - първият път за големия български актьор Иван Кондов, а втория - за режисьора Константин Обрешков. Има две деца, Ламби Кондов, който също е актьор и Росица Обрешкова, която е режисьорка и преподавателка в НАТФИЗ.", "date": "2018.09.23", "title": "Почина сестрата на Стефан Данаилов"}
{"url": "https://news.bg/crime/advokat-zad-reshetkite-zaradi-obir-na-rozhenskiya-manastir.html", "text": "Адвокат Стефан Матеев, сочен от разследващите като организатор на обира в Роженския манастир, остава в ареста. Това решиха пловдивските магистрати, съобщи \"Нова телевизия\".Делото стигна до тях, след като всички съдии от Сандански си направиха отвод, защото са в колегиални отношения със задържания.Двама ученици и един младеж под ръководството на адвоката бяха задържани като престъпна група, нападнала игумен и решила да ограби Роженския манастир. Според разследващите адвокатът дал пари на учениците, за да му помогнат да намери скрито съкровище в светата обител.\"Отишли са да търсят имане. Или някаква карта, която да ги насочи къде би могло да бъде - не да крадат, камо ли да грабят\", заяви адвокат Христо Стоянов.Това било елементарна работа, почти детска, казва още защитата на един от учениците.\"Има един игумен, той точно в този момент се оказал там. За да могат да копаят, го връзват. После се сещат, че и телефона трябва да му вземат\", обясни още адвокат Стоянов. После се сетили и за камерите и ги изскубали.Соченият за лидер на групата им адвокат Стефан Матеев пък изобщо не бил там, твърди защитата му.\"Тези доказателства сочат на категоричен извод, че именно обвиняемите са виновни.\" С този мотив Районният съд в Пловдив остави адвокат Матеев и четвъртият член на групата - 21-годишен младеж, който живее в Кипър, в ареста. Мярката може да бъде обжалвана.", "date": "2018.09.23", "title": "Адвокат зад решетките заради обир на Роженския манастир"}
{"url": "https://news.bg/disasters/tramp-e-gotov-da-govori-s-rohani-v-nyu-jork.html", "text": "Американският президент, Доналд Тръмп е готов да се срещне с президента на Иран Хасан Рохани по време на 73-та сесия на Общото събрание на ООН. Единственото условие е тези преговори да бъде \"конструктивни\", заяви държавният секретар на САЩ Майкъл Помпео в интервю за телевизия \"Фокс нюз\".\"Президентът беше много ясен. Ако преговорите с Иран са конструктивни, президентът ще бъде щастлив да ги проведе \", уточни Помпео.На 25 септември Доналд Тръмп ще се обърне към Общото събрание на ООН, а на следващия ден лично ще проведе едно от заседанията на Съвета за сигурност на ООН.В зависимост от темата на речта и графика на срещата, г-н Рохани също може да присъства. Тръмп вече написа в \"Туитър\", че ще обсъди Иран на среща на Съвета за сигурност.", "date": "2018.09.23", "title": "Тръмп е готов да говори с Рохани в Ню Йорк"}
{"url": "https://news.bg/world/vtori-shveytsarski-kanton-vavede-zabrana-za-nosene-na-burka.html", "text": "Втори швейцарски кантон въведе регионална забрана за носене на бурка на обществени места, след като мнозинството жители на Санкт Гален подкрепиха мярката на референдум, информира АФП.Близо 67% от гласоподавателите в североизточния швейцарски кантон подкрепиха новия закон, показват официални резултати. Така Санкт Гален последва примера на южния кантон Тичино, където законът беше въведен преди две години.Законът предвижда всеки, който покрие лицето си до неразпознаваемост на обществени места и това заплашва обществената безопасност, социалния и религиозен мир, ще бъде глобен. Мярката беше приета от местните депутати в Санкт Гален в края на миналата година. Тя беше прокарана с подкрепата на популисти и центристки партии, но въпросът беше подложен на референдум след искане на Зелената партия и социалистите.През 2017 г. централното правителство се противопостави на инициатива, която имаше за цел налагане на национална забрана за носене на бурка. Кабинетът смята, че регионите сами трябва да решават дали да наложат такива мерки.Но вероятно следващата година Швейцария ще гласува казуса на национален референдум, тъй като популистката дясна Швейцарска народна партия е събрала необходимите 100 000 подписа за национално допитване.", "date": "2018.09.23", "title": "Втори швейцарски кантон въведе забрана за носене на бурка "}
{"url": "https://news.bg/world/armenskata-stolitsa-izbira-kmet.html", "text": "Жителите на арменската столица Ереван гласуват на местни избори. Това е първият вот в бившата социалистическа държава от масовите протести, довели до правителствени промени, а също първото голямо изпитание за новото правителство, съобщава АФП.Изборите за столичен съвет и за кмет на Ереван, където почти половината от населението на страната живее, са от решаващо значение за премиера Никол Пашинян, който пое управлението след седмици на протести през май.Пашинян, чиято популярност се основава на позицията му за борба с корупцията и реформиране на икономиката, все още има нестабилни позиции, тъй като в арменския парламент има предимно депутати от бившата управляваща Републиканска партия.Преди изборите той призова гражданите да гласуват за съюзниците му, отбелязвайки, че резултатът ще реши дали има достатъчно обществена подкрепа, за да преговоря за организиране на предсрочни парламентарни избори.Кметското място е овакантено, след като бившият кмет Тарон Маргарян подаде оставка на 9 юли заради обвинения в корупция и протести, които призоваваха да се оттегли. Предсрочният вот идва в резултат на безуспешен опит на столичния съвет да избере нов кмет.Според законите на страната кметът се избира от съвета: ако една партия получи повече от половината гласове, кандидатът на съответната партия става кмет. В случай на друг развой новият съвет избира кмета чрез тайно гласуване.12 партии и съюзи се борят за места в съвета. Пашинян подкрепя известния актьор и комик Хаяк Марутян.Бившият президент от Републиканската партия Серж Саркисян не участва на изборите за съвет. ", "date": "2018.09.23", "title": "Арменската столица избира кмет "}
{"url": "https://news.bg/world/erdogan-iska-restart-na-otnosheniyata-s-germaniya.html", "text": "Президентът на Турция Реджеп Ердоган заяви, че ще работи за подобряване на политическите и икономическите си отношения с Германия по време на посещение в европейската държава по-късно този месец, информира \"Ройтерс\".Турция се опитва да стопли отношенията с ЕС в момент, когато връзките със САЩ рязко се влошиха и турската лира сериозно се обезцени.Ердоган също ще посети САЩ, за да участва на ежегодната сесия на Общото събрание на ООН в Ню Йорк. Там той ще се срещне с американски инвеститори. По график турският лидер ще посети Германия от 27 до 29 септември.\"\", каза Ердоган на пресконференция преди да отлети за САЩ.Той добави, че ще бъдат предприети стъпки за задълбочаване на икономическите отношения на взаимноизгодна база.Отношенията между Германия и Турция се обтегнаха след неуспешния опит за преврат през 2016 г. Оттогава Анкара задържа десетки хиляди хора, включително и няколко германци. Но през последните месеци се забелязва разведряване, след като турските власти освободиха германско-турски журналист и позволиха на друг германец да напусне страната.Най-голямата турска диаспора в света е в Германия. Повечето имат двойно гражданство.Германският финансов министър Олаф Шолц заяви след среща с турския си колега в петък, че Ердоган ще поиска икономическа помощ по време на срещата си с канцлера Ангела Меркел.Реджеп Ердоган коментира и други теми. Според него най-големият проблем пред бъдещето на Сирия са терористите на източния бряг на Ефрат, съобщава Анадолската агенция.Той увери, че новото международно летище в Истанбул, един от мегапроектите на турския лидер, ще бъде отворено по план на 29 октомври, въпреки че има стачка на строителите, информира АФП.\"Датата на откриване е 29 октомври. Проведени са тестове...Сградата на терминала е готова, пистите наистина са хубави\", отбеляза Ердоган пред журналисти.Стотици работници, които строят третото летище в Истанбул, стачкуват заради инцидентни със смъртни случаи на работното място и лошите условия. Но властите предприеха действия и арестуваха 500 души, според синдикати.Появиха се спекулации, че летището може да бъде отворено на 31 декември, но Ердоган опроверга подобна информация.\"Няма такова нещо\", заяви Ердоган.Първоначално летището ще обслужва по 90 милиона пътници на година и 150 милиона до 2023 г.35 000 строители са ангажирани с проекта, включително 3000 инженери и административни служители.", "date": "2018.09.23", "title": "Ердоган иска рестарт на отношенията с Германия"}
{"url": "https://news.bg/bulgaria/otkradnaha-20-000-leva-ot-magazin-na-targovska-veriga-v-asenovgrad.html", "text": "Около 20 000 лева са откраднати от магазин на голяма търговска верига в Асеновград. Обирът е станал в събота, съобщава Нова телевизия.Според полицията не е имало насилие над персонала, а също така няма следи от разбиване.Сигналът е подаден от служител на частната охранителна фирма след ревизия в края на смяната.Разследването продължава.", "date": "2018.09.23", "title": "Откраднаха 20 000 лева от магазин на търговска верига в Асеновград"}
{"url": "https://news.bg/world/populyarnostta-na-makron-prodalzhava-da-se-topi.html", "text": "Популярността на френския президент Еманюел Макрон продължава да се топи, което е допълнителен проблем за администрацията му след поредицата от оставки на министри и скандал през лятото с негов телохранител.Само 29% от французите през септември са удовлетворени от работата на Макрон в сравнение с 34 на сто през миналия месец и 39% през юли, показва ново проучване на Ifop за Le Journal du Dimanche.Подкрепата за Макрон е ниска в повечето социологически изследвания.Бившият инвестиционен банкер спечели президентските избори с 66,1% с предизборните си обещания да модернизира втората най-голяма икономика в еврозоната, но много избиратели - от консервативни пенсионери до работници с ниски доходи, се оплакват, че политиките му предимно са в полза на бизнеса и богатите.Макрон получи сериозен удар по-рано този месец след изненадващата оставка на министъра на околната среда Никола Юло, популярен бивш активист и телевизионен водещ. На 18 септември вътрешният министър Жерар Колон, един от най-приближените на Макрон, обяви планове да се кандидатира за кмет на Лион през 2020 г.В проучването, проведено на 14-22 септември, са участвали 1 964 души.", "date": "2018.09.23", "title": "Популярността на Макрон продължава да се топи"}
{"url": "https://news.bg/bulgaria/abv-skochi-sreshtu-predlozhenie-za-obedinyavane-na-aets-kozloduy-s-mini-maritsa-iztok.html", "text": "АБВ категорично се обяви срещу предложение за обединяване на АЕЦ \"Козлодуй\" и държавните Мини Марица- изток\" в едно дружество.На специална пресконференция в Плевен лидерът на партията Румен Петков нарече \"скандално\" предложението и настоя за незабавно спиране на процеса, информира БНР.По думите му предложението е направено от Българския енергиен холдинг и вече веднъж е обсъждано в експертен съвет в енергийното министерство.\"Предложението е скандално, защото е в състояние да съсипе в стопански план едно от най-силните дружества в Европа - атомната централа в Козлодуй\", предупреди Петков и добави, че в момента \"Мини Марица-изток\" има задължения в размер на над 830 милиона лева, а АЕЦ \"Козлодуй\" е на печалба с 300 милиона лева.От партията настояват да се даде публичност на този процес, за да се знаят неговите автори.\"\", чуди се Петков, цитиран от националното радио. ", "date": "2018.09.23", "title": "АБВ скочи срещу предложение за обединяване на АЕЦ \"Козлодуй\" с „Мини Марица- изток\""}
{"url": "https://news.bg/world/porshe-spira-proizvodstvoto-na-avtomobili-s-dizelovi-dvigateli.html", "text": "\"Порше\" спира производството на автомобили с дизелови двигатели. Това съобщи изпълнителният директор на \"Порше\" Оливер Блум в интервю за \"Билд ам зонтаг\".Блум разкри, че германският производител на спортни автомобили повече не планира производство на нови модели с дизелови двигатели.Според него имиджът на компанията е пострадал заради скандала с емисиите от дизелови автомобили с компанията \"Фолксваген\", която е собственик на \"Порше\".Той подчерта също, че \"Порше\" никога не е произвеждал дизелови двигатели за моделите си, докато при някои модели са използвани дизелови двигатели на \"Ауди\". Блум добави, че компанията иска да се съсредоточи върху бензинови и електрически коли, както и върху хибриди.От февруари тази година няма никакви поръчки на автомобили с дизелови двигатели, разкри изпълнителният директор.През юни от \"Фолксваген\" съобщиха, че ще платят 1 милиард евро глоба във връзка със скандала с дизеловите емисии от 2015 г.", "date": "2018.09.23", "title": "\"Порше\" спира производството на автомобили с дизелови двигатели"}
{"url": "https://news.bg/world/sasht-othvarliha-obvineniyata-na-iran-che-stoyat-zad-atentata.html", "text": "Посланикът на САЩ в ООН Ники Хейли отхвърли обвиненията на Иран, че Вашингтон стои зад терористичната атака на военен парад. Тя призова иранските лидери да гледат по-близо до дома си, информира \"Ройтерс\".При нападението загинаха 25 души, а около 70 души пострадаха. Иран обвинява САЩ и съюзниците им в лицето на Саудитска Арабия, ОАЕ и Бахрейн.Президентът на Иран Хасан Рохани заяви, че съюзник на САЩ в Персийския залив стои зад нападението.\"Всички тези малки наемнически държави, които виждаме в този регион, са подкрепяни от САЩ. Американците ги насъскват и им предоставят необходимите средства за извършване на такива престъпления\", атакува Рохани.Запитана да коментира думите на Рохани, Хейли отговори пред Си Ен Ен: \"\".САЩ обвиняват Ислямската република в тероризъм и поддържане на екстремистки групировки.", "date": "2018.09.23", "title": "САЩ отхвърлиха обвиненията на Иран, че стоят зад атентата"}
{"url": "https://news.bg/bulgaria/sadat-othvarli-iskaneto-na-agentsiya-mitnitsi-i-otvori-obektite-na-vinprom-karnobat.html", "text": "Районният съд в Карнобат не удовлетвори искането на Агенция \"Митници\" фабрики на \"Винпром Карнобат\" да останат затворени за 60 дни.Съдът постанови тази вечер да бъде отворен винзаводът в село Церковски, а фабриката за спиртни напитки в Церковски и заводът за бутилиране във Венец да останат запечатани за още един ден, информира bTV.Нова телевизия уточнява, че тази вечер в 23:00 часа първият от трите запечатани склада ще отвори врати. В другите два работниците ще могат да се върнат в понеделник вечерта. Не е ясно дали има доказани нарушения.През последните дни работници на \"Винпром Карнобат\" организираха демонстрации срещу действията на Агенция \"Митници\", блокирайки пътища и железопътни линии.След искането на Агенция \"Митници\" складовете да бъдат запечатани за още 60 дни, недоволството на работниците беше пренесено под прозорците на съда в Карнобат, но протестиращите ликуваха след съдебното решение. Работниците обвиняват в лъжа директора на Агенция \"Митници\" в Бургас Валери Стефанов, който вчера заяви, че има  за спиртни напитки на \"Винпром Карнобат\".В петък Агенция \"Митници\" запечата за 48 часа данъчни складове на фирмата. Производствената база е собственост на задържания в ареста алкохолен бос Миню Стайков.Стайков е обвинен за данъчни престъпления и пране на пари. Освен него бяха задържани Белун Хазърбасанов и синът на кмета на Карнобат - Иван Димитров, които също остават в ареста.", "date": "2018.09.23", "title": "Съдът отхвърли искането на Агенция „Митници” и отвори обектите на \"Винпром Карнобат\""}
{"url": "https://news.bg/politics/ninova-tryabva-da-sme-neprimirimi-kam-vsyaka-proyava-na-fashizam.html", "text": "Днес е 23 септември и почитаме онези мъже и жени, които са дали живота си в антифашистката борба. Това написа в социалната мрежа \"Фейсбук\" лидерът на БСП Корнелия Нинова.По думите на червения лидер днес почитаме паметта на всички онези, които са били водени от чисти идеи и са мечтали за справедливо и солидарно общество, както и за благоденствието на всеки човек.\"Никой не е забравен, нищо не е забравено\", пише още Нинова. Според нея именно това ни задължава днес да сме непримирими към всяка проява на фашизъм, на насилие и на разединение.", "date": "2018.09.23", "title": "Нинова: Трябва да сме непримирими към всяка проява на фашизъм"}
{"url": "https://news.bg/politics/rumen-radev-e-populist-i-lider-na-opozitsiyata-otseni-plevneliev.html", "text": "Президентът Росен Плевнелиев разкритикува президента Румен Радев за забавянето на подписването на указа за освобождаване на главния секретар на МВР Младен Маринов. Плевнелиев определи президента Радев като президент популист и лидер на опозицията, който се бори за народната любов, която в същото време била вредна за България и добра за него.В ефира на Нова Плевнелиев оцени сблъсъка между държавния глава Румен Радев и премиера Бойко Борисов като \"сериал между двама силни генерали\", при който премиерът се е оказал по-мъдрия.Двамата трябва да си помагат, за да може България да върви напред, посочи той и добави, че все още не е дошла голямата битка на президента Радев.Плевнелиев уточни, че премиерът Борисов има правото да поиска , на когото поиска и трябва да носи отговорност затова. трябва да провери добре ли е направен ремонтът на пътищата, да провери договорите за строителство, проекта и изпълнителя по договора. Регионалният министър не може да стои просто така и при един голям инцидент да си каже голяма работа, тълкува Плевнелиев.Той добави, че предстои голяма работа - трябва да се сключат нови рамкови договори и да се погледнат други участъци от пътната мрежа в България, освен този край Своге, на който при  загинаха 17 души, а 21 бяха ранени.Плевнелиев призова държавата да бъде съдник и възложител в качеството на изпълнените проекти. \"Когато се управлява народната пара, няма какво да се крие, защото хората искат отчетност и прозрачност\", смята експрезидентът, Той обави, че пълната ревизия е част от елементарната процедура, с която да се гарантира, че инвестираните пари са инвестирани в добре свършена работа.Относно арестите и обвиненията, отправени към  и на собственика на \"Винпром Карнобат\" , Плевнелиев призова институциите да слушат гражданите повече.Подобни измами в България има много, но трябва да се постави ясен контрол на принципна основа, призова той и допълни, че институциите трябва да разберат, че справедливостта е голямата тема в България, а не само в пушилка на акции.По отношение на , Плевнелиев отбеляза, че премиерът на унгарската страна Виктор Орбан не е нашият партньор и кумир, той бил лидер, който в последните десет години управлява Унгария по начин, който върви по пътя на автократичната квази демокрация.Той отправи апел всички политици да не си мислят, че Орбан трябва да бъде наш съюзник и партньор, като изключение прави само въпросът по миграцията. \"Ние не можем да допуснем влизането на десетки и стотици мигранти в страната\", каза в заключение Плевнелиев.", "date": "2018.09.23", "title": "Румен Радев е популист и лидер на опозицията, оцени Плевнелиев"}
{"url": "https://news.bg/politics/mareshki-karakachanov-e-vitsepremier-po-sluchaynost.html", "text": "Вицепремиерът и министър на отбраната Красимир Каракачанов е вицепремиер по случайност. Такъв коментар направи фармацевтичният бос и лидер на партия \"Воля\" Веселин Марешки в ефира на bTV.\"Представете си този човек да застане до министъра на отбраната на САЩ или на Русия. За какво ще си говори с тях - за ракия и македонски наденици ли? Нямаме ли достойни генерали, които да поемат армията\", отсече Марешки.Той добави, че Каракачанов много пъти е назовавал \"Воля\" \"патеричката\" на ГЕРБ, защото партията на Марешки гласувала в подкрепа на управляващите, когато обединените патриоти не го правели.Веселин Марешки коментира, че оценява като морално поведението на тримата бивши министри , които подадоха оставки заради , при която загинаха 17 души, а 21 бяха ранени.Той обаче не приема поведението на Каракачанов, който продължавал да не подава оставка.Лидерът на \"Воля\" обяви, че ако е искал, досега много пъти е щял да бъде във властта.Въпреки \"трамвая\", Марешки отказвал. Партията му щяла да влезе във властта, когато му дойде времето.Фармацевтичният бос определи бившия лидер на ДПС Ахмед Доган като олигарх относно новината за .Относно спецакциите срещу  и собственика на \"Винпром Карнобат\"  Марешки отбеляза, че през годините държавата е принуждавала някои бизнесмени да работят незаконно. Той даде пример с аптекарския бизнес - \"Държавата приватизира аптеките и задължи собствениците им 10 години да поддържат бизнеса, а с друг закон им забрани да имат аптеки\".", "date": "2018.09.23", "title": "Марешки: Каракачанов е вицепремиер по случайност"}
{"url": "https://news.bg/politics/pravitelstvoto-zaobikalya-publichnoto-obsazhdane-na-zakonoproekti-spored-daniel-valchev.html", "text": "Промените в нормативната уредба са толкова чести, че и другите юристи не биха могли да се ориентират в тях. Най-често бил променян Кодексът за социално осигуряване - към 120 пъти. Това заяви пред bTV бившият образователен министър и настоящ ръководител на катедрата \"Теория и история на държавата и правото\" в СУ \"Св. Климент Охридски\" Даниел Вълчев.Според него честа практика била в последните два парламента да се внасят се тежки законопроекти от народни представители.Очевидно било, че са разработени от Министерския съвет, но така се заобикаля процедурата за един месец публично обсъждане и отговорността на правителството. Никой не се сърди на премиера Бойко Борисов, че се вдигат таксите, а се сърди на безликия парламент, посочи Вълчев.Бившият просветен министър смята, че промените дори не се внасят между първо и второ четене, те се внасяли в Правната комисия и никой не може да разбере какво точно става и законът е приет.Относно казуса с царските имоти Вълчев коментира, че за последните 30 г. много българи са реституирали имотите си, отнети след 1944 г. и оцени процесът като много дълъг. \"Това беше дълъг процес, задавам си въпроса - добре де, тези хора успяха да си върнат това, което е принадлежало на семействата им, странно е царското семейство три поколения да не са могли да си купят една керемида в тази държава\", възмути се той.Вълчев обясни, че  бил в много лошо състояние и бил ремонтиран лично от Симеон Сакскобургготски. Той изрази съжаление, че подобна съдба би могла да сполети други институции и имоти, но за да не се стигне дотам, правителството трябва да обърне внимание на този проблем.", "date": "2018.09.23", "title": "Правителството заобикаля публичното обсъждане на законопроекти според Даниел Вълчев"}
{"url": "https://news.bg/politics/balgariya-e-na-parvo-myasto-v-es-po-dyal-na-zheni-v-it-sektora-uveryava-zaharieva.html", "text": "България е на първо място в Европейския съюз (ЕС) по дял на жени в ИТ сектора. У нас 30% от специалистите в бранша са жени при среден процент за ЕС от 16%.Данните представи вицепремиерът и министър на външните работи Екатерина Захариев в ефира на БНТ.Захариева посочи, че политиците като председателя на Народното събрание Цвета Караянчева, кмета на София Йорданка Фандъкова, българския еврокомисар Мария Габриел и вицепрезидента на страната Илияна Йотова са жени и хората са доволни от работата им. Тя изрази съжаление, че все още 55 на сто от българите искат президентът да е мъж.В дипломацията често жените са по-добри преговарящи и целта на политиците трябва да е промяна във възприятията при жените, и при мъжете, които да работят заедно за равнопоставеност на половете, призова вицепремиерът.Захариева поясни, че \"когато овластяваш жените и им даваш достъп до запазените за мъжете територии, печели икономиката и държавата като цяло\".Доказано е, че ако всички жени и момичета се включат активно в икономическия живот, на годишна база брутният вътрешен продукт (БВП) в света би нараснал колкото БВП на Китай и САЩ заедно, изтъкна още министърът.", "date": "2018.09.23", "title": "България е на първо място в ЕС по дял на жени в ИТ сектора, уверява Захариева"}
{"url": "https://news.bg/politics/gerb-predlagat-na-ninova-da-stane-chlen-na-enp-gerb.html", "text": "Ако лидерът на столетницата споделя принципите на нашите евродепутати, тя би могла да стане член на Европейската народна партия и да представя позициите на ГЕРБ.Това обяви депутатът от ГЕРБ Тома Биков на извънредна пресконференция в централата на партията.Биков обясни, че от партията са принудени за пореден път да дават пресконференция, за да опровергаят думите на един политик, станал известен с прозвището \"\". Той оцени  по въпроса за  като \"сблъсък между една лидерка на втората по сила партия и реалността\".В Европейския парламент нашите евродепутати гласуваха против декларацията, която призовава за отнемане на гласа на Унгария. Нито една държава, член на Европейския съюз, не може да бъде с напълно отнет глас, защото това не е европейска политика, уточни Биков.Той припомни, че правителството на свое заседание е взело решение за изработване на българската позиция кога въпросът да бъде поставен в Съвета на Европейския съюз и позицията да бъде в същата посока, в която са гласували и българските евродепутати.\"Кога се очаква да бъде поставена не е ясно, но би могла да бъде поставена и след една, две или три години. Ние ще имаме позицията, която сме имали до този момент\", посочи се герберът.Сергей Станишев, Момчил Неков, Петър Курумбашев и Георги Пирински са гласували по четири различни начина. Единият е гласувал за, другият против, третия не е гласувал, а четвъртият изобщо не е бил в залата, недоумява Биков. Той предположи, че лидерът на столетницата може би изразява лична , а не позицията на партията си.След като е минало гласуването в Европейския парламент, тя е събрала ръководството на БСП и те взели решение, че те са против декларацията, която е подкрепена от нейния европейски началник Сергей Станишев, изтъкна Биков. Според него позицията на БСП е \"исках да гласувам, но нямах желание\".Той обясни, че българските интереси, не винаги са в синхрон с унгарските, но тези, които са казали на Корнелия Нинова, че трябва да симпатизира на премиера на Унгария Виктор Орбан, е трябвало да ѝ обяснят, че Орбан е премиер на Унгария, а тя е лидер на политическа партия.", "date": "2018.09.23", "title": "ГЕРБ предлагат на Нинова да стане член на ЕНП/ГЕРБ"}
{"url": "https://news.bg/crime/agentsiya-mitnitsi-iska-obektite-v-karnobat-da-badat-zapechatani-oshte-60-dni.html", "text": "Агенция \"Митници\" иска удължаване на срока на затворените предприятия с 60 дни. Това стана ясно от думите на зам.-директора на агенцията Юлиан Мирков, който изложи становището на митниците по казуса с данъчните складове в района на Карнобат, които бяха запечатани, съобщи Нова.\"Дадена е възможност гроздовата реколта да бъде приета в складови помещения, за да не се стигне до унищожаване на готова продукция\", поясни Мирков и добави, че работниците на заводите могат да продължат да ходят на работа, но изнасянето на стока от предприятията е забранено.Мирков изтъкна, че проверката във \"Винпром Карнобат\" е установила множество тръбни връзки, от които се извежда етилов алкохол по нерегламентиран начин.При производството на алкохол е съществувала тръба, от която е преминавало нерегламентирано количество алкохол. Всичко това е довело до ощетяване на държавния бюджет, информира и БНР.Мирков обясни, че тръбата е част от производствен процес на дестилация в данъчен склад. На нея е установен нерегламентирано поставен кран, от който би могло да бъде извеждан метилов алкохол, спирт от данъчния склад, без да излиза от измервателните устройства, които предават към агенция \"Митници\".В тази връзка са предприети действия за обезпечаване на доказателства, както и с цел недопускане на щети за бюджета.По отношение на гроздовата реколта, която следва да бъде предадена на производителя, е дадена възможност на лицензирания складодържател да приема и съхранява гроздовата реколта с цел недопускане на нейното унищожение, поясни Мирков.", "date": "2018.09.23", "title": "Агенция \"Митници\" иска обектите в Карнобат да бъдат запечатани още 60 дни"}
{"url": "https://news.bg/world/mnogohilyaden-protest-za-ravno-zaplashtane-v-bern.html", "text": "Многохиляден протест с искания за равно заплащане за мъжете и жените се проведе в Берн, Швейцария, предаде \"Дойче веле\".Той бе организиран от синдикати и активисти. Организаторите очакваха около 20 000 души да вземат участие в проявата. Полицията не разпространи реалния брой.Синдикатите изразиха недоволството си от дискриминацията при заплащането на жените. Според тях, за последните 37 години се наблюдават промени в положителйна посока, но те се случват твърде бавно. Те заплашват и с провеждането на еднодневна стачка на жените, подобна на тази от 1991 година. Трябва да се сложи край на \"сексизма\" в съвременния пазар на труда, натояват те. Официалните данни действително показват разлика от 7,4% в заплащането, като обясненията обикновено са в разлика в квалификацията и уменията. Но и при равни условия жените все още са по-ниско платени. ", "date": "2018.09.23", "title": "Многохиляден протест за равно заплащане в Берн "}
{"url": "https://news.bg/regions/mazh-zagina-pri-intsident-na-stroezh-v-blagoevgrad.html", "text": "Мъж загина тази нощ при инцидент на строеж в Благоевград. 29-годишният е паднал от петия етаж в стълбищната клетка на новострояща се кооперация. Сигналът  е подаден към 3 часа тази нощ от жк. \"Ален мак\".Това съобщи БГНЕС. Тялото е извадено от аварийно-спасителен екип на РС ПБЗН-Благоевград.Огледът на местопроизшествието е приключил в 5 часа, след което тялото на загиналия е транспортирано за аутопсия от съдебен лекар.", "date": "2018.09.23", "title": "Мъж загина при инцидент на строеж в Благоевград "}
{"url": "https://news.bg/world/kitay-s-otvetni-merki-sled-us-sanktsii.html", "text": "Китай взе ответни мерки след санкциите на САЩ, наложени срещу Русия, от които бе засегнат и Пекин, предадоха световните информационни агенции. Привикани са били американският посланик и военното аташе. Спешно се е завърнал китайски висш военен от пътуване в САЩ. Властите настояват Вашингтон да преосмисли решението си и да отмени санкциите, в противен случай ще има последствия. Това са заявили от китайското министерство на отбраната. Министърът на външните работи на Русия Сергей Лавров заяви по-рано, че не е изненадан от поредните антируски санкции на САЩ и добави, че такива действия показват криза на доларовата система.Топ дипломатът подчерта, че Москва ще предприеме \"всички необходими мерки\", за да прекрати зависимостта си от щатския долар и поясни, че очаква редица държави да изоставят американската валута в бъдеще.САЩ наложиха санкции на 33 руски физически и юридически лица, включително на производителя на самолети \"Сухой\", както и на Китай за закупуване на руска военна техника.Кремъл обвини САЩ, че използват санкции, за да извадят Русия от световния пазар на оръжия. Говорителят на Кремъл Дмитрий Песков нарече санкциите враждебни и непредсказуеми, но не каза как Москва ще отговори.", "date": "2018.09.23", "title": "Китай с ответни мерки след US санкции "}
{"url": "https://news.bg/world/dzhuliani-rezhimat-v-iran-shte-padne-sanktsiite-rabotyat.html", "text": " Това заяви адвокатът на американския президент Доналд Тръмп Рудолф Джулиани, цитиран от \"Ройтерс\". Той направи изявлението на форум на американско-иранските общности. По думите му, САЩ ще постигнат падането на режима, без значение дали това ще се случи след дни или месеци. Изказването му противоречи на официалната политика, според която вътрешните дела на страната не са работа на САЩ. Това се случва часове, след като на военен парад в ирански град терористи откриха огън по участници публика и убиха 25-ма, а други 60 бяха ранени. Отговорност поеха \"Ислямска държава\" и местна групировка. Техеран подозира чужди сили зад атаката. Отношенията между двете държави се обтегнаха отново след идването на власт на Тръмп и развалянето на ядреното споразумение, както и включването на Иран сред поддръжниците на тероризма. ", "date": "2018.09.23", "title": "Джулиани: Режимът в Иран ще падне, санкциите работят "}
{"url": "https://news.bg/regions/spontanen-protest-na-stotitsi-sluzhiteli-na-vinprom-karnobat.html", "text": "Нов протест на служители на \"Винпром Карнобат\". Работниците от запечатаните фабрики отново излязоха пред завода, за да изразят недоволството си от затварянето на обектите, съощи БНР.В недоволството участват стотици хора. Те се притесняват, че след действията на властите могат да останат без работа.С плакати и знамена работниците стоят вече няколко часа пред портала на производствената база.Протестиращите обвиняват в лъжа директора на Агенция \"Митници\" в Бургас Валери Стефанов, който вчера заяви, че има  за спиртни напитки на \"Винпром Карнобат\".Наложи се жандармерия да охранява железопътната линия Бургас - София, която се намира в непосредствена близост до завода.Припомяне, вчера, 22 септември, служителите от запечатаните обекти .Протеста на работниците е спонтанен и няма сценарий и не е ясно как ще продължи.По думите на инженер-технологът и директор на един от данъчните складове Танчо Драгиев има заповед само за извършването на проверка, но не и за запечатването на обектите.Към момента камионите с продукция чакат пред обектите, въпреки че вчера Валери Стефанов посочи, че камионите с грозде могат да разтоварват продукцията в завода. Причината - базата за дестилация също била запечатана.Работата на данъчните складове трябва да се възстанови довечера, ако Районният съд в Карнобат не удължи срока, в който те да останат запечатани, информират още от общественото радио.", "date": "2018.09.23", "title": "Спонтанен протест на стотици служители на \"Винпром Карнобат\""}
{"url": "https://news.bg/society/99-ot-targovtsite-lazheli-che-plodovete-i-zelenchutsite-sa-balgarski.html", "text": "Ако преди 20 години някой беше казал, че би се наложило на България да внася домати от някоя друга държава, щеше да се възприеме като виц. Това заяви пред Нова д-р Сергей Иванов от Центъра по биология на храните.По думите на експерта 99% от търговците на българския пазар лъжат, че производството на плодове и зеленчуци е типично българско.Иванов обясни, че качеството на внесените сортове плодове и зеленчуци са сортове, които са трайни и издържат на транспорт. Те не се отличавали с много добри качества и по този начин не се спазвали нормите на Европейския съюз.Всяка седмица имало партиди, хванати с достатъчно количество пестициди, изрази съжаление Иванов.Той изтъкна, че причините затова не биха могли да бъдат в климатичните промени, а по-скоро трябва да се търсят в липсата на адекватна политика в сектора селско стопанство, липса на контрол върху българските производители и неадекватната политика в контрола на сортовете.", "date": "2018.09.23", "title": "99% от търговците лъжели, че плодовете и зеленчуците са български"}
{"url": "https://news.bg/world/iran-privika-evropeyski-poslanitsi-i-obvini-sasht-za-terora.html", "text": "Президентът на Иран Хасан Рохани заяви, че съюзник на САЩ в Персийския залив стои зад нападението на военен парад, при което загинаха 25 души, а около 70 души пострадаха, информира АП.Рохани не посочи въпросния съюзник на Вашингтон, който е подкрепил арабска сепаратистка група. Иранският лидер може да има предвид Саудитска Арабия, Обединените арабски емирства или Бахрейн.\"\", атакува Рохани.Екстремисти, преоблечени във военни униформи, откриха огън по време на ежегоден ирански военен парад в събота. Това е най-смъртоносната атака в държавата от близо десетилетие.Иран привика посланиците на Великобритания, Дания и Холандия рано тази сутрин заради даване на убежище на \"членове на терористичната група\", извършила нападението.По-късно иранският заместник-министър на външните работи Абас Арагчи заяви, че посланикът на ОАЕ ще бъде привикан заради изявления в подкрепа на групата, която проведе атаката.Външният министър Мохамед Джавад Зариф обвини регионални държави и техните \"американски господари\", че са финансирали и са въоръжили сепаратисти.Върховният лидер аятолах Али Хаменеи описа нападението като изобличаване на \"зверствата и покварата на враговете на иранската нация\".\"Това престъпление е продължение на конспирациите на подкрепяните от САЩ режими в региона, които имат за цел създаване на несигурност в нашата скъпа държава\", отбеляза той.", "date": "2018.09.23", "title": "Иран привика европейски посланици и обвини САЩ за терора"}
{"url": "https://news.bg/politics/tsvetanov-gerb-i-op-nominirat-krasimir-vlahov-za-konstitutsionen-sadiya.html", "text": "В управляващата коалиция ГЕРБ - ОП вече са проведени разговори относно бъдещата номинация за конституционен съдия. Номинацията на управляващите ще бъде Красимир Влахов, който доскоро беше заместник-председател на Върховния касационен съд. Това заяви пред БНР лидерът на ПГ на ГЕРБ Цветан Цветанов.Цветанов обясни, че номинацията ще бъде факт във вторник или в сряда, след изслушванията в парламентарните групи на ГЕРБ и на \"Обединените патриоти\".По думите на Цветанов кандидатурата на Влахов е достойна и с номинацията му трябва да отпаднат всички спекулации и внушения, тиражирани от месеци в публичното пространство.\"Днес имаме коалиционно споразумение, управленска програма и се движим по стъпки, които могат да гарантират четиригодишния управленски мандат. Ако не изпаднем в тази политическа криза, към която се стремят опозицията и президентът на БСП Румен Радев, нещата биха изглеждали съвсем различно след две години\", коментира Цветан Цветанов. Според него \"президентът на БСП Румен Радев\" е доказал, че не може да бъде обединител на нацията, той можел \"само да противодейства и да противопоставя институциите една срещу друга\".По отношение на  и българската позиция по този въпрос, Цветанов посочи, че за България е най-добре Унгария да бъде част от силна и обединена Европа, \"...защото няма как ние да говорим за интегритет и за обща политика на ЕС, ако започнем да изолираме някоя от държавите, което би могло да създаде тежка политическа криза в Европа\".\"Всичко това, което се случи с мигрантската вълна и с бежанския поток, който беше засилен през последните години - създадоха впечатления и усещане в хората, че всъщност Европа не може да реши проблема, когато е единна и започнаха да се появяват и националистически партии, които започнаха да фокусират вниманието си в националните си проблеми, но всъщност се дезинтегрираха от това, което всъщност е силата на Европа\", тълкува още зам.-председателят на ГЕРБ.Относно рокадата в МВР Цветанов посочи, че в момента системата на МВР се стабилизира и резултатите от реализираните в последната година и половина политики трябва да се надграждат. По думите му новият вътрешен министър Младен Маринов \"просто трябва да продължи започнатото\".", "date": "2018.09.23", "title": "Цветанов: ГЕРБ и ОП номинират Красимир Влахов за конституционен съдия"}
{"url": "https://news.bg/world/rusiya-vinata-za-svaleniya-il-20-e-iztsyalo-na-izrael.html", "text": "Министерството на отбраната на Русия официално обвини Израел за сваления руски самолет в Сирия през миналата седмица и обвини израелските въоръжени сили в \"престъпна небрежност\", съобщават израелските медии \"Аарец\" и \"Таймс оф Израел\".Москва подробно описа обстоятелствата от около инцидента. Русия обвинява Израел в преднамерено заблуждаване на Москва за извършените от Тел Авив бомбардировки, като е попречил на сваления самолет да се насочи към безопасна зона навреме.\"я\", каза на брифинг говорителят на руското военно министерство генерал-майор Игор Конашенков.Той остро разкритикува поведението на еврейската държава по време на инцидента. Конашенков отбеляза, че израелското военно ръководство \"или не оценява нивото на отношения с Русия, или няма контрол над отделни командвания и командващи офицери, които са знаели, че действията им ще доведат до трагедия\".Москва също оспори твърденията на Израел, че самолетът е бил свален в момент, когато израелските изтребители вече са били във въздушното пространство на еврейската страна.\"\", натърти военното министерство.Според Конашенков Русия е изпратила повече от 310 известия на израелската армия, откакто страните постигнаха споразумение за сътрудничество, докато Израел е уведомил Русия само 25 пъти. Говорителят добави, че това не съответства, тъй като Тел Авив е извършил повече от 200 бомбардировки в Сирия през последната година и половина.\"Това е изключително неблагодарен отговор за всичко, което е направила Руската Федерация за Израел и израелския народ в последно време\", смята Конашенков.Той припомни, че са изпълнили молба на Израел, която е довела до изтеглянето на подкрепяни от Иран сили от Голанските възвишения до израелската граница, включително 1 050 бойци, тактически ракети, муниции и друга военна техника. Те са преместени на повече от 140 километра във вътрешността на Източна Сирия.15 руски военнослужещи загинаха при катастрофата на Ил-20, който по погрешка беше свален от противовъздушната отбрана на Сирия до сирийския град Латакия по време на израелски въздушни удари. Тел Авив обвинява Дамаск в безразсъдно поведение.Междувременно ливанската медия Al-Mayadeen съобщава, че Русия планира да остави затворено въздушното пространство над териториалните води на Сирия след приключването на военни учения на 26 септември. Решението е взето от Съвета за национална сигурност на Русия след инцидента със сваления самолет.По-рано тази седмица израелска военна делегация пътува до Москва в опит да намали напрежението, възникнало заради инцидента.Но на брифинга руското военно министерство отхвърли разкритията на израелската армия.\"\", разкри Конашенков.Това директно противоречи на твърдения на висш израелски военен, който заяви пред журналисти, че са предупредили руснаците повече от минута преди атаката.Конашенков също обвини Израел, че е предоставил заблуждаваща информация за местоположението на бомбардировките.\"Град Латакия е в западна провинция на държавата, а не в Северна Сирия. Заблуждаващата информация, предоставена от израелски военнослужещ за въздушните удари, не е позволила на Ил-20 да се насочи към безопасна зона навреме\", категоричен е говорителят.Представителят на руското военно министерство каза още, че израелските самолети са изчезнали от сирийското крайбрежие след атаката, докато руският самолет е останал в средата и се е превърнал в далеч по-голяма мишена за сирийската противовъздушна отбрана.", "date": "2018.09.23", "title": "Русия: Вината за сваления Ил-20 е изцяло на Израел"}
{"url": "https://news.bg/int-politics/makedonskiyat-prezident-nyama-da-glasuva-na-referenduma.html", "text": "Президентът на Македония Георге Иванов е заявил, че няма да гласува на предстоящия референдум в страната относно .Според Иванов общественото допитване съдържало идеи, които застрашават идентичността на страната, пише БНР, позовавайки се на БГНЕС.В отговор на това премиерът на Македония Зоран Заев отново се обърна към гражданите, че споразумението с Гърция няма да навреди на националните интереси на държавата.Припомняме, до провеждането на референдума остават само 7 дни. Междувременно .Вчера, 22 септември, президентът на Франция Емануел  и призова те да направят мъдър избор на предстоящото допитване. Според него договорът с Гърция е правилният избор, който би осигурил желаното евроатлантическо бъдеще на страната.\"Аз съм решително \"ЗА\" и вярвам, че споразумението е добро! За вас, за целия регион и за Европа\", каза още Макрон.", "date": "2018.09.23", "title": "Македонският президент няма да гласува на референдума"}
{"url": "https://news.bg/world/indiya-startira-nay-golyamata-sistema-za-zdravno-osiguryavane-v-sveta.html", "text": "Индия стартира най-голямата система за здравно осигуряване в света, която според премиера Нарендра Моди ще осигури 500 милиона бедни индийци, информира АП.Програмата, наречена \"Модикеър\", обещава здравна осигуровка от 6 900 долара на всяко бедно семейство за лечение на тежки заболявания.Схемата се очаква да струва на централното правителство и на 29-те щатски власти 1,6 милиарда долара на година. Финансирането ще бъде увеличено постепенно в съответствие с търсенето.Моди представи медицински карти при стартирането на програмата в столицата Ранчи на щата Джаркханд, наричайки го исторически ден за Индия.Той определи схемата като \"голяма стъпка към предоставяне на добро качество и достъпна здравна грижа за бедните в Индия\". Повече от 100 милиона семейства ще получат помощ.Претовареното обществено здраве в Индия среща сериозен недостиг на болници и лекари. Повечето хора използват частни клиники и болници, ако могат да си позволят. Но частна консултация струва около 13-14 долара при положение, че милиони индийци живеят с под 2 долара на ден.Повече от 60% от разходите на семейство отиват за лекарства и здравна грижа, показват данни на правителството.Експерти приветстват новата програма, но подчертават, че трябва да включва основна всекидневна здравна грижа вместо вторична и третична здравна грижа при по-сериозни и хронични заболявания.", "date": "2018.09.23", "title": "Индия стартира най-голямата система за здравно осигуряване в света"}
{"url": "https://news.bg/politics/natiskat-varhu-mvr-zasilil-samochuvstvieto-na-prestapniya-kontingent.html", "text": "Проблемите в МВР са от много години и много от тях били свързани с политическото отношение спрямо институцията. Имало редица натрупвания, които довели до намаляването на ефективността на работата на полицията. Това заяви пред БНР вицепремиерът и министър на отбраната Красимир Каракачанов.По думите му силният обществен натиск върху МВР също оказал влияние е този процес.\"Целият този натиск на обществото, едва ли не полицията да изпълнява ролята на някакъв хор \"Бодра смяна\", без да използва сила, а от друга страна полицаите се страхуват да не бъдат обвинени, че са репресивният орган от бившата комунистическа държава доведе до това, че част от правомощията на полицая да респектира престъпният контингент, не се използваха пълноценно и това доведе до засилване на самочувствието на същия този престъпен контингент\", тълкува Каракачанов.Относно  и назначаването на Младен Маринов за вътрешен министър вицепремиерът посочи, че Маринов разбира проблемите и знае как да ги реши.\"Това мога да ви го гарантирам. В качеството ми на вицепремиер, отговарящ за сигурността, в мое лице той (Младен Маринов - бел. ред.) ще има пълна подкрепа за всяка негова стъпка, която ще бъде насочена към това да бъде ликвидирана, или поне обуздана битовата престъпност по селата, в малките населени места, в градовете, в които има гета и т.н.\", посочи Каракачанов.След вчерашния празник и в 17 града у нас, Каракачанов продължи с темата за модернизацията на въоръжените сили и поддръжката на наличната техника. По думите му двете теми трябва да вървят паралелно.\"В българското общество все още има хора, които ей така говорят на едро: щом сме в НАТО, трябва да имаме западна техника. Тази западна техника не я раздават безплатно, като подарък, тя струва пари. Тази западна техника, за която говорят много хора, ей така, без да разбират, и говорят да си правят евтин политически пиар, тя струва много милиарди, тя струва 20 милиарда евро, ако искаме да превъоръжим армията. Ние ги нямаме като държава, а и би било неразумно да бъдат хвърлени наведнъж. При наличието на съществуваща техника и в авиацията - хеликоптери и самолети, и в сухопътни войски имаме танкове, бронирани машини, които могат да бъдат поддържани и обновлението във въоръжените сили да върви поетапно, това е разумният подход\", категоричен е вицепремиерът.По думите му стремежът сега е парите, които са отделени за проектите за нова техника, ако не бъдат усвоени тази година, да бъдат усвоени за други дейности в съответния вид въоръжени сили - например за ремонт на самолети, на хеликоптери, които имаме.Каракачанов коментира и темата с  и българската позиция по този въпрос. Според него страната ни трябва да подкрепи Унгария, защото случващото се със страната може утре да се случи и на Полша или България, каквито са и опасенията на патриотите.Оттук нататък Министерството на външните работи трябва да изработи тази позиция, която да несъмнено трябва да подкрепя Унгария, допълни военният министър.", "date": "2018.09.23", "title": "Натискът върху МВР засилил самочувствието на престъпния контингент"}
{"url": "https://news.bg/world/panikata-s-avstraliyskite-yagodi-se-razprostrani-i-do-nova-zelandiya.html", "text": "Паниката с австралийските ягоди се разпространи и до Нова Зеландия, след като верига хранителни магазини обяви, че са открити игли в кутия с плодовете, които са доставени от съседната страна, информира АФП.От веригата Countdown обявиха, че марка австралийски ягоди е изтеглена от рафтовете след откриването на игли в кутия с ягоди, продадена в магазин в Окланд.\"Много сериозно гледаме на безопасността на храните\", отбелязаха в съобщение от веригата, допълвайки, че сътрудничат на властите при разследването на инцидентите с открити игли в ягоди в Австралия през последните седмици.Допълва се, че клиентите могат да върнат ягодите и ще бъдат напълно компенсирани. Countdown съветва клиентите си да режат австралийските ягоди преди да ги консумират.В съобщението не се говори за пострадали в Нова Зеландия.През септември потребител се оплака, че е открил тънка игла в кутия с ягоди. В Австралия са регистрирани повече от 100 случая с открити игли и топлийки в ягоди.През миналата седмица австралийското правителство предложи максималната присъда за подобен саботаж да бъде увеличена от 10 на 15 г.", "date": "2018.09.23", "title": "Паниката с австралийските ягоди се разпространи и до Нова Зеландия"}
{"url": "https://news.bg/world/nov-vlak-strela-ot-honkong-e-signal-za-visokoskorostna-integratsiya-s-kitay.html", "text": "Плавен старт на експлоатацията на нов спорен влак-стрела от Хонконг до основната територия на Китай, който ще задълбочи интегрирането на финансовия център в китайската държава. Стотици пътници се качиха на влака в посока на север със скорост от 200 километра в час, информират \"Ройтерс\" и АФП.Докато железопътният проект за 11 милиарда долара увеличава опасенията, че Пекин продължава да засилва влиянието си върху града, който се радва на свобода за разлика от основната китайска територия, пътниците приветстваха новата услуга, която ще им позволи да достигат континентален Китай за по-малко от 20 минути.Давам му 9 от 10 точки, каза 10-годишен пасажер, който пътува с родителите си на първия влак, потеглил за Шънджън в 07,00 часа.Влакът е страхотен. Движи се много плавно, когато достигне 200 километра в час, добави детето.Според критици Пекин е предприел безпрецедентен ход с изпращането на имиграционни служители от континенталната част на Китай в Хонконг, с което допълнително подрива автономията на града.Проектът е част от по-мащабен план на Пекин да слее Хонконг с още девет китайски града, наричани Големият залив. Китай иска Големият залив, дом на 68 милиона души и БВП от 1,5 трилиона долара, да бъде икономически интегриран.Критици алармират, че новата железопътна услуга е символ на продължаващото китайско асимилиране на Хонконг, който Великобритания върна под китайско управление през 1997 г. с гаранции, че ще запази широка автономия, независима съдебна система и свободи, на които жителите в останалата част на Китай не се радват.Но на проведената през уикенда церемония преди официалното откриване лидерът на Хонконг Кари Лам приветства новата услуга.Под въпрос е дали жителите на Хонконг ще имат достъп до чужди социални мрежи, забранени в континентален Китай, в зони, в които се налага китайското законодателство.Железопътната връзка предоставя директен достъп до 25 000-километровата национална железопътна мрежа на Китай.Новите влакове в Южен Китай се очаква да бъдат далеч по-бързи от останалите. Разстоянието от Хонконг до Пекин е съкратено от 24 до 9 часа.Но някои се оплакват, че билетите са скъпи и системата за закупуване на билети е неефективна, тъй като има големи опашки от хора, които чакат по няколко часа. Билет до Пекин струва около 180 долара.", "date": "2018.09.23", "title": "Нов влак-стрела от Хонконг е сигнал за високоскоростна интеграция с Китай"}
{"url": "https://news.bg/world/hamas-abas-ne-ni-predstavlyava.html", "text": " Това заяви Халил ал Хаявисш представител на движението Хамас, което управлява Газа, цитиран от \"Ройтерс\". Той отправи предупреждение към лидера на съперничещото движение Фатах Абас срещу бъдещи санкции. Газа вече бе предупредена, че ще следват икономически санкции. В момента половината бюджет за палестинците отива за Ивицата. Който върви против нас, не може да ни представлява. Първи да премахне блокадата и тогава да говори от името на палестинците. ", "date": "2018.09.23", "title": "Хамас: Абас не ни представлява"}
{"url": "https://news.bg/weather/posreshtame-astronomicheskata-esen.html", "text": "Астрономическата есен настъпва в 4 часа и 54 минути. Това съобщиха от Националния институт за метеорология и хидрология (НИМХ).Днес облачността ще е променлива, по-значителна в часовете до обяд. Ще духа слаб до умерен запад-северозападен вятър, който вечерта в източните райони ще се ориентира от изток, а в останалата част от страната ще стихне. Максималните температури ще са между 26 и 31 градуса, малко по-ниски по морския бряг.Вълнението на морето ще е 2 бала. В началото на новата седмица времето ще бъде доста динамично, с чести промени на вятъра и рязко застудяване. Облачността ще е променлива. През нощта срещу понеделник вятърът ще се ориентира от югозапад, в Източна България - умерен. Дневните температури временно ще се повишат, повече в източната половина от страната, където на места ще достигат 30-33 градуса. В северозападните райони, където след обяд вятърът ще се обърне от северозапад, ще започне понижение на температурите.През нощта срещу вторник вятърът в цялата страна ще се ориентира от северозапад и ще се усили. Във вторник ще бъде доста ветровито и ще нахлува студен въздух. Температурите рязко ще се понижат и дневните няма да надхвърлят 15-20 градуса. Само на отделни места, главно в източните райони, ще превали слаб дъжд.", "date": "2018.09.23", "title": "Посрещаме астрономическата есен "}
{"url": "https://news.bg/world/korbin-podkrepya-vtori-referendum-za-brekzit-no-predpochita-novi-izbori.html", "text": "Лидерът на британските лейбъристи Джереми Корбин принципно подкрепя идеята за искане на нов референдум за Брекзит. Той ще подкрепи съпартийците си, ако те поискат провеждането на нов такъв. Но в същото време е убеден, че решението е в нови избори. Това заяви той в интервю за Sunday Mirror. Управляващите консерватори обаче вече отсякоха, че възможност за ново допитване няма да има. Премиерът Тереза Мей, оглавяващ преговорния екип от британска страна с Брюксел, настоя волята на гласоподавателите да бъде уважена. Преговорите по \"развода\" с ЕС вървят и той трябва да влезе в сила през 2019 година, въпреки че по редица важни въпроси различията остават. Великобритания обяви, че няма да капитулира на преговорите за Брекзит и отново призова ЕС да се ангажира с представяне на предложения, въпреки че министри от Париж и Берлин намекнаха, че следващият ход от преговорите трябва да дойде от Лондон.Вчера Мей поиска нови предложения и уважение от евролидерите, подчертавайки, че след неофициалната среща в Австрия преговорите са в задънена улица.Евролидерите и Мей съобщиха, че искат споразумение през октомври, а през ноември да бъде финализирано.", "date": "2018.09.23", "title": "Корбин подкрепя втори референдум за Брекзит, но предпочита нови избори "}
{"url": "https://news.bg/regions/zabrani-za-dvizhenie-na-tir-ove-po-patishtata-i-dnes-14.html", "text": "Забранява се движението на моторни превозни средства, предназначени за превоз на товари с техническа допустима максимална са над 12 тона, съобщават от АПИ. Забраната е включително за състав с ремаркета и полуремаркета, селскостопанска и земеделска техника, трактори и специализирана строителна техника целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Забраната се отнася за всички периоди, в които е определен повече от един почивен или празничен ден.Ограниченията важат само за участъците от републиканската пътна мрежа, както следва:• Всички автомагистрали;• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-4 п. в. \"Коритна\"-Велико Търново-Шумен;• път I-5 Русе-Велико Търново;• път I-8 ГКПП \"Калотина\"-София;• път I-9 Варна-Бургас;• път II-18 Околовръстен път София;• път II-99 Бургас-Царево.Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим.ІІ. СЪСТОЯНИЕ НА АВТОМАГИСТРАЛИТЕ:АМ \"Тракия\": Област София:До 20.12.2018 г. движението от км 14+270 до км 20+660 се осъществява двупосочно в платното в посока София поради ремонтни-възстановителни дейности на виадукти при км 17+440 и км 18+140 в посока Бургас. В празничните и почивни дни се въвежда реверсивно движение: за Бургас се обособяват две ленти на движение и една лента за София. През последния почивен или празничен ден - една лента за движение в посока Бургас и две в посока София.Шофьорите да се движат с повишено внимание в учатъка от 45+900 до км 53+000 в двете посоки поради неравности по пътната настилка. Скоростта на движение се ограничава до 90 км/ч, до 20.12.2018 г.Област Пазарджик:До 15.10.2018 г. движението от км 89+000 до км 89+600 се осъществява двупосочно в платното посока Пловдив поради ремонт на пътно съоръжение над р. Елшишка.Област Сливен:Движението в участъка на с. Загорци от км 232+300 до км 232+500 в посока Бургас се осъществява само в активната лента поради ремонт на ОС /мантинела/.Област Бургас:До 30.10.2018 г. в участъка от км 308+107 до км 359+475 /Деветак - Ветрен/ се извършва косене на тревни площи. Шофьорите да е движат с повишено внимание и съобразена скорост, спазвайки поставената пътна сигнализация.АМ \"Хемус\": Област София: До 20.12.2018 г. движението от км 29+860 до км 35+150 се осъществява двупосочно в платното посока Варна поради ремонтни дейности на виадукт при км 33+600 и тунел \"Витиня\".До 15.12.2018 г. движението от км 34+010 до км 40+510 се извършва двупосочно в платното посока Варна поради аварийно - възстановителни дейности по виадукт \"Коренишки дол\" при км 36+450 и виадукти при км 37+520 км 37+920.До 20.12.2018 г. ограничено движението на МПС над 12 тона от км 30+260 до км 47+060 /от п.в. \"Витинска река\" до п.в. Ботевград/ в двете посоки поради ремонтно - възстановителни дейности по виадукт \"Коренишки дол\" при км 36+450. Обходният маршрут е: п.в. \"Витинска река\" - път I-1 /София - Ботевград/ - път II-17 /Ботевград - АМ \"Хемус\"/ - п.в. Ботевград. Срок 20.12.2018 г.До 15.12.2018 г. движението от км 48+800 до км 53+690 се осъществява двупосочно в платното посока София поради ремонтни дейности на виадукт при км 51+360.До 28.09.2018 г. движението в участъка от км 6+790 до км 11+850 осъществява двупосочно в платното посока Варна поради ремонтни дейности по виадукт при км 9+360. До 10 часа на 24.09.2018 г. в участъка от км 6+970 до км 11+850 се обособява една лента в посока София и две ленти в посока Варна. От 10 часа на 24.09.2018 г. до 10 часа на 25.09.2018 г. се обособява една лента за движение в посока Варна и две ленти в посока София. Скоростта на движение е ограничена до 50 км/ч.Област Шумен:Д 15.11.2018 г. движението от жп надлез на км 364+744 до надлез на км 365+597 се осъществява двупосочно в едно платно поради извършване на строително-монтажни работи по мостовите съоръжения.АМ \"Струма\": няма ограничения.АМ \"Марица\": няма ограничения.АМ \"Черно море\": област Варна: До 23.12 2018 г. движението от км 0+000 до км 8+600 се осъществява двупосочно в платното за Бургас, поради ремонтни дейности на асфалтовата настилка.АМ \"Люлин\": Област София: До 30.09.2018 г. движението от км 7+100 до км 12+860 се осъществява двупосочно в платното в посока Перник поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\". Скоростта на движение се ограничава до 50 км/ч.От 14 до 20 часа на 24.09.2018 г. се въвежда реверсивно движение от км 9+400 до км 10+560. Обособява се една лента в посока Перник и две ленти в посока София. Скоростта на движение е ограничена до 50 км/ч. ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ:1. Проходи:- \"Върбишки\" - затворен за всички МПС - целогодишно;- \"Златишки\" - затворен за всички МПС - целогодишно;- \"Айтоски\" - отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Превала\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Троянски\" - отворен за всички МПС;- \"Пампорово\" - забранен за МПС над 3,5 т - целогодишно;- \"Вратник\" - забранен за МПС над 10 т - целогодишно;- \"Дюлински\" - забранен за МПС над 3,5 т - целогодишно;- \"Петрохан\" - целогодишно е забранено е движението на МПС над 12 т както и тегленето на ремаркета и полуремаркета;- \"Твърдишки\" - забранен за МПС над 10 т - целогодишно;- \"Шипка\" - от 7:30 ч до 17:30 ч на 23.09.2018 г /неделя/ движението е ограничено в двете посоки на път I-5 вр. Шипка - гр Шипка от км 155+114 до км 183+100 поради провеждане на автомобилно състезание. Трафикът се пренасочва в двете посоки по път II-55 през Проход на Републиката. Целогодишно е забранено движението на МПС, предназначени за превоз на товари с технически допустима максимална маса над 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4. Срок: целогодишно. ", "date": "2018.09.23", "title": "Забрани за движение на ТИР-ове по пътищата и днес"}
