{"url": "https://news.bg/bulgaria/kamion-s-domati-se-razbi-v-kresnenskoto-defile.html", "text": "Камион, натоварен с домати, се разби на път Е-79 в Кресненското дефиле, предаде БГНЕС. Двама души са пострадали.Сигналът за катастрофата е подаден към 16.30 часа.Товарният камион се е движел в посока от Симитли за Кресна. Той се е отклонил надясно и се е разбил в ската. Каросерията е паднала на пътното платно и щайгите с домати са се разпилели.Водачът на камиона и човек, който е пътувал заедно с него, са транспортирани до болницата в Сандански.След инцидента движението се временно се осъществяваше само в едната лента.", "date": "2018.06.23", "title": "Камион с домати се разби в Кресненското дефиле "}
{"url": "https://news.bg/regions/zhiteli-na-kraydunavski-sela-sami-si-remontirat-patya.html", "text": "Жителите на крайдунавските села излизат сами да си ремонтират пътя. Събрали са пари и бригада и сами си решават проблемите, дълго нерешени от държавата, съобщава БТВ.Тази сутрин в община Оряхово, жители от селата Горни и Долни Вадин кърпят със собствени средства и труд разбит републикански път, неремонтиран от 40 години.Събрани са близо 4000 лв. за около 100 кв. м път, като инициативата започва на шега във \"Фейсбук\". \"Сговорна дружина планина повдига\" е мотото на бригадата мъже и жени, сред работници са и кметовете на селата.Пари за ремонт са осигурени и ремонт ще започне в началото на юли, съобщавата от пътната агенция, но хората се съмняват, чакат 12 години държавата да изпълни ангажимента си. АПИ ще ремонтира отсечката Лесковец - Крушовене за 300 000 лева.\"Ние не им вярваме, като видим машините да къртят асфалта, чак товага ще повярваме. Нали така\", обяснява един от инициаторите Сашо Георгиев. \"Колегата от Горни Вадин е тук, колегата от Крушовене, помагаме си, да направим и ние нещо и да покажем, че можем\", коментира пред БНТ Иван Спасов, кмет на с. Долни Вадин. \"Пътят е непроходим, обрасъл е в храсти и дървета, сега ще ги чистим. За автобусчето, което идва да кара децата от Горни и Долни Вадин в нашето училище, тези дупки създават предпоставки за ПТП\", обяснява Ваньо Транков, кмет на с. Крушовене. Припомняме, . Същото важи и за над 12 000 от 20 000 км общинска пътна мрежа. Тази нерадостна българска картина обрисува регионалният министър Николай Нанков в края на март.По думите му, около 100 млн. лв. годишно от бюджета отиват за запълване на дупки по пътищата, като настоя, че този неефективен и неустойчив метод трябва да бъде прекратен и се търсело дългосрочно решение.", "date": "2018.06.23", "title": "Жители на крайдунавски села сами си ремонтират пътя"}
{"url": "https://news.bg/int-politics/v-turtsiya-arestuvaha-47-zapodozreni-poddrazhnitsi-na-pucha.html", "text": "Турската полиция е арестувала 47 души в операция, насочена към предполагаеми поддръжници в редиците на армията на мрежа, обвинена от Анкара за организирането на неуспешния военен преврат преди две години, съобщи телевизия CNN Turk.Операцията, която започна във вторник, е била насочена срещу 124 души, обвинени, че са последователи на живеещия в изгнание в САЩ ислямски проповедник Фетхуллах Гюлен.Анкара обвинява Гюлен, че е \"мозък\" на неуспешния пуч на 15 юли 2016 г., обвинение, което той отрича.Заподозрените са действали като религиозни съветници на висши военни. Операцията, която е била съсредоточена в района на централния турски град Коня и се е разпростря в 31 вилаета, се реализира преди утрешните президентски и парламентарни избори в Турция.Турските власти арестуваха 160 хил. души и отстраниха от длъжност почти същия брой държавни служители след опита за преврат. От този брой повече от 50 хил. души са официално обвинени и държавни в затвора по време на съдебния процес.Критиците на президента Реджеп Тайип Ердоган посочват, че е използвал неуспешния преврат като предлог да потиска инакомислието в страната. Турските власти твърдят, че мерките са необходими за борба със заплахите за националната сигурност.Ердоган, който доминира турската политика в продължение на 15 години, вероятно ще спечели президентските избори, но чак след балотаж в началото на юли, показват социологическите проучвания.", "date": "2018.06.23", "title": "В Турция арестуваха 47 заподозрени поддръжници на пуча"}
{"url": "https://news.bg/regions/praznikat-na-bilkite-slantseto-i-vodata-v-starozagorski-bani.html", "text": "Празникът на билките, слънцето и водата, проведоха за четвърти път в Старозагорски минерални бани. Пъстрото тържество събира жители и гости на Стара Загора и близките села, които заедно отбелязват Еньовден.Спазено е поверието, рано сутринта, преди изгрев слънце да се съберат билки, с които да се сплете ароматен и пъстър венец. Под него се извива българско хора, няколко часа продължава програмата с изпълнение на народни песни и танци.Кулинарни творения на самодейни и професионални майстори от Сулица, Ново село, Остра могила, Сладък кладенец, Казанка и други съседни села са показани в изложба.За гостите на тържеството е предвиден ароматен чай, а за любителите на занаятите е наредена богата чаршия. Реализацията на Еньовденския събор е дело на Община Стара Загора и кметството на Старозагорски минерални бани.", "date": "2018.06.23", "title": "Празникът на билките, слънцето и водата в Старозагорски бани"}
{"url": "https://news.bg/politics/hristo-ivanov-obyavi-kochinkata-se-klati-pred-ochite-ni-nyama-da-izdarzhi.html", "text": "В следващите две години ще имаме три избора - ще имаме насрочените европейски, ще имаме местни избори, но съм сигурен, че ще имаме и предсрочни парламентарни избори. Кога не се наемам да кажа, но тази кочинка няма да издържи - клати се пред очите ни, така че трябва да се готвим за трите вида избори като за един.Това прогнозира Христо Иванов, председател на \"Движение Да България\" по време на Първата национална конференция на формацията.Делегатите по време на конференцията гласуваха електронно чрез мобилно приложение.\"Искаме \"Да България\" наистина да бъде във вашия джоб - да бъде вашия инструмент, с който ежедневно да можете да следите какво става - да можете да участвате във вземането на решение\", заяви Иванов.Сред задачите, които Христо Иванов открои пред участниците, е подготовката на стратегията за явяването на местните избори. Работна група ще изработи регламент за излъчването на представители в местната власт. Предстои той да бъде представен по време на семинар.Като важна задача пред участниците в конференцията Иванов открои продължаването на изграждането на \"Демократична България\". \"Предстои ни съвместна подготовка за явяване на избори, предстои ни изработване и подписване на коалиционно споразумение. Предстои ни да създадем динамичен модел за взаимодействие по места\", каза още Иванов.Той беше категоричен, че консолидацията на дясното е възможна само, когато бъде дадена ясна оценка за управлението на триумвирата ГЕРБ - БСП- ДПС.Иванов настоя за диалог с бизнеса и активните хора, за даване на конкретна визия за перспективата на страната. Ясна програма, която освен визия да включва и демонтаж на ключовите елементи на съществуващия модел. По думите му, необходимо е внимателно сапьорско планиране.Червената нишка в тази програма е качеството на живот в България. Иванов бе категоричен, че именно програмата би била тази разделителна линия между силите на статуквото и силите на развитието. \"Тази програма е нашето лице\", посочи той.В уводните си думи председателят на движението очерта глобалните предизвикателства пред страната ни, която по думите му в момента е на кръстопът. Според него това, което правителствената пропаганда представя за стабилност, е \"опасно мъртво вълнение\".Сред глобалните предизвикателства той изтъкна роята на така наречената 4-та индустриална революция и дестабилизацията на международната система. \"Международния ред, основан на норми, се руши - на негово място идва редът, в който тържествува правото на по-силния\", констатира Иванов.Председателят на \"Да България\" беше категоричен, че освен проблемите в правосъдието, здравеопазването, образованието има и криза на бълагрското семейство и липсата на всякаква държавна политика в негова подкрепа. Според него следствие от тази криза е демографската катастрофа, общия културен срив. Иванов подчерта, че освен криза в семейството има криза и на човещината на площад Народно събрание. Той визира отношението към майките на деца с увреждания.\"Говоря за онези майки, които търсят от държавата перспектива за това как да продължават усилието си да носят своя тежък кръст. Ако нашето общество не може да им предложи перспектива - всуе всичко останало. Аз не очаквах, че Бойко Борисов ще си позволи да говори за тези жени по този начин - да му се махнат от главата. Това е изключително срамно в човешки план и аз се надявам, че той ще намери начин да им се извини\", заяви Иванов.По думите му, освен личния елемент - Борисов говори от името на държавата. \"Това е отношението на държавата към тези жени. Това е отношенито на държавата към всички слаби хора в тази стран. Ако не успеем да преодолеем тази криза на човещината - всичко друго ще бъде всуе\", заяви председателят на \"Да България\" Христо Иванов.", "date": "2018.06.23", "title": "Христо Иванов обяви: Кочинката се клати пред очите ни, няма да издържи"}
{"url": "https://news.bg/society/bez-dostap-s-invalidni-kolichki-do-moreto-v-burgas.html", "text": "Без достъп с инвалидни колички до морето в Бургас. Хората не могат да стигнат до водата, тъй като и рампите поставени от концесионера на Северния плаж не стигат до морето.\"Пак стига до никъде рампата ... Както виждате там има три чадъра, които нямат никакво обособяване, т.е. нямат шезлонг към тях. Представете си трима човека да се набутат там, дори да са сами, те няма как да си вкарат количките, да не говорим, че повечето хора са с придружител\", коментира пред БНТ Грета, която е в инвалидна количка повече от 15 години.Кметът на Бургас Димитър Николов е разпоредил проверка на плажовете, дали са достъпни за хора с увреждания, целта е да се гарантира право на достъп до морето на всеки гражданин. Комисията установя нуждата от редица подобрения, така че хората с увреждания да ползват плажните ивици.\"Към всички собственици на плажове, към концесионерите комисията излезе с предписание. Има още какво да се желае по зоните за достъп. Необходимо е да се поставят чадъри плажни, както и да има достъп до тоалетните на плажовете. В предписанията е включен и достъп на хората с увреждане до медицинския пункт\", обяснява Мая Казанджиева, зам.-кмет на община Бургас. \"Рампите трябва да стигат до водата и трябва да има специални съоръжения, с които да влизаме. Тези съоръжения съм ги публикувала хиляди пъти, показвала съм ги на Министерството на туризма\", допълва Грета.", "date": "2018.06.23", "title": "Без достъп с инвалидни колички до морето в Бургас"}
{"url": "https://news.bg/world/okolo-570-migranti-spaseni-v-tri-operatsii-kray-bregovete-na-ispaniya.html", "text": "Общо 569 мигранти са били спасени при три операции край бреговете на Испания днес. Това съобщиха от националната спасителна служба на страната, цитирани от \"Франс прес\".В най-голямата операция, 264 души на 16 плавателни съда са били спасени в Гибралтарския проток, уточниха от испанската служба в \"Туитър\", като те са били откарани в испанските пристанища Тарифа и Барбате.Други 27 души са били открити в Средиземно море между Испания и Мароко, а още 278 души край Канарските острови в Атлантическия океан.", "date": "2018.06.23", "title": "Около 570 мигранти спасени в три операции край бреговете на Испания"}
{"url": "https://news.bg/regions/balgariya-e-14-ta-v-sveta-po-ploshti-i-produktsiya-na-chereshi.html", "text": "Откриха 11-ят традиционен празник на черешата в Кюстендил. Около 50 кметства, читалища, клубове, детски градини и училища участват в конкурс за най-добре аранжирана маса, щанд с череши, съобщава БНР.\"68 страни отглеждат череши. България по площи и продукция се нарежда на 14-то място в света\", обяснява проф. Димитър Домозетов, директор на института по земеделие.Гостите от страната и чужбина опитват от плодовете и сладката и сиропите произведени от тях. На щандовете позират кюстендилски невести, в традиционните носии-\"касмири\". ", "date": "2018.06.23", "title": "България е 14-та в света по площи и продукция на череши"}
{"url": "https://news.bg/int-politics/propagandata-v-severna-koreya-otslabva-hulite-kam-sasht.html", "text": "През последните няколко месеца пропагандата в Северна Корея е променила тона и тематиката си.Плакати и афиши, показвани в столицата Пхенян и други градове, обикновено представяха САЩ като брутален империалистически агресор, а Южна Корея или Япония като отявлени съюзници на Вашингтон.Ала посетители в изолираната комунистическа държава твърдят, че са видели тези плакати, заменени от пропаганда, в която се прославя икономическия прогрес на страната и сближаването между Северна и Южна Корея.Водещите официозни вестници в тоталитарната държава също са променили тона си, което е знак, че страната започва да свежда неотдавнашното дипломатическо размразяване до обикновените хора.Огромното мнозинство от севернокорейците нямат почти никакъв достъп до информация, така че държавните медии и пропагандата на режима имат далеч по-голямо въздействие, отколкото в други части на света.С традиционното представяне на САЩ като основен враг, пропагандата не спира да показва по какъв начин ще отговори Пхенян, изобразявайки ракети, разрушаващи САЩ или войски, които разбиват нашествениците.Плакатите са предназначени да вдъхновяват патриотизма, да изграждат доверие в държавното ръководство и да дават представа, че борбите за живот са за по-голяма слава на страната.\"Огромните плакати обикновено се увеличават, само когато нещата в международен план са лоши\", изтъква Андрей Абрахамиан от Университета Грифит пред БиБиСи, като допълва: \"Те сигнализират за тежки времена и за по-твърда линия на САЩ към гражданите на Северна Корея. Те намаляват, когато напрежението отслабва.\"Така че когато времената са по-позитивни, пропагандата също ще бъде такава.След месеци на заплахи с война, Северна Корея тази година проведе исторически срещи на високо равнище както с Южна Корея, така и със САЩ, обещавайки - макар и неясно - да се откаже от ядрения си арсенал и да работи за мир.Чуждестранни гидове, които развеждат туристически групи в изолираната страна, казват, че през последните месеци разказът на пропагандата отчетливо се е променил.На мястото на агресивната реторика, сега фокусът е върху по-позитивни послания, като се приветства Декларацията от Панмичжон, подписана на срещата на високо равнище между двете Кореи на 27 април.\"Всички антиамерикански плакати, които обичайно виждам около пл. \"Ким Ир Сен\" и в магазините, всички те просто изчезнаха\", разкрива Роуън Биърд, тур мениджър в туристическа фирма.\"От пет години работя в Северна Корея, като никога преди не съм виждал да изчезват напълно\", допълва той.", "date": "2018.06.23", "title": "Пропагандата в Северна Корея отслабва хулите към САЩ"}
{"url": "https://news.bg/society/chudodeyno-ayazmo-iztselyava-v-rodopskoto-selo-momchilovtsi.html", "text": "Всяка събота и неделя в родопското село Момчиловци идват безброй туристи, за да пият от водите на аязмото, привлечени от изцелителната му сила.Потокът от желаещи да се облеят с лечебната вода или да пият от нея не секва. Възрастните хора разказват за някои от чудесата, станали край чешмата.Златка Кисьова, която живее до аязмото в село Момчиловци, разказва пред БНР за лековитата сила на водата и туристическия поток.\"Това аязмо възрастните и хората преди нас сме го запомнили. Дете е проговаряло, друго е прохождало, помагало е и на хора с кожни заболявания. Страшно много народ се събира на Гергьовден. Едно денонощие не спира потокът от хора\", отбелязва Златка.", "date": "2018.06.23", "title": "Чудодейно аязмо изцелява в родопското село Момчиловци"}
{"url": "https://news.bg/int-politics/v-sarbiya-besni-na-provokatsiyata-na-dvamata-kosovari-v-otbora-na-shveytsariya.html", "text": "Сърбия нападна яростно \"провокативното\" отпразнуване с жестове, изобразяващи орел, на двама етнически албанци, които вкараха голове на Световното първенство в Русия.Гранит Джака и Джердан Шакири вкараха за Швейцария, която снощи победи Сърбия с 2:1.Техният жест е националистически символ, представляващ двуглавия орел върху националното знаме на Албания. Критици изтъкват, че това може да разпали напрежения между сръбските националисти и етническите албанци.Президентът на Албания аплодира двамата футболисти, но проправителствен сръбски вестник коментира, че Джака и Шакири са \"унижили\" Швейцария.Отпразнуването на головете донесе политическите напрежения на Балканите на сцената на Световното първенство, отбелязва БиБиСи.Проправителственият сръбски вестник \"Информер\" е използвал унизителен термин за албанците, изтъквайки, че \"албанският клан в тима на \"часовникарите\" изпращаше отровни стрели преди няколко седмици, така че мачът не би могъл да мине без провокация\".Някои швейцарски вестници също нарекоха жеста провокация, издаваща липса на политическа чувствителност.И двамата футболисти от албански произход бяха освирквани от сръбските фенове по време на мача.След мача Шакири се опита да омалови жестовете си, коментирайки: \"Това е просто емоция. Много съм щастлив, че отбелязах този гол. Нищо повече. Смятам, че не трябва да говорим за това сега.\"Семействата на Джака и Шакири са от Косово, където сръбските репресии срещу албанското население бяха прекратени след военната намеса на НАТО през 1999 г.Бащата на Джака прекарва три години и половина като политически затворник в Югославия заради подкрепата си за независимостта на Косово. Шакири е роден в Косово, а семейството му е избягало в Швейцария като бежанци.Косово, в което мнозинството от населението е от албански произход, обяви независимост през 2008 г., но Сърбия, нейният съюзник Русия и повечето етнически сърби не го признават.Вече имаше напрежение между сърбите и етническите албанци в отбора на Швейцария преди мача.Шакири носи бутонки, на които на едната пета е изобразено знамето на Косово, като сръбският нападател Александър Митрович запита: \"Ако той обича Косово толкова много и решава да парадира със знамето, защо отказа шанса да играе за техния отбор?\"Нападателят на Швейцария след това беше грубо освиркван от сърбите, когато името му беше обявено.", "date": "2018.06.23", "title": "В Сърбия бесни на провокацията на двамата косовари в отбора на Швейцария"}
{"url": "https://news.bg/crime/zaloviha-izbyagaliya-ot-loveshkiya-zatvor-v-letnitsa.html", "text": "Затворникът беглец Борис Иванов е бил заловен в района на гарата в Летница, съобщава БиТиВи.Полицаите го намерили в слънчогледова нива.Според БНР Иванов се е опитал да вземе възрастна жена за заложник, но след намесата на Специализирания отряд за борба с тероризма жената е била освободена, а затворникът задържан.Очаква се той да бъде върнат в Ловешкия затвор, но най-вероятно първо ще бъде откаран в следствения арест в полицията в Ловеч.Припомняме,  от външен обект - млекопреработвателна фирма, където е работил заедно с други затворници. Той излежава 13-годишна присъда за блудство в Ловешкия затвор, като това не е първото му бягство.Беше назначена проверка как е било взето решението да бъде преместен в общежитие, а след това - и пуснат да работи.С мащабна акция полиция, жандармерия и барети издирваха избягалия затворник в села около Ловеч - Александрово, Йоглав и Дренов. Операцията започна след сигнал за открити вещи, за които се предполага, че са на беглеца.В издирването на Борис Иванов бяха включени и полицаи от София, като от снощи над 200 служители на полицията и жандармерията го издирваха, след получен сигнал, че е забелязан.\"Пустинни котки\" през цялата нощ претърсваха труднодостъпни места около селата Йоглав и Александрово - на между 15 и 25 км от мястото на залавяне.Район в периметър от 10 км остана отцепен. ", "date": "2018.06.23", "title": "Заловиха избягалия от Ловешкия затвор в Летница"}
{"url": "https://news.bg/world/prezidentat-na-zimbabve-otselya-pri-bombeno-napadenie.html", "text": "Президентът на Зимбабве Емерсън Мнангагва оцеля при бомбено нападение в град Булавейо, съобщават световните информационни агенции.Кадри от взрива на стадиона в града показват Мнангагва да напуска мястото след изказване пред поддръжници, когато бомбата е избухнала.Държавният глава не е пострадал, обяви говорителят му. Но сред ранените има висши официални лица, разкриват местни медии.Мнангагва дойде на власт през ноември миналата година, сваляйки от власт бившия си ментор Робърт Мугабе. Президентът е бил в Булавейо на предизборен митинг на партията си преди парламентарните избори, насрочени за 30 юли. Изборите ще са първите в Зимбабве, откакто Мугабе беше свален след 37 години на власт.  Говорителят на президента публикува изявление, в което се казва: \"През последните години имаше многократни опити за отнемане на живота на президента.\"Местно издание съобщава, че вторият вицепрезидент Кембо Мохади е получил наранявания по краката при взрива, но засега не се уточнява сериозността на нараняванията. Вестникът определя експлозията като опит за атентат. Първият вицепрезидент Константино Чивенга и съпругата му са получили леки наранявания. Други висши официални лица са били ранени, както и някои от телохранителите им. Известен с прякора \"Крокодила\" заради политическата му ловкост и проницателност, Мнангагва получава военно обучение в Китай и Египет.", "date": "2018.06.23", "title": "Президентът на Зимбабве оцеля при бомбено нападение"}
{"url": "https://news.bg/world/irak-likvidira-ot-vazduha-45-glavatari-na-islyamska-darzhava-v-siriya.html", "text": "Ирак извърши въздушни удари срещу три къщи в сирийския град Хаджин, където са се срещали главатари на терористичната групировка ДАЕШ (\"Ислямска държава\"), избивайки 45 членове на групировката, съобщава \"Ройтерс\".\"Иракски изтребители Ф-16 извършиха успешна въздушна атака, насочена към среща на главатари на ДАЕШ ... в района на Хаджин на територията на Сирия. Операцията доведе до пълното унищожаване на мишените и убийството на около 45 терористи\", изтъкнаха от командването на съвместните операции на военните.Иракските изтребители са ударили три къщи, свързани с окоп, уточниха военните, като добавиха, че сред убитите са \"заместник военен министър\" на ДАЕШ, един от техните \"медийни емири\", личният куриер на лидера Абу Бакр ал Багдади и началникът на полицията им.", "date": "2018.06.23", "title": "Ирак ликвидира 45 главатари на \"Ислямска държава\" в Сирия"}
{"url": "https://news.bg/int-politics/makron-iska-finansovi-sanktsii-za-stranite-ot-es-koito-ne-priemat-migranti.html", "text": "Президентът на Франция Еманюел Макрон коментира, че подкрепя прилагането на финансови санкции за страните от Европейския съюз, които отказват да приемат мигранти, които имат доказан бежански статут, съобщава \"Ройтерс\".Макрон говори в навечерието на набързо свиканата минисреща на високо равнище по въпросите на миграцията в Брюксел в неделя между лидерите на ЕС по спора за мигрантите, който разделя Европа.\"Подкрепям механизми, които действително взимат това под внимание\", посочи Макрон, запитан за мнението му за налагането на възможни финансови санкции.\"Не може да имате страни, които масово се възползват от солидарността на Европейския съюз и които масово изразяват своя национален егоизъм, когато става въпрос за проблема с мигрантите\", подчерта френският държавен глава.На утрешната среща в Брюксел ще участват лидерите на Франция, Германия, Австрия, България, Гърция, Италия и Испания. Страните от Вишеградската четворка (Унгария, Полша, Чехия и Словакия) обявиха, че бойкотират срещата.", "date": "2018.06.23", "title": "Макрон иска финансови санкции за страните от ЕС, които не приемат мигранти"}
{"url": "https://news.bg/int-politics/100-hil-dushi-v-london-nastoyavat-za-nov-referendum-za-brekzit.html", "text": "Около 100 хил. демонстранти се събраха в Лондон днес, за да призоват за втори референдум за излизането на Великобритания от Европейския съюз (Брекзит), съобщава \"Франс прес\".Активистите срещу Брекзит шестваха в района на британския парламент, за да отбележат втората годишнина от референдума, който се проведе на 23 юни 2016 г., настоявайки за \"гласуване на хората\" дали одобряват окончателното споразумение, което премиерът Тереза Мей сключва с ЕС, ако изобщо такова споразумение бъде сключено.\"Разплаках се, когато референдумът се случи, изглеждаше, че бъдещето е доста лошо\", коментира Чиара Лидуори, 40-годишна италианка, живееща в Лондон, като допълни: \"Брекзит е ужасен не само защото искаме да запазим нещата такива, каквито са, а защото е важно да бъдем вътре, за да направим промени.\"55-годишната Емили Хил е посочила, носейки знамето на ЕС в ръка, че \"голяма част от гласуването беше протестен вот, някои хора действително не подкрепят ЕС, но не смятам, че това са мнозинството от хората в тази страна\".Британският външен министър Борис Джонсън, който беше един от основните агитатори за излизането на Великобритания от Европейския съюз, предупреди Тереза Мей срещу Брекзит, който е \"мек, поддаващ се и сякаш безкрайно дълъг\" като ролка тоалетна хартия, добавяйки, че Мей трябва да изпълни \"мандата на хората и да осигури пълен британски Брекзит\".Екипът на Тереза Мей е на път да влезе в следващия кръг от преговори с партньорите си от ЕС, но все още трябва да определи точно какво иска от бъдещите отношения на Великобритания със Стария континент, особено в областта на митническия съюз.Министърът на търговията Лиъм Фокс, който е отявлен евроскептик, настоя, че премиерът все още е готова да се откаже от преговорите, ако не бъде постигнато задоволително споразумение.\"Министър-председателката винаги е казвала, че никаква сделка е по-добра от лоша сделка\", коментира Фокс в интервю за БиБиСи.", "date": "2018.06.23", "title": "100 хил. души в Лондон настояват за нов референдум за Брекзит"}
{"url": "https://news.bg/int-politics/trite-litsa-na-erdogan.html", "text": "Критиците му го наричат хладнокръвен автократ. И виждат в него един президент, който дръзко разширява властта си. Който безкомпромисно хвърля противниците си в затвора, обявявайки ги за \"терористи\". Съвсем друг беше имиджът на Ердоган след избирането му за министър-председател на Турция през 2003 година - тогава той бе смятан за реформатор и носител на надежда. Веднага след изборната си победа Ердоган се зае със задачата да приближи страната си към ЕС: бореше се срещу корупцията, отмени смъртното наказание, подсили гражданските права и правата на кюрдите и започна да модернизира турската икономика. Това негово изявление от 2004 година показва колко целеустремено върви тогавашният Ердоган по пътя към ЕС:Но Ердоган не успя да убеди всички в искреността на своя ентусиазъм. Още тогава в Западна Европа имаше немалко скептици, които го смятаха за вълк в овча кожа. И след като Ердоган използва реформите, за да ореже властта на старите светски елити, мнозина се запитаха дали проевропейското му поведение не е било просто хитра маневра за постигане на истинската му цел - ислямизирането на Турция. За това говори едно негово изявление от времето, когато беше кмет на Истанбул:За това си изявление Ердоган бе осъден на 10 месеца затвор, а след излежаването на присъдата изглеждаше напълно пречистен - като истински проевропейски реформатор. Ердоган и неговият политически курс срещаха силна подкрепа най-вече в Германия, където по това време на власт беше правителството на социалдемократа Герхард Шрьодер. Следващият германски канцлер - Ангела Меркел - заложи обаче на т.нар. привилегировано партньорство, а преговорите с Турция за еврочленство забавиха ход - най-вече заради съпротивата на Германия и Франция. Което пък доведе до забавяне на реформите в самата Турция. В резултат Ердоган се обърна към страните от региона, залагайки на т.нар. нео-османска външна политика. На преден план отново излязоха културните корени на Османската империя, а бившите територии на страната се разглеждаха като турска зона на влияние. В същото време обаче имаше и съвсем отчетлив стремеж да бъдат запазени добрите връзки със Запада и с Европа. Както проличава от това изявление от 2011 година, към този момент Ердоган се възприема като един вид посредник между двата свята:По време на Арабската пролет Турция се сдоби с идеална възможност да приложи на практика своята политика на \"нула проблеми със съседите\". Турското правителство застана на страната на протестиращите в арабския свят и се захвана усилено да рекламира турския модел на развитие, който, по думите на Ердоган, успява да слее в едно исляма и демокрацията. Тази политика обаче не донесе резултати, а Турция така и не успя да изкове нови съюзи. Поради което на Ердоган не му остана нищо друго, освен да втвърди реториката си и да се концентрира върху новата си цел - изграждането на силна национална държава:Ердоган отправя ефектните си послания и към живеещите в Германия турци:Оттук нататък Ердоган не пропуска нито една възможност да напада мнимите врагове на Турция, като на прицел е най-вече германското правителство. С фалшиви обвинения в турски затвори бяха вкарани няколко германски граждани. Зачестиха и вербалните атаки по адрес на Берлин. След като няколко германски града отказаха предизборни изяви на турски министри преди референдума за конституционната реформа, Ердоган беше направо бесен:Ако сега Ердоган спечели тези избори, с помощта на новите президентски правомощия той ще може окончателно да подкопае демокрацията и правовата държава. И съвсем да отдалечи страната си от Европа. Турският президент неведнъж е ругал ЕС, наричайки го \"християнски клуб\". В това интервю за БиБиСи ясно проличава колко силно е обиден:Но е прочут и със своя прагматизъм. При него приятели и врагове често се сменят - в зависимост от актуалната ситуация. И от настроенията му. Затова мнозина наблюдатели смятат, че съвсем скоро Ердоган може да обърне палачинката и да предприеме курс към помирение с ЕС. Защото ако спечели изборите тази неделя, властта му ще бъде дотолкова циментирана, че вече няма да има нужда да залага така силно на национализма и поляризацията. Ако този сценарий се сбъдне, това ще бъде поредният трик, поредната метаморфоза на Реджеп Ердоган", "date": "2018.06.23", "title": "Трите лица на Ердоган"}
{"url": "https://news.bg/press/bezhantsite-v-es-zatvoreni-dokato-svarshat-voynite-gubim-6-mln-leva-ot-iznos-na-tryufeli.html", "text": "Бежанците в ЕС затворени, докато свършат войните4 мерки за справяне с мигрантския проблем представи Бойко Борисов пред парламента. Той дойде извънредно, за да отговори на соцлидерката Корнелия Нинова и след разгорял се скандал между БСП и патриотите по темата за мигрантите. (Виж долу.)Изброените от Борисов мерки са затваряне на външните граници на ЕС, гарантиране на сигурността на границите, изнесени центрове за бежанци извън ЕС. Четвъртото му предложение е да има центрове от затворен тип за вече влезлите в Европа до края на войната в страните им.\"Допускаме, че има вариант да има мигранти в България и те искат да ходят в Швеция.Губим 6 млн. лева от износ на трюфелиДържавата губи 5-6 милиона лв. годишно от износа на трюфели. Причината е, че незаконни прекупвачи изнасят без нужните документи скъпите гъби и съответно не плащат данъци на държавата. Това обясни за \"Труд\" зам.-председателят на Асоциацията на преработвателите на диворастящи гъби и плодове Юлиян Колев.Всички останали редовни бизнесмени плащат 6% данък при източника, но основно чужденци са прекупвачи на ценната стока в Лудогорието, като го правят абсолютно незаконно. Те не са в сивия бизнес, защото наистина не плащат нито лев на държавата, а направо в черния, обясни Колев. Причината това да се случва е липсата на достатъчно контрол. Почти цялата реколта от трюфели, която се добива у нас, се изнася за чужбина. Деликатесната гъба вече расте почти целогодишно у нас, като цената й зависи от сорта и това през кой сезон се събира.Взимат на мушка черешовото топче и хайдушките пушкиЮристът Огнян Маринов, председател на Национално дружество \"Традиция\", което се занимава с представянето на подобни исторически спектакли на открито, съобщи че подготвят закон по нова евродиректива във връзка с използването на огнестрелно оръжие в тези зрелищни събития. Евродирективата има само препоръчителен характер, не се прилага едно към едно в националното законодателство на която и да било страна, но ако на тази база се приеме закон, може да сложи край на историческите възстановки, отбелязва Маринов.В такъв случай ще се наложи опълченците и хайдутите да ползват бутафорни оръжия от дърво и стиропор, както е в киното.Туризмът протестира срещу законовите промени на АнгелковаТуристически организации и туроператори протестираха срещу планираните от министър Николина Ангелкова промени в Закона за туризма.Те изразиха позицията си в декларация. Убедени сме, че гореспоменатите промени няма да подобрят туристическия продукт в България и ще поставят под въпрос удовлетвореността на туристите от предлаганите туристически услуги . Искаме да подчертаем , че сигналите на тел. 112 за шум нарушаващ обществения ред през летния период за 2016г са 137 764 бр. а през 2017г са 137 269 бр.Таксите за обжалване във ВАС скачат рязко Държавните такси за касационно обжалване на административни актове във Върховния административен съд (ВАС) ще бъдат чувствително увеличени. Предложенията на ГЕРБ за поправки в Административнопроцесуалния кодекс (АПК) бяха одобрени на второ четене от правната комисия на парламента.По 70 лв. вече ще плащат гражданите, едноличните търговци, държавните и общинските органи, както и организации, предоставящи обществени услуги. За първи път в административното производство държавата и общините също ще плащат, за да се гледа жалбата им в съда.Краят на дизела?\"Дизелът е свършен. След няколко години ще изчезне напълно, тъй като е технология от миналото.\" Думите на Елжбета Биенковска, еврокомисар по вътрешен пазар, промишленост, предприемачество и малки и средни предприятия, може и да звучат пресилено за мнозина. Но ясно показват промененото отношение на немалко паневропейски, национални и местни власти и институции към наложилата се през последните две десетилетия като най-ефективна автомобилна технология в Европа.БНБ отказа да разкрие банките по сделката за ЧЕЗЕдна от кредитните институции у нас е издала банкова гаранция за участие в процедурата по продажба на активите на ЧЕЗ България, като тази гаранция е \"обезпечена с парични средства по сметка на наредителя\". Това заявяват от БНБ в официален отговор до парламента, подписан от управителя Димитър Радев, с който ДУМА разполага. Запитването бе направено преди месец от временната комисия по сделката, която изиска от БНБ информация има ли поети ангажименти от български банки, които да финансират дружеството купувач \"Инерком\". В писмото на БНБ се посочва, че 4 от общо 21 кредитни институции у нас са заявили интерес за потенциално участие във финансирането на евентуална сделка по придобиване на активите на ЧЕЗ България от дружеството на Гинка Върбакова \"Инерком\". Това на този етап обаче са само намерения, които нямат обвързващ характер и не пораждат някакъв правен ангажимент.", "date": "2018.06.23", "title": "Бежанците в ЕС затворени, докато свършат войните, Губим 6 млн. лева от износ на трюфели"}
{"url": "https://news.bg/int-politics/na-11-yuli-makedoniya-s-pokana-za-nato.html", "text": "На срещата на върха в Брюксел на 11-12 юли може да се даде началото на преговори за присъединяването на Македония в Алианса. Това е казал на генералния секретар на НАТО Йенс Столтенберг по време на пресконференция след разговори с белгийския премиер Шарл Мишел.\"Можем да очакваме, че на срещата на върха на НАТО ще отправим на Македония покана да започне преговори за присъединяване с НАТО.\", - каза той.17 юни министрите на външните работи на Гърция и Македония подписаха споразумение, съгласно което на Бившата югославска република е преименувана на Република Северна Македония.Спорът между Македония и Гърция за името на бившата югославска република, което съвпада с името на северната гръцка област се точи в продължение на двадесет и пет години. Атина иска да се постигне промяна в името на съседната държава, която е със същото име като една от провинциите на Гърция. През това време Гърция блокира процеса на присъединяване на Македония към Европейския съюз и НАТО.", "date": "2018.06.23", "title": "На 11 юли Македония с покана за НАТО?"}
{"url": "https://news.bg/world/sasht-otmeniha-manevri-v-yuzhna-koreya.html", "text": "САЩ временно преустановиха изпълнението на две военни програми за обучение с Южна Корея. Това се посочва в доклад на Пентагона, предаде Ройтерс.Това решение е свързано със споразуменията, постигнати по време на срещата на президента на САЩ Доналд Тръмп и лидера на КНДР Ким Чен-ун.\"За да подкрепим изпълнението на резултатите от срещата на върха в Сингапур и координацията с нашия съюзник - Южна Корея - секретарят на Пентагон Джеймс Матис временно спря изпълнението на избранитемневри\", каза говорителят на Пентагона.По-рано Южна Корея обяви за отмяната на тези упражнения.", "date": "2018.06.23", "title": "САЩ отмениха маневри в Южна Корея"}
{"url": "https://news.bg/world/salah-s-otlichie-ot-chechnya.html", "text": "Президентът на Чечения Рамзан Кадиров подписа указ за присъждане на титлата \"почетен гражданин на републиката\" на египетския футболист Мохамед Салах, съобщава ТАСС.\"На гала вечеря, която беше фафена в чест на египетския национален отбор, аз представих на Мохамед Сала копие от постановлението и значка\", каза Кадиров.Президентът на републиката се надява, че скоро египетският национален отбор и Грозни \"Ахмат\" ще играяят приятелски мач.", "date": "2018.06.23", "title": "Салах с отличие от Чечня"}
{"url": "https://news.bg/world/oon-zove-za-mir-v-siriya.html", "text": "Генералният секретар на ООН Антонио Гутериш призова за прекратяване на военната ескалация и насилието в югозападната част на Сирия. Това се посочва в изявлението на неговия официален представител.\"Генералният секретар е сериозно обезпокоен от неотдавнашната военна ескалация, включително наземни офанзиви и бомбени атентати в югозападна Сирия\", се казва в изявлението.Гутериш призова за прекратяване на ескалацията на конфликта и всички заинтересовани страни - да спазват международните им задължения, включително защитата на цивилни лица и инфраструктурата.По-рано медиите съобщиха за удари на американската коалиция върху Сирия.", "date": "2018.06.23", "title": "ООН зове за мир в Сирия"}
{"url": "https://news.bg/world/tramp-severna-koreya-e-zaplaha-za-sasht.html", "text": "Северна Корея все още е изключителна заплаха за САЩ, съобщи АП. Агенцията се позовава на президента Доналд Тръмп, който продължи влезлия в сила през 2008 г. указ.Само преди десетина дни той написа в Туитър, че вече няма ядрена заплаха от Северна Корея. Подписаният указ обаче отбелязва, че Тръмп е отстъпил пред ястребите в конгреса.Министърът на отбраната Джеймс Матис каза, че не знае Северна Корея да е предприела каквито и да било стъпки за ядрено разоръжаване.Преди две седмици Тръмп се видя с лидера на Северна Корея Ким Чен-ун и се похвали, че е постигнал пробив в двустранните отношения.", "date": "2018.06.23", "title": "Тръмп: Северна Корея е заплаха за САЩ"}
{"url": "https://news.bg/world/43-ot-germantsite-iskat-merkel-da-si-hodi.html", "text": "43% от германците подкрепят оставката на канцлер Ангела Меркел. Това съобщава The Local, позовавайки се на социологическо проучване.В същото време, 42% от анкетираните искат Меркел да остане канцлер, други 15% от анкетираните не са били в състояние да дадат категоричен отговор. Сред избирателите на Християндемократическия съюз (начело с Меркел) и Християнсоциалния съюз, председателстван от министъра на вътрешните работи на Германия Хорст Зеехофер (CDU / CSU) зад оставката на Меркел стоят 27%, други 63% вярват, че канцлерът не трябва да напусне поста си. Също така, 48% от поддръжниците на левицата подкрепят кандидатурата на Меркел.В същото време 32% от анкетираните смятат, че коалицията ХДС / ХСС може да се разпадне, поради разногласия по въпросите на миграцията и НАТО, а други 45% от анкетираните не са съгласни с тази позиция. Също така, половината от германците не вярват във възможността коалицията да съществува до следващите избори в Германия през 2021 г.В средата на юни Зеехофер каза, че вече не може да работи с Меркел поради спор за бежанците. Става въпрос дали е възможно да се предотврати влизането на територията на Германия на мигранти, които вече са регистрирани в други страни от ЕС. На следващия ден Меркел каза, че няма да наложи ограничения за влизането на бежанци. В този случай, Зеехофер заяви, че мерките за контрол на границите на Германия ще бъдат затегнати през юли, ако страните не са в състояние да постигнат компромис.През ноември 2017 г. Меркел заяви, че не вижда причина за оставка, добавяйки, че тя е готова да поеме поста канцлер на Германия за още четири години. Според нея \"Германия се нуждае от стабилност\".", "date": "2018.06.23", "title": "43% от германците искат Меркел да си ходи"}
{"url": "https://news.bg/int-politics/polovinata-amerikantsi-iskat-impiychmant-za-tramp.html", "text": "Импийчмънтът за американския президент Доналд Тръмп е подкрепен от 42% от анкетираните американци. Това показват резултатите от проучване на Си Ен Ен и Центъра за социално-политически изследвания на SSRS.В същото време рейтингът на одобрение на Тръмп падна до 39%.Телевизионният канал сравнява резултатите с тези от март 1974 г. - по това време 43% от американците подкрепят обявяването на импийчмънт за президента Ричард Никсън. Тези данни са от разгара на скандала \"Уотъргейт\".", "date": "2018.06.23", "title": "Половината американци искат импийчмънт за Тръмп"}
{"url": "https://news.bg/int-politics/zatyagat-merkite-za-dostap-do-parlamenta-v-rumaniya.html", "text": "Затягат мерките за достъп до парламента в Румъния, съобщават местни медии. Рестриктивните правила идват на фона на продължаващите протести в страната.Само преди дни Съюзът \"Да спасим Румъния\" успя да вкара в парламента няколко протестиращи.Това беше нарушение на правилата, защото те се опитаха да прекъснат изказването на премиера Виорика Дънчила за готовността на страната да поеме председателството на ЕС от началото на 2019 г.Това принуди председателят на Сената Калин Попеску Търичану да обяви нови рестриктивни мерки, които засегнаха и журналистите.", "date": "2018.06.23", "title": "Затягат мерките за достъп до парламента в Румъния"}
{"url": "https://news.bg/int-economics/2-dni-za-registratsiya-na-kompaniya-v-gartsiya.html", "text": "Създаването на компания в Гърция ще бъде улеснено значително. Процесът ще отнема най-много два дни от 22 юли, разкриват гръцките медии. Те се позовават на министерско решение, определящо начина на работа и длъжностните такси на едно гише за създаване на компания.Така фирмите автоматично се вписват в данъчния регистър и получават регистрационен номер (AFM). Информацията ще се предава служебно на социалните служби (EFKA).Ако документите са недостатъчни, за да отговорят на изискванията на законодателството, кандидатите ще бъдат помолени да предоставят необходимите документи в рамките на пет работни дни или молбата ще бъде отхвърлена.Властите ще пуснат портал до дни, където компанията ще се извършва автоматично. Мерките на правителството имат за цел да стимулират икономическата активност на гърците.", "date": "2018.06.23", "title": "2 дни за регистрация на компания в Гърция"}
{"url": "https://news.bg/int-economics/turisticheski-bum-v-turtsiya.html", "text": "Туристически бум в Турция. От началото страната е посетена от близо 11.5 млн. души. Това е ръст от близо 30,8% на годишна база, съобщава в. \"Хюриет\".Миналата година Турция е посетена от 32 млн. туристи, от които турската икономика е спечелила $ 26.5 млрд.Ако тенденцията се запази, то през 2018 г. страната ще бъде посетена от 40 млн. души. Слабата турска лира прави страната привлекателна.Приходите от туризъм в Турция нараснаха с 31.3% през първото тримесечие на годината в сравнение със същия период на 2017 г. и достигнаха $4.43 млрд., сочат официалните данни към края на април.", "date": "2018.06.23", "title": "Туристически бум в Турция"}
{"url": "https://news.bg/regions/balgari-i-sarbi-zaedno-shte-izkachat-vrah-ruy.html", "text": "Българи и сърби за девети път ще изкачват днес заедно връх Руй. Проявата е под мотото \"Традиция за бъдеще\" и е съвместна инициатива на туристическата организация на сръбската община Бабушница, туристически клубове от Сърбия и България, както и общинските администрации на Бабушница и Трън.Изкачването на най- високия връх в едноименната планина ще започне в 10 часа, като за първи път от българска страна походът ще се осъществява по три маршрута-от селата Зелениград, Забел и Ломница, съобщи БНР.На всеки от тях ще има представители на Трънското туристическо дружество, които ще съдействат на туристите при необходимост. За тези, които нямат собствен превоз Община Трън ще подсигури автобус, който ще тръгне в 09.00 от центъра на града и ще превози желаещите до село Забел.Тази година има ограничения за движението на моторни превозни средства към върха. Срещата на българските и сръбски туристи на върха е в интервала от 13 до 16 часа, без обаче да се пресича границата. С годините инициативата все повече набира популярност и туристи от всички възрасти и краища на България участват в похода.Ежегодно върхът се щурмува от над 1000 туристи, като сред тях по данни на организаторите има и представители на други държави.", "date": "2018.06.23", "title": "Българи и сърби заедно ще изкачат връх Руй"}
{"url": "https://news.bg/weather/oblachno-i-dazhdovno-3.html", "text": "Днес главно в източните и южните райони ще има краткотрайни валежи и гръмотевична дейност, но от северозапад облачността ще се разкъсва и намалява. През деня ще е ветровито, но привечер северозападният вятър ще започне да отслабва. Ще е чувствително по-хладно, с преобладаващи максимални температури между 20° и 25°, за София - около 20°.Това съобщават от НИМХ към БАН.Над планините ще преобладава облачно време. Краткотрайни валежи ще има на места, главно в планините в Източна България и Рило-Родопската област. В крайните южни планински райони валежите ще са по-интензивни. След обяд над Западна Стара планина облачността ще се разкъса и намалее. Ще духа умерен и силен северозападен вятър. Максималната температура на височина 1200 метра ще е около 13°, на 2000 метра - около 7°.Над Черноморието ще е предимно облачно, с превалявания от дъжд. Ще духа умерен и силен северозападен вятър, с който температурите ще се понижават и максималните ще са 20-23°. Температурата на морската вода е 23-25°. Вълнението на морето ще е 2-3 бала.", "date": "2018.06.23", "title": "Облачно и дъждовно"}
{"url": "https://news.bg/politics/balgariya-ne-mozhe-da-bade-buferna-zona-obyasnyava-ninova-na-evropeyskite-lideri.html", "text": "Бежанската криза е белязала политическия живот на ЕС през последните няколко години. България не може да бъде буферна зона. Незаконните мигранти да бъдат връщани в страната на произход. Липсата на координиран, адекватен и навременен общоевропейски отговор на мигрантската криза, в нейния пик през 2015 г, показва, че текущата система за убежища не е в съответствие със стандартите и не кореспондира на актуалните предизвикателства, обяснява лидерът на БСП Корнелия Нинова в свое становище и писмо към европейските лидери. Според нея сме свидетели на остро разединение и противоречия между европейските лидери относно подхода и механизмите за дългосрочно разрешаване на проблемите, свързани с бежанската криза и предотвратяване на усилването на миграционния натиск в бъдеще, коментира тя във връзка с насроченото заседание на Европейския съвет.\"Най - главната цел е да избегнем превръщането на нашата страна и на Балканите в огромен бежанския лагер, своеобразна буферна зона между зони на конфликт и Шенгенска Европа. Рисковете това да се случи са повече от реални\", коментира тя позицията на БСП.Тя допълва, че значителна част от влизащите без разрешение чужди граждани не могат да бъдат определени като \"бежанци\" и следва да бъдат разглеждани като незаконни мигранти и връщани обратно в страните им по произход. Левицата настоява за този подход.Те считат за неприемливо и неработещо предложението на Германия като възможно решение на проблема - подписването на двустранни споразумения с държави като България, Гърция, Италия, подобно на това- ЕС-Турция, или с други думи- финансова помощ в замяна на приемане и интеграция на мигранти. Всяко едно общество не бива да се притеснява за своя бит, сигурност, култура, добавя Нинова.БСП искат да бъдат разработени механизми, устойчиви на кризи и за превенция, като фокусът бъде поставен преди всичко върху основни области, като засилване на охраната и контрола на външните граници.Настояват и за по-строг контрол на външните граници на държавите-членки на ЕС, непрекъснат мониторинг по всички маршрути, в противодействие на незаконната миграция и нелегалния трафик на хора. Нужна е финансова и логистична подкрепа за пряко засегнатите страни на \"първа линия\" от страна на агенциите на ЕС, особено Европейската агенция за гранична и брегова охрана -Фронтекс.За БСП, ключови за справяне с първопричините за принудителната миграция са последователните усилия за довеждане до край на конфликтите, намиране на дългосрочни и трайни решения за мир и стабилност в Близкоизточния регион, с посредничеството и в диалог между всички заинтересовани страни.\"Фокусът на усилията трябва да бъде поставен върху преодоляване на последиците от войната, възстановяване нормалното функциониране на обществения ред и изкореняване на първопричините за пораждане на конфликтите - изкореняване на бедността, насърчаване на икономиката, създаването на работни места, укрепване на демокрацията и върховенството на закона, насърчаване на устойчивото развитие\", обяснява лидерът на БСП.Корнелия Нинова иска да подчертае, че \"в контекста на днешните предизвикателства, Европа се променя и така трябва, иначе ще я загубим, ако продължаваме по същия начин. Европа трябва да бъде спасена, но да продължи напред като единен, сигурен и здрав Съюз между силни държави\".", "date": "2018.06.23", "title": "България не може да бъде буферна зона, обяснява Нинова на европейските лидери"}
{"url": "https://news.bg/crime/mashtabno-izdirvane-na-izbyagaliya-zatvornik-v-sela-okolo-lovech.html", "text": "С мащабна акция полиция, жандармерия и барети издирват избягалия преди дни затворник в села около Ловеч. Операцията започва след сигнал за открити вещи, за които се предполага, че са на беглеца, съобщава БНР.В издирването на Борис Иванов са включени и полицаи от София, вчерашното търсене с хеликоптер бе безрезултатно, но разследващите са попаднали на горещи следи. Екипите издирват в района около ловешките села Александрово и Дренов. Акции ще продължат и в други части на страната и областта.Претърсена е слънчогледова нива, а от снощи над 200 служители на полицията и жандармерията издирват Иванов, след получен сигнал, че е забелязан. Всяко бягство е отклонение, всяко отклонение е бягство. Така главният прокурор Сотир Цацаров коментира настояване от страна на Министерство на правосъдието, че затворникът  Припомняме, затворникът и до този момент се издирва без резултат.Припомняме, в четвъртък сутринта . В Министерство на правосъдието изрично отбелязаха, че , тъй като работи на място, което не е охраняемо.. Затворникът е с присъда 13 години лишаване от свобода от 2011 г., като до този момент е излежал 7 години.Припомняме, . Двамата излязоха от затвора през централния вход, след като стреляха с пистолет по охраната. По-късно, на 6 юни от Марио Панчев, който по-късно също почина от раните си.МВР предприе действия по издирването на двамата бегълци, но без успех. Граждани подаваха  за това, че са забелязали затворниците на различни места в София, но те не бяха установени от властите.На 17 май . В осем страници Пелов описал мотивите си да избяга от затвора. Твърдял, че е осъден несправедливо, получил е тежко наказание, което е равносилно на смъртна присъда и това предизвикало бягството.На 13 юни вътрешният  преди заседание на комисията по ред и сигурност в парламента, че директорът на областното управление на МВР София-град  не са се справили със задълженията и отговорността си. Това е причината да бъдат освободени от длъжност.", "date": "2018.06.23", "title": "Мащабно издирване на избягалия затворник в села около Ловеч"}
{"url": "https://news.bg/politics/migrantskata-tema-e-razdelitelna-liniya-v-es.html", "text": "Във фокуса на всички Съвети и на европейските лидери от 2015 г. насам е темата за мигрантите и преди да я затворим и без дългосрочна политика, тя ще изскача като разделителна линия, коментира пред БНТ вицепремиерът и министър на външните работи Екатерина Захариева във връзка с извънредната среща в Брюксел за мигрантския натиск.Според Захариев, на българската граница няма натиск, но това не означава, че и в Европа няма, в момента най-голям е натискът през Либия към Италия. \"Първото и най-важно е да проявим солидарност към мигрантите и да опазим външната граница на ЕС. Шенгенското пространство де факто не работи и то от няколко години. Нашата позиция е, че трябва да опазим външните си граници, а не да се ограждаме отвътре\", обяснява тя.Ключов аспект в трайното решение на проблема с бежанците е предприемане на навременни мерки за общата политика, както и грижа за самите бежанци, допълва външният министър.\"Най-големият бежански поток от Близкия Изток е в Турция, Ливан, Йордан. Споразумението между ЕС и Турция от 2016 г. доведе де факто до нулев натиск за България. То е с много ясни ангажименти към Турция и те са за тези два милиона бежанци, които са на територията на южната ни съседка. Да не пропускаме и факта, че ЕС подпомага и на Йордания и Ливан, отпускат се средства тези бежанци да стоят близо до съседните си страни\", коментира вицепремиерът.Всеки, който прекрачи границите на закона, трябва да бъде връщан обратно, това не е нехуманна позиция, защото така ние спасяваме животи, смята тя.\"Европейските лидери трябва да знаят, че граница на ЕС не е равно на граница на сигурност в Европа и тази граница включва и балканските държави\", обясни вицепремиерът и министър на външните работи Екатерина Захариева.", "date": "2018.06.23", "title": "Мигрантската тема е разделителна линия в ЕС"}
{"url": "https://news.bg/int-politics/erdogan-opredelya-sebe-si-i-putin-za-nay-opitnite-polititsi-v-obshtoto-sabranie-na-oon.html", "text": "Турският президент Реджеп Тайип Ердоган определя Владимир Путин и самият себе си за най-опитните политици в Общото събрание на ООН, съобщава ТАСС.\"Ще кажа съвсем ясно ... в момента в Общото събрание на ООН има само двама наистина опитни политици, може би има някой друг, но не помня. Това е президентът на Владимир Путин и аз. Защото и двамата сме заемали и поста на министър-председатели и президент ... постигнахме много, но пред нас все още има много задачи\", коментира Ердоган.Ердоган отбелязва утвърденото сътрудничество на Турция и Русия по въпроса за Сирия. Според него, \"специалните отношения\" с Путин и близките контакти между външните министерства на двете страни помагат за постигането на напредък в тази област, по-специално организираните разговори в Сочи миналата година.", "date": "2018.06.23", "title": "Ердоган определя себе си и Путин за най-опитните политици в Общото събрание на ООН"}
{"url": "https://news.bg/world/eksploziya-raztarsi-miting-na-noviya-premier-na-etiopiya-abi-ahmed.html", "text": "Експлозия разтърси митинг на новия премиер на Етиопия Аби Ахмед, на който присъства хиляди хора в Адис Абеба, съобщава БиБиСи.Аби е отведен от служителите по сигурността непосредствено след взрива в площад \"Мескел\" в столицата на Етиопия. По първоначална информация от полицията, това е \"малка експлозия\" и \"малцина са наранени\".\"83-ма души са пострадали, като 6 са в критично състояние, но не са забелязани загинали\", коментира Фитсум Арега, началник на щаба на премиера Аби Ахмед. Гирма Каса, заместник-началник на полицейската комисия в Адис Абеба съобщава, че 100 души са били ранени при атаката, 15 от тях \"тежко\".Премиерът съобщи малко след експлозията, че \"няколко души ... загубиха живота си\". Местни медии съобщиха по-рано, че няколко души са ранени и е възможно да са загинали около 5 души от предполагаема граната.Аби Ахмед е първият лидер на страната от етническата група \"Оромо\", която е в центъра на почти три годишни антиправителствени протести и стотици загинали.Едно от основните им оплаквания на \"Оромо\" е, че от години са политически, икономически и културно маргинализирани, въпреки че са най-голямата група в страната. Предишното етиопско правителство е обвинено в нарушения на правата на човека, включително изтезания и убийство на политически дисиденти.Откакто е на власт, новият премиер започва реформи, отблокира стотици уеб сайтове и телевизионни канали.В петък една от етиопските бунтовнически групи прекрати въоръжената си съпротива срещу правителството. \"Джинбот 7\", базиран в съседна Еритрея, заяви, че реформите на новия премиер са надежда, че \"истинската демокрация\" може да е \"реална възможност\".Аби Ахмед заема премиерският пост, след като предшественикът му Хайлемариам Десален неочаквано подаде оставка през февруари.", "date": "2018.06.23", "title": "Експлозия разтърси митинг на новия премиер на Етиопия Аби Ахмед"}
{"url": "https://news.bg/int-politics/rumanskiyat-prezident-johanis-iska-nov-mandat-dogodina.html", "text": "Румънският президент Клаус Йоханис с официално изявление пред медии обясни, че е твърдо решен да се кандидатира за нов президентски мандат през 2019 г., когато ще се проведат президентските избори в страната, съобщава \"Бизнес ревю\".\"Искам да ви кажа сега, тази красива сутрин, че съм твърдо решен да се кандидатирам за нов мандат\", коментира Йоханис.Президентът не направи никакви други изявления, нито отговори на въпроси, но декларацията му е предавана на живо по телевизията. Изявлението му е от Националния колеж \"Самуел фон Брукентал\" малко преди 40-годишна среща с бивши колеги. Клаус Йоханис присъства на тържествена среща на випуск 1974 - 1978 година.Изявлението е в момент, в който управляващата партия е готова да предприеме всички необходими стъпки, за да осигури промените в правосъдната система.Промените са и във връзка с лидерът на управляващата Социалдемократическа партия в Румъния Ливиу Драгня, който преди дни бе осъден на три години и половина затвор от Върховния съд за подстрекаване към злоупотреба със служебно положениеСред \"необходимите стъпки\" е суспендиране на президента, ако той не приеме законите и .", "date": "2018.06.23", "title": "Румънският президент Йоханис иска нов мандат догодина"}
{"url": "https://news.bg/crime/zhandarmeriyata-e-predotvratila-zalozhnicheska-kriza-pri-zalavyaneto-na-begletsa.html", "text": "Министърът на вътрешните работи Валентин Радев благодари на гражданите за сигналите по случая с бягството на затворника Борис Иванов, както и на всички служители, участвали в издирването и задържането му.С бързата реакция бяха предотвратени евентуални нови престъпления, заяви на брифинг в МВР главният секретар на министерството - главен комисар Младен Маринов. Жандармерията е успяла да предотврати заложническа криза - беглецът се е опитал да похити възрастна жена.\"Целта на брифинга е да информираме хората, че един рецидивист е заловен и да бъдат спокойни. Така действа системата, така ще работим и занапред спрямо всички, които нарушават правилата. Само за два дни, около 52 часа ни бяха необходими за издирването. Благодаря на всички, които участваха в операцията - служители на полицията, жандармерията, СОБТ, действали по разпореждане на професионалното ръководство и приложили способи, които доведоха до ефект.\" - заяви министър Радев.Главен комисар Младен Маринов подчерта, че операцията по издирването е в ход от момента на бягството.\"Вчера получихме по-конкретен сигнал, който конкретизира мястото, където е забелязан рецидивистът. Незабавно насочихме сили натам и бе организирана мащабна операция с целия ресурс на ОДМВР, СОБТ, Дирекция \"Жандармерия\"-ГД \"Национална полиция\". Проверени бяха много места, в определен момент служебните кучета попаднаха на следа и колегите работиха цяла нощ. Сутринта получихме сигнал на тел. 112 от жител на Летница, че беглецът е забелязан в необитаема къща в града. Към мястото са насочени повече сили и случаят се е развил динамично - беглецът е осъществил отвличане на възрастна жена в опит да се застрахова срещу действията на служителите на МВР, използвано е огнестрелно оръжие за респектирането му и я е оставил. Продължил е бягството си и след бързи действия на СОБТ, е задържан. Няма пострадали. В резултат на действията на жандармеристите, е предотвратено отвличането на жената и евентуална заложническа криза. В момента, в който е осъзнал, че е разпознат, беглецът панически обмислил тактики за спасяване - вижда жената, която живее в края на населеното място, но тя успява да даде знак с жестове на районния инспектор, че е застрашена и той е реагирал много адекватно. Опитал отново да избяга и след бързи тактически действия на СОБТ, беглецът е задържан. СОБТ не се използва само за обезвреждане и в случая работата им допринесе издирваният да не извърши друго престъпление. Предстои анализ на конкретните му действия, но на първоначален етап, преценяваме, че не е имал предварителен цялостен план. Колегите си свършиха работата професионално.\" - заключи главният секретар на МВР.\"Благодарение на доброто взаимодействие и координация с Дирекция \"Жандармерия\" и ОДМВР бързо създадохме необходимата организация за тактически действия така, че да бъде пресечен пътят на беглеца за изтеглянето му от района и предотвратихме навлизането му по-нататък в населеното място, локализиран бе и задържан. Колегите не му оставиха шанс да окаже съпротива.\" - поясни Георги Гайков, началник на СОБТ.Министър Радев коментира и критиките, които се отправяха към МВР.\"Бяхме критикувани, че използвахме много сили, но те бяха необходими. Важно е за подчертая, че критиките, които чувахме демотивират състава, служителите са пресирани и под излишен натиск, когато работят усърдно. На практика, предприети и извършени са всички необходими действия, които невинаги може да бъдат оповестявани и обяснявани, но се вършат. Нека има критики, но по-внимателни, за да могат професионалистите да работят спокойно.\" - призова министърът.От своя страна окръжният прокурор на Ловеч Валентин Вълков също коментира акцията срещу Иванов.\"За два дни полицията си свърши професионално работата, като имаме предвид, че издирваният е с четири постановени присъди, две от които две за грабеж и изнасилване. Веднага след бягството му е образувано е досъдебно производство, вероятно ще има обвинение и за опита за отвличане на възрастната жена.\" - посочи прокурорът.", "date": "2018.06.23", "title": "Жандармерията е предотвратила заложническа криза при залавянето на беглеца"}
{"url": "https://news.bg/society/ostavki-ne-pomagat-na-semeystva-na-detsa-s-uvrezhdaniya.html", "text": "Национална мрежа за децата, обединение на 149 граждански организации от цялата страна, които работят за и с деца и семейства, изпраща отворено писмо до министър-председателя Бойко Борисов, социалния министър Бисер Петков и омбудсмана Мая Манолова във връзка със скорошните оставки в социалното министерство и протеста на майките на децата с увреждания.В разгара на изострено противопоставяне на позиции по темата за реална помощ за семействата на деца и на всички хора с увреждания отново се стигна до оставка. Дали тази оставка обаче реално има връзка с исканията на протеста на родителите на деца с увреждания пред Министерски съвет, е спорен въпрос, смятат НМД. с опит в социалната сфера, така, . Обратната връзка на много организации е, че Димитрова и Петков са започнали обсъждането на дългоочаквани промени, както и са отворени за диалог и търсенето на решения в интерес на децата и семействата, обясняват от мрежата.Поставянето на знак за равенство между техните оставки и разрешаването на проблемите на системата, която трябва да бъде подредена и уредена в подкрепа на всички семейства, обаче е подмяна на причините и прикриване на същинските проблеми на тази система, допълват те.Повод за оставката на един държавен служител би следвало да е неизпълнение на служебни задължения, а не пропуски на други лица в администрацията. Иначе остава усещането, че истинската цел е овладяване на напрежението в МТСП и уличните протести вместо пристъпване към решаване на проблема, смятат от Национална мрежа за децата.Те коментират, че проблемът е много по-дълбок - в голямата си част правата, гарантирани от Конвенцията за хората с увреждания, продължават да не бъдат спазвани. Огромни предизвикателства са налице по отношение на гарантирането на независим живот и включване в общността, образование, здравеопазване, рехабилитация, достъпът до които за много деца и техните семейства остава въпрос често пъти на икономическа привилегия, а не на право.\"Голяма част от причините за всичко това се виждат в липсата на политическа воля и визия за реформа в системите на Министерството на труда и социалната политика. Това министерство поддържа най-голямата централизирана администрация чрез своите две агенции - Агенцията по заетостта и Агенцията за социално подпомагане\", обясняват НМД.Те допълват, че практиката на харчене на пари на парче от Европейския съюз продължава, като редица мерки в подкрепа на децата и семействата се финансират от проект на проект без ясен план за продължение след изтичането им. В този капан до началото на 2018 г. са и родителите на децата с увреждания, и общинските администрации, управляващи програмата Операция \"Независим живот\".От началото на 2018 г. парите за социален асистент, домашен помощник и личен асистент вече се финансират от държавния бюджет на стойност над 68 милиона лева годишно - което, сравнено с Операцията \"Независим живот\", която е 150 милиона за две години, е с 14 милиона по-малко. Общините са натоварени с изпълнението на тези програми по места, като отново централизираните дирекции \"Социално подпомагане\" на места са тези, които разпределят и одобряват програмите на общинските администрации, коментират НМД.Другата важна социална услуга, която и до днес продължава да бъде финансирана главно от европейски проекти, е приемната грижа, където наблюдаваме същия негативен ефект върху хората и децата в тази услуга. Налице е бойкот от страна на МТСП да поеме отговорност за децата под 14 години, които са извършили дребни прояви и имат нужда от социална работа и закрила, а не от санкции. Хората, работещи в отделите \"Закрила на детето\", чиято роля е да подкрепят семействата, са нископлатени, неподкрепени, често нискоквалифицирани и работят с непосилно голям брой случаи, обясняват Национална мрежа за децата.Те добавят, че в такава ситуация са поставени и работещите в социалните услуги, включително за деца и хора с увреждания, което води до голямо текучество и спад на качеството на предоставяната подкрепа. Неправителствените организации, които предоставят услуги за деца и семейства, са в ситуация, в която трябва да се борят да спазват стандарти за социална работа понякога въпреки изискванията на администрацията и нейния команден подход. Точно такива проблеми, нерешени с години, са причината родителите на децата с увреждания да излязат на улицата преди седмици.В своето отворено, НМД се обръщат към премиера Борисов:Национална мрежа за децата цитират споделено мнение в доклад \"Бележник: Как децата, родителите и професионалистите оценяват държавата\": \"Да се осигурят специалисти, а не чиновници, за които децата и семействата не са бланки с реквизити, а реални живи хора с труден живот и психично страдание\". Припомняме във връзка с протеста на майките на деца с увреждания социалният министър , но ден по-късно беше .След него оставка подаде и зам. социалният министър Росица Димитрова. .Тя подаде оставка заради общественото недоволство по повод участието й в , която се проведе в Ню Йорк.Въпреки рокадите  на протестиращите майки остана.Омбудсманът Мая Манолова заяви, че е много важно , който, по думите й, е изработен заедно с майките на деца с увреждания, да влезе в парламента.", "date": "2018.06.23", "title": "Оставки не помагат на семейства на деца с увреждания"}
{"url": "https://news.bg/bulgaria/200-dekara-s-pshenitsa-izgoryaha-kray-patya-pazardzhik-plovdiv.html", "text": "Близо 200 декара с пшеница са изгорели в близост до околовръстния път Пазарджик-Пловдив, метеорологичните условия са усложнили ситуацията, предаде БНР.Съобщава се, че поради вятъра пожарът се е разпространил бързо, което е наложило намесата на три противопожарни екипа за овладяването му.Все още не е известно както точно е предизвикало инцидента. Според пазарджишката полиция, по всяка вероятност става дума за палене на сухи треви от недобросъвестни земеделци.", "date": "2018.06.23", "title": "200 декара с пшеница изгоряха край пътя Пазарджик-Пловдив"}
{"url": "https://news.bg/int-politics/sreshtata-za-bezhantsite-operatsiya-spasyavaneto-na-merkel.html", "text": "Дотук 16 държави са изразили желание да участват в разговорите в неделя в Брюксел. Първоначалната идея предвиждаше да се срещнат лидерите на Германия, Франция, Италия и Гърция, които да обсъдят проблема с миграцията. Но междувременно събитието прерасна до истинска среща на върха, макар и в камерен състав. Говорител на ЕК подчерта, че поканата важи за всички, очевидно визирайки с това страните от Вишеградската четворка, които вече обявиха, че не смятат да участват. Няма значение, че в случая никой няма намерение да ги принуждава да приемат мигранти, срещу което те самоотвержено се съпротивляват, а по-скоро ще се обсъжда само практическото решение на някои проблеми в страните, в които основно пристигат мигранти. Но и това е вярно - колкото повече страни участват в срещата, толкова по-трудно ще бъде постигането на решение.Обратното приемане на мигрантиВсъщност поканата на ЕК трябваше да осигури необходимата подкрепа за канцлерката Меркел, за да проведе тя неформални разговори с италианското правителство относно неговата готовност да приеме обратно мигрантите от австрийско-германската граница с първоначална регистрация в Италия. За това всъщност настоява нейният коалиционен партньор - баварският ХСС. Вътрешният министър Хорст Зеехофер с цялата си арогантност действа така, сякаш е господар на положението. А в действителност той има нужда от това да работи в тясно сътрудничество с Австрия, и най-вече с Италия. Но опитът се провали - в проекта за споразумение беше залегнал \"гъвкав механизъм за обратно приемане\" на мигранти, придвижващи се на север. В пристъп на ярост италианският премиер Джузепе Конте заплаши, че няма да участва в срещата. Наложи се германската канцлерка да го успокоява, оттегляйки проектодокумента. И сега става още по-неясно как при тези обстоятелства .Приемни лагери извън ЕСИдеята за приемни бежански лагери извън ЕС не е нова - тя се обсъжда от поне 15 години. Дотук винаги е била смятана за неприложима от морална, практическа и юридическа гледна точка. Междувременно натискът от страна на десните популисти в Европа се засили до такава степен, че сега идеята за бежански лагери покрай границите на ЕС вече изглежда като спасително решение. На практика миграционният проблем трябва да бъде пренесен извън границите на ЕС. Унгарският премиер Виктор Орбан вижда в това потвърждение на твърдата си политика на капсулиране. \"Трябва да се концентрираме върху въпросите, по които можем да постигнем съгласие. Понастоящем това са две теми - подсигуряване на границите и създаването на \"хот-спотс\" (т.нар. \"горещи точки\" за прием на бежанци) извън границите на ЕС\", заяви той.После научихме, че Австрия и Дания вече  по темата. Но също и в официалните документи от Брюксел вече се говори за \"регионални външни центрове за настаняване\", т.е. за лагери извън Европа, които да поемат бежанците от Средиземноморския маршрут. По някакъв начин там трябва да бъдат решени и техните молби за предоставяне на убежище. От кого и по какви правила - никой засега не знае.Междувременно стана известно, че италианският вътрешен министър Матео Салвини заминава идната седмица за Либия. Там той ще вербува за създаването на приемни лагери на либийска територия.Италия мъти водатаГермания не е единствената държава, която,  в дневния ред на ЕС. Новото правителство в Рим, и преди всичко вътрешният министър Салвини, допринася за ескалацията на напрежението. Миналата седмица кораб с бежанци беше отклонен към Испания, след като Италия отказа да го приеме и затвори пристанищата си също и за други два кораба. Салвини дори иска да арестува хуманитарните работници и да конфискува корабите им. по негоите думи \"таксиметровите услуги\" през Средиземно море трябва да бъдат прекратени.ЕС обаче също носи вина за тази ситуация - години наред той игнорира италианските искания за реформиране на Дъблинското споразумение. Новото предложение е мигрантите над определена горна граница да бъдат разпределяни измежду страните-членки на ЕС, срещу което страните от Вишеград са категорично против. Но също и Германия, както и някои други страни-членки, дълго време блокираха приемането на такова решение и сега им представят политическата сметка. Независимо от всичко това, реформата на Дъблинското споразумение отново се отлага за шест месеца.Европейските лидери се единни само по въпроса за защитата на външните граници на общността. \"Ние не трябва да спорим повече за разпределянето на бежанците, а да се концентрираме върху защитата на нашите външни граници\", заяви австрийският канцлер Себастиан Курц, чиято страна в началото на юли ще поеме от България ротационното председателство на съюза. Той подчертава, че това е начинът да бъде спасен Шенген. За целта трябва да бъде увеличена числеността на силите Фронтекс с 10 хиляди полицаи, както и на Европейската служба за предоставяне на убежище.Такива предложения се обсъждат от години, но когато въпросът опре до финансирането на начинанието, изведнъж всички замлъкват. В този смисъл канцлерката Меркел сега би могла да извади чековата книжка и да мобилизира личните си резерви, за да направи политическите си партньори по-сговорчиви.Не в Брюксел, а в МюнхенНаблюдателите смятат, че първоначално ще бъде подготвена почвата за двустранни, тристранни или многостранни решения по отделни проблемни точки. И едва по-късно може да се стигне до общоевропейско решение. А що се отнася до това дали в неделя може да бъде постигнат някакъв напредък, който да укроти баварския коалиционен партньор на Меркел, решението няма да бъде взето нито в Брюксел, нито в Берлин, а в Мюнхен. Доскоро никой не можеше да си представи, че в столицата на една германска провинция могат да решават за бъдещето на Европа.", "date": "2018.06.23", "title": "Срещата за бежанците - операция \"спасяването на Меркел\""}
{"url": "https://news.bg/int-politics/milionen-miting-v-istanbul-podkrepi-opozitsionniya-kandidat-indzhe.html", "text": "Внушителен митинг в подкрепа на кандидата за президент на Турция от Републиканската народна партия - Мухарем Индже, се проведе в Истанбул в навечерието на вота за парламент и държавен глава, който ще се състои утре, предадоха информационните агенции.Различните източници определят броя на участниците като \"стотици хиляди\", над милион, а според щаба на самия Индже са присъствали към 5 милиона души.Автобусът, с който пристигна опозиционният кандидат трудно си проби път към трибуната поради огромното множество хора и митингът започна с около час закъснение.Мухарем Индже предупреди, че ако на изборите победи сегашният президент Реджеп Таип Ердоган, турската лира ще се обезцени още повече, цените ще нараснат, проблемите с със сирийските бежанци в страната, които са около 3.5 милиона, така и няма да бъдат решени.Според наблюдателите, високият рейтинг на опозиционния кандидат предполагат вероятност Ердоган да не бъде избран на първия тур. Ако този вариант се превърне в реалност е възможно на втория тур да има обединение \"всички срещу Ердоган\".Митингите в подкрепа на Индже, които се проведоха на 22 юни в Анкара и Измир събраха стотици хиляди негови поддържници.", "date": "2018.06.23", "title": "Милионен митинг в Истанбул подкрепи опозиционния кандидат Индже"}
