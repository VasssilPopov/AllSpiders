{"url": "https://news.bg/int-politics/rusiya-pusna-video-ot-strelba-s-kinzhal-ot-korab-za-borba-s-podvodnitsi.html", "text": "Руското военно министерство публикува видео от стрелба от кораби от арктическата група на Северния руски флот в района на архипелага Земя на Франц Йосиф в северната част на Баренцово море, съобщават руските медии.На кадрите може да се види моментът на изстрелването на зенитни ракети, както и стрелба от корабна артилерия.В ученията са участвали екипажи на големия кораб за борба с подводници \"Вицеадмирал Кулаков\", както и големите десантни кораби \"Александър Отраковский\" и \"Кондопога\". Руските военни моряци са отработвали отблъскване на въздушно нападение от условен противник на различна височина и посоки, използвайки зенитните ракетни комплекси \"Кинжал\", артилерийските системи АК-100, АК-725 и противовъздушните системи АК-630.За противодействие на високоточните оръжия на условния противник, на корабите са били отработени пасивни и активни системи за заглушаване на системите за радиоелектронна борба.Както отбелязват от руското военно ведомство, учението се е провело при бурно море и силен вятър.", "date": "2019.09.22", "title": "Русия пусна видео от стрелба с \"Кинжал\" от кораб за борба с подводници "}
{"url": "https://news.bg/energy/domakinstvata-izbirat-svobodno-dostavchik-na-elektroenergiya-sled-2020-g.html", "text": "Домакинствата ще могат да си избират свободно доставчик на електроенергия след 2020 година. Това заяви във Велико Търново министърът на енергетиката Теменужка Петкова, цитирана от БНР.По думите й либерализацията за пазара на електроенергия за домакинствата и малките потребители е трябвало да бъде факт преди година.Процесът започна, но в пълнота ще е се случи не по-рано от 2020 година, посочи енергийният министър Теменужка Петкова.\"Може би от следващия регулаторен период постепенно да се върви към пълно либерализиране на пазара, като в цената на електрическата енергия, която сега е регулирана, постепенно ще се вкарва една малка част, която е на цената на пазара, а не, както е сега, КЕВР да регулира изцяло цената за битовите потребители и за малкия бизнес\", обясни енергийният министър.Петкова увери, че включването на домакинствата към свободния пазар на ток няма да доведе до увеличение на цените за бита.", "date": "2019.09.22", "title": "Домакинствата избират свободно доставчик на електроенергия след 2020 г."}
{"url": "https://news.bg/int-politics/neidentifitsiran-samolet-udari-baza-na-podkrepyana-ot-iran-militsiya-v-irak.html", "text": "Неидентифициран самолет е нанесъл удар по военна база близо до летище западно от иракската провинция Анбар. Това съобщи ливанската телевизия \"Ал Маядин\", позовавайки се на иракски източници.Източниците добавят, че военната база обслужва подкрепяна от Иран милиция. Не се съобщава за жертви при предполагаемия удар.В сряда вечерта безпилотни самолети атакуваха компания от бойци на подкрепяните от Иран Народни мобилизационни сили близо до границата с Ирак.Арабската версия на Sky News цитира източник от иракските сили за сигурност, който заявил, че при нападението са били убити петима души, а още деветима са били ранени.Атаката е била насочена срещу милиции, които са действали в близост до сирийския град Ал Букамал.След атаката войниците се разпръснали, за да избегнат още нападения, добавил източникът; те също така преместили боеприпаси на скришни места, за да затруднят поразяването им от въздуха.Това е третият път в рамките на две седмици, в който обекти, управлявани от шиитски милиции, са атакувани в този район. Миналия понеделник имаше съобщения за удар срещу оръжейни складове, управлявани от милиции, свързани с Иран. Иракската телевизия \"Афак\" посочи Израел като извършител на атаката, а Сирийският център за наблюдение на човешките права уточни, че са загинали 10 бойци, подкрепяни от Иран.Наскоро Израел беше обвинен в извършването на серия от удари в Ирак - някои от тях в западната част на страната, близо до сирийската граница. Ударите бяха насочени срещу подкрепяни от Иран шиитски милиции и техни конвои, които са контрабандирали оръжия в района. Въпреки че Израел не потвърди, че е извършил ударите, израелският премиер Бенямин Нетаняху на няколко пъти намекна, че Израел няма да се поколебае да разшири границите на борбата срещу Иран.", "date": "2019.09.22", "title": "Неидентифициран самолет удари база на подкрепяна от Иран милиция в Ирак"}
{"url": "https://news.bg/society/mvnr-nyama-danni-za-postradali-balgari-pri-zemetresenieto-v-albaniya.html", "text": "Няма данни за пострадали българи при с магнитуд 5.8 по Рихтер, регистрирано вчера, и последвалия го вторичен трус. Това съобщиха от Министерството на външните работи.В посолството на България в Албания не са постъпвали сигнали за пострадали български граждани, както и за търсещи помощ. Веднага след земетресението е създадена организация за приемане на сигнали за пострадали граждани, на които да им бъде оказана помощ.От МВнР уточняват, че не се съобщават и за жертви след земетресението, което е нанесло материални щети. Не са констатирани поражения върху гражданската инфраструктура като пътища и мостове. Около 100 души са потърсили спешна медицинска помощ в болници, основно в градовете Тирана и Дурас.През нощта са били организирани 6 кризисни центрове в Тирана за оказване на лекарска помощ.Посолството на България в Тирана препоръчва на българските граждани, пребиваващи и пътуващи в страната, да бъдат предпазливи и да се осведомят подробно за актуалната обстановка.От външното ни министерство уверяват, че посолството е в непрекъснат контакт с официалните албански власти и следи ситуацията.При нужда, българските граждани могат да се свържат с посолството на Република България в Тирана на дежурните телефони: +355 42 233 155 и +355 42 232 906.", "date": "2019.09.22", "title": "МВнР: Няма данни за пострадали българи при земетресението в Албания"}
{"url": "https://news.bg/world/shoygu-opredeli-vyarata-na-sasht-v-silovoto-si-prevazhodstvo-za-osnovnata-zaplaha-za-rusiya.html", "text": "Увереността на САЩ в своето силово превъзходство и възможността заради това за предприемане на неразумни стъпки е основната заплаха за Русия и други страни, заяви министърът на отбраната на Русия Сергей Шойгу в интервю за вестник \"Московски комсомолец\", предаде \"РИА Новости\".Шойгу отбеляза, че при сегашното ниво на информация и автоматизация има голяма вероятност от грешки в системата за контрол на оръжията. Затова според него проблемът със сигурността на информацията е излязъл на преден план.Говорейки за ситуацията в света, министърът изрази надежда, че въпросът за участието на Русия в широкомащабна война сега не стои на преден план. \"Всички рискове и последици, които крие такава мащабна война, са очевидни за всички\", поясни Шойгу.Ръководителят на Министерството на отбраната подчерта, че развитието на руската наука и промишленост позволява на Русия успешно да се изправи срещу САЩ. Освен това, според Шойгу, Москва не се опитва да се конкурира с Вашингтон \"на всички фронтове\".\"Ако поставите военния бюджет на САЩ на рафтовете, ще разберете: огромни разходи отиват за всякакви бази, разпръснати по целия свят. В Америка има 170 такива бази\", заяви министърът и добави, че разходите на САЩ само за операцията Афганистан е почти равен на руския годишен бюджет за отбрана.", "date": "2019.09.22", "title": "Шойгу определи вярата на САЩ в силовото си превъзходство за основната заплаха за Русия"}
{"url": "https://news.bg/society/zemetresenie-ot-3-4-po-rihter-kray-kardzhali.html", "text": "Два труса са регистрирани на територията на България от Националния институт по геофизика, геодезия и география към БАН и Европейския сеизмологичен институт, съобщи bTV.Първият трус е бил по-слаб, а вторият с магнитуд от 3,4 по скалата на Рихтер.Епицентърът на земния трус е на 206 километра югоизточно от София и на 8 километра югозападно от Кърджали. Огнището е на 8 километра дълбочина.Трусът е регистриран в 15:13 ч. Засега няма данни за щети и ранени.", "date": "2019.09.22", "title": "Земетресение от 3,4 по Рихтер край Кърджали"}
{"url": "https://news.bg/world/demonstranti-v-honkong-potroshiha-metrostantsiya.html", "text": "Протестиращите в Хонконг потъпкаха китайско знаме и разбиха камерите за наблюдение и сензорите за електронни билети на метростанция, след като продемократичните протести отново бяха белязани от насилие, предаде \"Асошиейтед прес\".Демонстраните са правили оригами на протеста в мола и скандирали лозунги и пели песен, която станала техен химн.Вандалските прояви на станция \"Шатин\" били извършени, след като приключил протестът в мол до станцията, в който участниците правивили жерави от хартия. Полицията за борба с безредиците пристигнала на мястото на нападението и охранявала станцията, след като бе затворена.Някои слагали китайско знаме на пода и се редували да стъпват върху него, преди да го осквернят и да го сложат в боклука. Полицията използвала сълзотворен газ, за да се опита да спре протестиращите.Продемократичните протести в Хонконг, които се провеждат вече четири месеца, често приключват с насилие в края на деня и през нощта.", "date": "2019.09.22", "title": "Демонстранти в Хонконг потрошиха метростанция"}
{"url": "https://news.bg/politics/kulturni-i-sportni-deyateli-iskat-volen-siderov-za-kmet-na-sofiya.html", "text": "Гражданска инициативна група поиска лидерът на \"Атака\" Волен Сидеров да се кандидатира за кмет на София. Сред инициаторите са известни лица от сферите на културата, спорта, медицината, образованието, както и майки на малки деца, съобщи .В неговата кандидатура те виждат единствения способен да спре пошлостта на гей-парадите по улиците на столицата, да подобри сигурността и да сложи ред в управлението на града.Те дойдоха на пл. \"Славейков\" лично да поискат кандидатурата му и му пожелаха да защитава християнските ценности от либералната пропаганда.Сред известните личности, които подкрепят лидера на \"Атака\" да се включи в битката за кметския пост в София, са футболният треньор Велислав Вуцов, световноизвестният пианист акад. Атанас Куртев, проф. Красимир Опров, директорът на болницата в Ботевград д-р Пламен Китанов, европейският вицешампион по бокс Благой Соколов, художникът Валентин Ангелов и други.Припомняме, че в кулоарите на парламента Сидеров заяви, че ", "date": "2019.09.22", "title": "Културни и спортни деятели искат Волен Сидеров за кмет на София"}
{"url": "https://news.bg/world/arestuvaha-10-migranti-predstavyashti-se-za-voleybolen-otbor-na-letishteto-v-atina.html", "text": "10 мигранти, представящи се за волейболен отбор, бяха арестувани на международното летище в Атина при опит да пътуват с незаконни паспорти, съобщи гръцката полиция, предаде Агенцията \"Франс Прес\".От полицията поясняват още, че мигрантите са се представили за волейболен отбор като се надявали, че това ще им осигури по-лесен контрол.Носели са идентични спортни екипи и чанти. Граничната полиция обаче установила, че представените от тях паспорти са незаконно получени, и арестувала групата.Според полицейски източници това са сирийски граждани, които са се надявали да пътуват до Цюрих с украински паспорти.Според последните официални данни има повече от 26 600 търсещи убежище в пренаселени лагери на Лесбос, Хиос и Самос. ", "date": "2019.09.22", "title": "Арестуваха 10 мигранти, представящи се за волейболен отбор на летището в Атина"}
{"url": "https://news.bg/regions/gorski-pozhar-ogranichava-dvizhenieto-po-patya-stara-zagora-chirpan.html", "text": "Временно движението по пътя Стара Загора - Чирпан в участъка при околовръстното на с. Богомилово е ограничено поради запален горски масив, съобщиха от Агенция \"Пътна инфраструктура\".Трафикът се пренасочва от км 69 през с. Богомилово до път II-66 и обратно.Шофьорите е необходимо да карат с повишено внимание и съобразена скорост, като спазват указанията на \"Пътна полиция\". Малко по-късно от АПИ съобщиха, че движението е възстановено. ", "date": "2019.09.22", "title": "Горски пожар ограничава движението по пътя Стара Загора - Чирпан"}
{"url": "https://news.bg/crime/mazh-zagina-na-myasto-pri-katastrofa-na-vhoda-na-sofiya.html", "text": "Мъж загина при катастрофа на входа на София, на виадукта на \"Околовръстен път\" в посока Казичене, съобщи bTV.Сигналът е подаден в 15:50 ч. към Спешната помощ - София. Шофьор на бус самокатастрофира, удря се в мантинелата и колата се обръща.Вероятната причина е да му е прилошало и да е загубил контрол над автомобила.Водачът на буса е загинал на място. С него са пътували 50-годишен мъж и 14-годишно момче. Първият е транспортиран в УМБАЛ \"Св. Анна\" с охлузвания и травми на гръдния кош. Детето е в \"Пирогов\" с охлузвания по ръцете.", "date": "2019.09.22", "title": "Мъж загина на място при катастрофа на входа на София"}
{"url": "https://news.bg/world/pompeo-tselta-na-sasht-e-da-izbegne-voyna-s-iran.html", "text": "Съединените щати имат за цел да избегнат война с Иран, а допълнителните войски, наредени в региона на Персийския залив, са за \"възпиране и отбрана\", заяви държавният секретар на САЩ Майк Помпео, предаде \"Ройтерс\". Помпео добави, че е уверен, че президентът на САЩ Доналд Тръмп ще предприеме действия, ако подобни мерки за възпиране се провалят и че това е добре разбрано от иранското ръководство.\"Нашата мисия е да избягваме война\", заяви Помпео. \"Видяхте какво обяви секретар Еспер в петък, ние поставяме допълнителни сили в региона с цел възпиране и отбрана\", добави той.Напрежението между Вашингтон и Техеран допълнително ескалира след атака миналия уикенд върху , които първоначално нарушиха половината от производството на петрол в Кралство и бяха обвинени в Техеран от САЩ и Саудитска Арабия., санкционирайки Иранската централна банка, докато Пентагонът заяви, че изпраща американски войски за  след най-голямото досега нападение срещу петролните съоръжения на кралството.Помпео заяви, че Вашингтон предприема мерки за възпиране на Техеран, но добави, че Тръмп ще предприеме необходимите действия, ако Техеран не успее да промени поведението си. \"Ако това възпиране продължи да се проваля, аз също съм уверен, че президентът Тръмп ще продължи да предприема необходимите действия\", добави той.", "date": "2019.09.22", "title": "Помпео: Целта на САЩ е да избегне война с Иран"}
{"url": "https://news.bg/politics/sakskoburggotski-chlenstvoto-v-nato-ne-biva-da-se-politizira.html", "text": "Независимостта е относителна в световния контекст, а членството на България в различни съюзи, дори в НАТО, не бива да се политизира. Това заяви пред Нова телевизия Симеон Сакскобургготски.\"Много хора възприемат, че щом сме в НАТО и НАТО до гроб. Това не е сериозно. Не става въпрос за това. Но трябва да се балансира, докъдето има интерес. Не бива да се абсолютизира и да се превръща в нещо политическо, което да е фактор за раздор с други страни. Това е съвсем погрешно\", подчерта Симеон II.\"Страната си има идентичност от векове. Въпросът е човек да се съобразява с действителността и да разбере, че независимост в пълния смисъл е невъзможно за никого, дори за най-великите държави и сили, подчерта Сакскобургготски.Относно, Симеон II каза: \"Наясно сме какво е било в края на Световната война, какво е настъпило, какви системи е имало. Ако със Съветския съюз е било да се освободим от нацизма - те го виждат по този начин. Ние може би сме го изпатили по друг начин. Защо да се акцентира върху това? Не го намирам за ползотворно.\"\"Когато станах премиер, имаше някои наши съграждани, които ми предложиха, внушиха, да се събори паметника на съветската армия, тогава им казах, че ако всяко правителство или всеки режим се отнася така към миналото, няма да има нито Триумфалната арка, нито Пирамиди, нито нищо. Ако толкова ги дразни, за не го гледат, като минават оттам\", каза Симеон II.На въпрос дали има бъдеще монархията, той обясни, монархии е имало и преди 3000 години, както и диктатури, републики и всякакви режими.\"Една парламентарна монархия мисля, че е най-демократичната система, но това си е мое мнение\", уточни Сакскобургготски.По отношение на развитието на България, той посочи, че трябва да се съобразяваме с действителността и да не сме толкова черногледи.Във договора за добросъседство със Северна Македония, Симеон II заяви, че е \"за\" добросъседство и \"за\" нормалните отношения.", "date": "2019.09.22", "title": "Сакскобургготски: Членството в НАТО не бива да се политизира"}
{"url": "https://news.bg/world/liberman-nyama-da-podkrepi-nito-netanyahu-nito-gants-za-premier.html", "text": "Лидерът на израелската партия \"Нашият дом Израел\" Авигдор Либерман заяви, че няма да подкрепи нито Бенямин Нетаняху, нито Бени Ганц за министър-председател след изборите във вторник, предаде Агенция \"Франс прес\".Президентът Реувен Ривлин започна консултации с политическите партии за това, кого ще подкрепят за премиер.Делегация от светската националистическа партия Yisrael Beitenu на Либерман трябва да се срещне с Ривлин по-късно днес. Yisrael Beitenu спечели осем места в 120-местния парламент.Либерман настоява за правителство на единството между неговата партия, дясната партия на Нетаняху \"Ликуд\" и центристката \"Синьо и бяло\" на Бени ГанцТой заяви, че засега не може да подкрепи Нетаняху, защото е готов да сформира коалиция с ултраортодоксалните еврейски партии, които той обвинява, че се стремят да наложат религиозен закон на светското население.Либерман също така заяви, че засега не може да подкрепи и Ганц, защото може да постигне споразумение или с ултраортодоксалните, или с арабските партии в Израел, които той нарече \"врагове\".", "date": "2019.09.22", "title": "Либерман няма да подкрепи нито Нетаняху, нито Ганц за премиер"}
{"url": "https://news.bg/crime/sadat-tryabva-da-reshava-za-sakratenoto-proizvodstvo-pri-tezhkite-prestapleniya-smyata-marinov.html", "text": "\"Когато има лишаване от живот, тогава няма пълна справедливост, няма как да се върнат нещата\". Това заяви вътрешният министър Младен Маринов пред Нова телевизия.Той подчерта, че съдът трябва да има възможност по конкретно тежко престъпление дали да приложи съкратеното производство.Според него при тежките убийства \",като че ли никога не може да се намери пълна справедливост и пълно възмездие\".\"Логиката на закона е да се намери справедливост и това да стане бързо, да има ефективна присъда\", обясни министърът. По думите му има определени ситуации, в които е допустимо съкратеното производство.\"Целта е когато има достатъчни доказателства и деецът си признае, да се избегне дългият период на съдебно следствие, което отдалечава налагането и изтърпяването на наказанието\", подчерта Маринов.Министърът е категоричен, че е важно да се постига максимално чувство на справедливост в обществото. Във връзка с  той заяви, че МВР не се опитва насилствено да влезе в жилището му. По думите му засега няма данни той да се опитва да посегне на живота си.По случая с  той заяви, че той очаква да му бъде издаден паспорт и да бъде изведен от България.По темата за куберсигурността министърът поясни, че след  киберотделът на ГДБОП много бързо стигнали до извършителите.", "date": "2019.09.22", "title": "Съдът трябва да решава за съкратеното производство при тежките престъпления, смята Маринов"}
{"url": "https://news.bg/world/tezhki-boeve-v-tripoli-1.html", "text": "Повече от 90 бойци от правителствените формирования на националното съгласие на премиера Фаиз Сарадж в Либия бяха убити, а други 150 ранени в резултат на въздушни удари от Либийската национална армия (ЛНА) на фелдмаршал Халифа Хафтар. Това заяви в неделя представителят на ЛНА бригаден генерал Халед ал Махджуб.\"Загубите на въоръжената милиция в резултат на въздушните нападения в Триполи надхвърлиха 90 загинали и 150 ранени\", каза за \"Скай нюз Арабия\" Халед ал Махджуб. \"Няколко лидери на столичните формирования бяха убити в битките.\" Според Ал Маджуб атаките се извършват по складове с оръжие и боеприпаси. Той също така твърди, че турските специални сили воюват в редиците на правителствените сили.От събота вечерта, след относително затишие от една седмица, армията започна мащабна най-голямата за настоящия месец атака в южните предградия на столицата. В зоните на Салах ал Дин, Халат ал Фурджан, Айн Зара и военния лагер Ярмук се водят ожесточени битки. Според новинарския портал \"Ал Мутауасит\", позовавайки се на пресслужбата на Либийската национална армия. Неговите поделения в момента напредват в Ал Азизия, като са превзели няколко стратегически позиции от противника. В същото време се отбелязва, че в окупираните райони, по които бяха извършени няколко точни удара по-рано следобед, военнослужещите намерили . \"Ние сме на важен етап на пътя към решителна битка\", каза Ал Маджуб.На 4 април Хафтар обявис цел премахване на терористичните групи. На свой ред Сарай заповядва на всички военни части под негов контрол да бъдат готови за отбрана, а формированията, базирани в столицата, започват военната операция \"Вулканът на гнева\" срещу щурмовиците на ЛНА.  доведе до стотици загинали, хиляди бежанци и разрушаване на ключови инфраструктурни съоръжения.Понастоящем в Либия има два изпълнителни органа: международно признато правителство на Фаиь Сарадж Триполи и временният кабинет на Абдула Абдурахман ат Тани, подкрепен от армията на Хафтар.", "date": "2019.09.22", "title": "Тежки боеве в Триполи"}
{"url": "https://news.bg/world/13-godishno-momiche-zadarzhano-za-porugavane-na-kitayskiya-flag.html", "text": "Полицията в Хонконг задържа 13-годишно момиче по обвинение за поругаване на националния флаг на Китай в неделя вечер. Това се съобщи RTHK.Демонстрантите разкъсаха знамето от правителствената сграда, започнаха да го газят и го подпалиха. Правителството на този специален административен район на Китай остро осъди действията на радикалите.След полунощ протестите преминаха през Еван Лонг, където протестиращите подпалиха огньове и хвърлиха коктейли Молотов.Също така, отделни групи протестиращи се опитаха да обсадят полицейските участъци в районите Монгкок и Ценг Кван О.", "date": "2019.09.22", "title": "13-годишно момиче задържано за поругаване на китайския флаг"}
{"url": "https://news.bg/disasters/balgarski-alpinist-pochina-na-olimp.html", "text": "Български алпинист почина в гръцката планина Олимп, съобщават местни медии. Трагичният инцидент е станал в събота.Българският алпинист е паднал в дере, наречено \"Луки Стефаниу\".Започнала е спасителна операция. За нещастие спасителите са успели да извадят българина мъртъв.Води се разследване на инцидента.", "date": "2019.09.22", "title": "Български алпинист почина на Олимп"}
{"url": "https://news.bg/regions/slantse-v-nedelya-8.html", "text": "Днес ще бъде слънчево. Ще се появи слаб южен вятър и с него ще започне затопляне. Максималните температури ще бъдат между 21° и 26°, в София около 23°.Това съобщиха от НИМХ.Над планините ще бъде предимно слънчево и по-топло. Ще духа слаб югозападен, по най-високите части - запад-северозападен вятър. Привечер над масивите от Югозападна България облачността ще се увеличи. Максимална температура на 1200 метра - около 18°, на 2000 метра - около 11°.По Черноморието ще е слънчево. Ще духа слаб вятър, преди обяд от запад, след пладне от юг-югоизток. Максимални температури между 19° и 22°, температурата на морската вода е 22-23°. Вълнението на морето ще бъде 1-2 бала.", "date": "2019.09.22", "title": "Слънце в неделя"}
{"url": "https://news.bg/bulgaria/ekologiyata-vazhna-tema-za-predpriemachite-na-badeshteto.html", "text": "Все повече бизнес процеси, продукти и услуги са подкрепени от темата за опазването на околната среда. Това е мнението на Ангел Георгиев, основател и изпълнителен директор на Sappienceедин от лекторите, който ще вземе участие в  на .\"Без по никакъв начин да претендирам, че съм екоактивист, поставям на масата темата за опазването на околната среда поради факта, че все повече бизнес процеси, продукти и услуги, предлагани на пазара са подкрепени от нея\".Според Ангел Георгиев дигиталната трансформация цели преминаване към paperless икономика. \"Електромобилите, все повечето екопродукти на пазара, които са търсени от крайните потребители, въпреки по-високата си цена, трансформацията на опаковъчните продукти са все примери за това\", допълва Георгиев.По думите му независимо дали подбудите към опазването на околната среда са искрени или са обвързани с PR и реклама на компаниите, резултатите са положителни. \"За това принос имат алтернативни и иновативни идеи на все повече предприемачи по веригата\", казва Георгиев.Повече за социалното предприемачество и предизвикателствата пред бизнеса ще можете да разберете на събитието  - .", "date": "2019.09.22", "title": "Екологията - важна тема за предприемачите на бъдещето"}
{"url": "https://news.bg/politics/osnovniyat-oponent-na-gerb-na-izborite-bili-populizmat-lazhite-i-manipulatsiite.html", "text": "ГЕРБ е в кондиция и това го показаха резултатите от изборите за Европейски парламент през май. Основният опонент на местните избори били популизмът, лъжите и манипулациите. Toва заяви столичният кмет и кандидат за четвърти мандат Йорданка Фандъкова пред Нова телевизия.\"В последните седмици г-жа Манолова може би заради недостатъчната компетентност има твърдения, които не са верни\", посочи Фандъкова. Говорило се, че предопределен кандидат щял да спечели процедурата за обществена поръчка за доставка на електробуси, което не е вярно. Тези процедури, за които Манолова говори ще приключат след изборите, а не преди тях, увери Фандъкова. Тя изтъкна, че има твърдения, които манипулират хората и спират развитието на града.На въпрос от кого ще търси подкрепа, ако се стигне на балотаж, Фандъкова отбеляза, че ще търси подкрепа от всички хора, които искат да продължи модернизацията на града. В момента се състезаваме всички със своите плнове и проекти, така че ще търся подкрепата от всички граждани, които искат модернизацията на столицата да продължи с бързи темпове, подчерта столичният кмет.Тя обясни, че с премиера Бойко Борисов не си поставят условия, а водели разговори, обсъждали и взимали решения. Моите условия винаги са свързани с града и винаги съм защитавала всеки един проект за столицата, защото никога средствата не идват даром, а трябва да се подготвят проекти и да се защитават. \"Моите условия са София\", категорична беше Фандъкова.По думите ѝ опитът винаги е полезен, но също така и пропуските, стига да си взимаме поуки. За 10 години винаги се допускат грешки, хората не очакват оправдания, а очакват да поправим грешките, които залягат нови проекти, ясен график и нови източници на финансиране, каза Фандъкова.По отношение на реконструкцията на столичната улица \"Граф Игнатиев\", столичният кмет заяви, че реконструкцията е била абсолютно необходима. Фандъкова обаче призна, че се е предоверила на изпълнителите за срока на изпълнение на ремонта. Според нея днес вече има резултат от ремонта.Освен грешките, ние имаме огромни резултати в промяната на града за последните 10 години. Фандъкова се похвали с инвестициите в градския транспорт, подобряване качеството на въздуха, заложените повече санкции и изисквания, инвестициите в метрото.", "date": "2019.09.22", "title": "Основният опонент на ГЕРБ на изборите били популизмът, лъжите и манипулациите"}
{"url": "https://news.bg/politics/gerb-e-napalno-veroyatno-da-zagubyat-oblastni-gradove-na-mestnite-izbori.html", "text": "На предстоящите местни избори управляващата партия ГЕРБ може да има затруднения да докаже позициите си в областните градове на страната.До това заключение стигна социологът Цветозар Томов пред БНТ по повод предстоящите местни избори на 27 октомври.Томов посочи, че все още има една пукотевица и все още не е започнала истинската битка за местните избори. Според него безспорно може да се стигне до балотаж между настоящия столичен кмет и кандидат за четвърти мандат Йорданка Фнадъкова и Мая Манолова.По думите на социолога балотаж ще има не за друго, а защото не се вижда коя друга фигура на ГЕРБ може да получи повече от половината гласове на хората.От изборните резултати винаги повече от една партия обявява себе си за победител. Съмнително е резултатите от местните избори да доведат до криза в страната, изтъкна Цветозар Томов, според когото  се оказва метафората, с която може да се каже писна ни от ситуацията в София.Другият социолог, който присъства в студиото - Евелина Славкова от \"Тренд\", коментира, че е напълно вероятно управляващите да загубят някой областен град. Най-вероятно, ако това се случи, социалистите могат да го определят като ерозия. Според социоложката кампанията за местните избори ще има особено значение за почти всички областни градове и кой ще направи по-малко грешки.Славкова вижда една от грешките в предстоящите местни избори на кандидатурата на Мая Манолова, че се опитва да се хареса на всички хора, дистанцирайки се от БСП.Третият участник в дискусията за предстоящите местни избори - главният редактор на Епицентър.бг Валери Велева, коментира, че нито Фандъкова, нито Манолова няма да си простят нищо в състезанието за местните избори. Според нея с кандидатурата си Манолова върви по тънък лед. По думите ѝ желаейки Манолова да обере целия тесен десен вот, който не е доволен от ГЕРБ, тя загърбвала левия електорат.Велева заяви, че не може да се прави аналогия между кандидатурата на Мая Манолова и тази на президента Румен Радев. \"Румен Радев влезе девствен в политиката, но Манолова не може да загърби миналото си\", посочи Велева.", "date": "2019.09.22", "title": "ГЕРБ е напълно вероятно да загубят областни градове на местните избори"}
{"url": "https://news.bg/crime/osvobozhdavaneto-na-polfriyman-vlizane-na-sada-s-butonkite-sreshtu-prokuraturata.html", "text": "Като влизане на съда с бутонките срещу прокуратурата определи главният редактор на Епицентър.бг Валерия Велева пред БНТ  Джок Полфрийман от затвора.Велева посочи, че за да се прескочат доводите на прокуратурата, за нея това може да бъде определено като провокация. Чувството за възмездие е потъпкано, настоя тя.По думите ѝ в правото освен закона, има и норми, които би трябвало да се съблюдават с човешкото отношение към живота.\"Не може, когато отнемеш човешки живот, да приемеш, че убиецът се е променил в затвора, без да е изтърпял повече от половината\", каза тя. Според Велева освобождаването на Полфрийман е взривяващо и прекрачващо човешките права и норми.Според социолога Цветозар Томов съдът трябва да бъде арбитър между страните в едно дело и не може да бъде съперник на държавното обвинение.", "date": "2019.09.22", "title": "Освобождаването на Полфрийман - влизане на съда с бутонките срещу прокуратурата"}
{"url": "https://news.bg/politics/evrodeputatat-dzhambazki-staval-i-za-kmet-i-za-prezident.html", "text": "\"Ангел Джамбазки става за кмет на София, защото в България някои смятат, че можеш да правиш избори, като тръгнеш да атакуваш персонално личния си противник, да вадиш някакви компроматчета, без да излизаш по същество и да докоснеш съществените проблеми на града.\"Това коментира вицепремиерът, военен министър и лидер на ВМРО Красимир Каракачанов пред БНТ по повод предстоящите на 27 октомври местни избори.Джамбазки става и за президент на следващите избори, тъй като навърши 40 години. Работата на един политик е да бъде подготвен, защити Каракачанов кандидатурата на заместник-председателя на ВМРО за кмет на София. По думите му на хората им е омръзнало джавкането между полиците, но един политик или управник няма нужда да бъде ляв или десен, а да знае как да реши проблемите на хората.От своя страна кандидатът на ВМРО Ангел Джамбазки коментира, че кметското място на София е от огромно значение и е много важно.Без всяко съмнение в града има проблеми за решаване. \"Аз се кандидатирам за кметските избори, за да стана кмет. Не участваме в уредени мачове, а да решим въпросите в Столичния общински съвет, които не са решени\", подчерта Джамбазки.Според него не става въпрос само за жълтите павета в центъра на столицата, а за всичките ѝ квартали. Ако получа доверието на софиянци и стана кмет, ще започна да работя още от първия час, закани се евродепутатът.Той е готов да се откаже от евродепутатското място, ако спечели местните избори. Джамазки смята, че има тежки тумори и много проблеми, които все още не са решени. Едни от туморите на града са циганските гета, \"Топлофикация\", \"Софийска вода\" и др.Джамбазки настоява за ред в града с камери за видеонаблюдение, както и да бъде защитен интересът на хората.Според Каракачанов всеки един вид избори имат отношение към управлението. Политиката се прави реално, а не от кръчмата. Когато някой върши работа, хората го виждат, а не когато се плюе, посочи вицепремиерът.По отношение на  Джок Полфрийман от затвора, Джамбазки надоумява как може Българският хелзинкски комитет (БХК) да защитава убиийците. Според него БХК се опитват да превземат политиката. По думите на Джамбазки освобождаването на Полфрийман е наглост и нахалство.", "date": "2019.09.22", "title": "Евродепутатът Джамбазки ставал и за кмет, и за президент"}
{"url": "https://news.bg/energy/remontirat-shesti-blok-na-aets-kozloduy.html", "text": "От днес е започнал плановият годишен ремонт на шести блок на АЕЦ \"Козлодуй\", съобщиха от първата атомна централа.В периода на спирането щели да бъдат изпълнени необходимите ремонтни работи, профилактика на оборудването и на системите на блока, както и презареждане на реактора със свежо ядрено гориво за новата горивна кампания.По време на ремонта ще продължи осъществяването на дейности, свързани с дългосрочната експлоатация на блока.Предвижда се плановият годишен ремонт на шести блок да продължи до края на октомври.Пети блок на АЕЦ \"Козлодуй\" работел с пълно натоварване на мощността, увериха от атомната централа.", "date": "2019.09.22", "title": "Ремонтират шести блок на АЕЦ \"Козлодуй\" "}
{"url": "https://news.bg/int-politics/husite-preduprezhdavat-za-skoroshno-novo-napadenie-ot-iran-sreshtu-sauditska-arabiya.html", "text": "Бунтовниците хуси в Йемен са предупредили чуждестранни дипломати, че Иран подготвя ново нападение след  в Саудитска Арабия преди седмица, пише \"Уолстрийт джърнъл\", като се позовава на източници.Информацията е била предадена на саудитски и американски представители.Главатари на хусите казали, че бият тревога за възможно нападение, след като били подложени на натиск от Иран да участват в него, посочват източниците.Припомняме, че хусите са подкрепяни финансово, материално и логистично от Техеран във водената от тях война срещу арабската коалиция, оглавявана от Саудитска Арабия.  за нападението на 14 септември срещу саудитски петролни съоръжения.", "date": "2019.09.22", "title": "Хусите предупреждават за скорошно ново нападение от Иран срещу Саудитска Арабия"}
{"url": "https://news.bg/politics/nezavisimostta-nesluchayno-e-proglasena-v-tarnovo-zashtoto-ne-sme-nova-darzhava.html", "text": "Денят на Независимостта е обявен в историческата и духовна столица на България (Велико Търново), за да се покаже, че не сме една нова държава, възникнала в резултат на добрата воля на някого, освободена от някой друг и призната от някакви велики сили. Това подчерта историкът проф. Пламен Павлов пред Би Ти Ви по повод днешния празник. \"Това е празник на българите, не само на България. Самата идея на Независимостта е обединението на всички българи, а не просто промяната на статута на държавата\", изтъкна той. Според него младите поколения знаят все повече за Деня на Независимостта, но има и доста нюанси, които не се знаят.\"Тогава е имало 8 министри и трима са българи от чужбина, двама са бесарабски българи - министър-председателят Александър Малинов и военният министър Данаил Николаев. Днес бесарабските българи чакат с години да получат български паспорт\", коментира проф. Павлов.Според него един от уроците за днешните политици трябва да е, че е нужна приемственост и традиция.", "date": "2019.09.22", "title": "Независимостта неслучайно е прогласена в Търново - защото не сме нова държава"}
{"url": "https://news.bg/society/spomen-za-patriarha-na-balgarskata-literatura-ivan-vazov.html", "text": "През 1920 г. цар Борис III връчва ордена \"Св. Св. равноапостоли Кирил и Методий\" на патриарха на българската литература Иван Вазов. Той е единственият, който получава възможността да го задържи завинаги. Орденът е учреден от цар Фердинанд I във връзка с провъзгласяването на независимостта на България на 22 септември 1908 г., припомня БГНЕС\"Орденът се връчва на държавни лица и е най-високият орден по онова време в Царска България. Иван Вазов получава правото да не връща ордена след смъртта си, както се е правило по това време\", разказа Цветина Иванова, уредник на къщата-музей на Иван Вазов в София.Високото отличие е връчено на патриарха на българската литература за 70 години от рождението му и 50 години творческа дейност. На същия този ден Вазов е провъзгласен за народен поет.На днешния 22 септември се навършват 98 години от смъртта народния поет Иван Вазов.\"Един от най-важните и ценни експонати е царският Указ, с който Вазов е обявен за народен поет. Указът е прочетен и връчен в Народния театър. След като се връща в дома си Вазов излиза на балкона, за да поздрави насъбралото се множество и осъзнава колко много е обичан от обществото\", допълва уредникът на къщата-музей.Вазов изиграва важна роля за обществото, когато е подписан Ньойския договор, чиято 100-годишнина отбелязваме през 2019 г.\"Подписването на Ньойския договор е истинска национална катастрофа за родината, тъй като България е победена и е принудена да плаща огромни репарационни задължения, лишена e от армия. За българския народ е шокиращо, че 2 млн. наши сънародници остават извън пределите на страната. В деня, в който е подписан Ньойския договор, тук в София е отслужена панихида в памет на загиналите български войници. След като приключва молитвата хората спонтанно се включват в шествие. Те решават да дойдат до дома на поета, за да чуят какво ще им каже той в този тежък момент. Надявали са се той да им вдъхне увереност и борбеност.Съвсем близо до дома на Вазов се намира сградата на Министерския съвет. Министрите излизат на балкона, за да се обърнат към събралото се множество. В този момент обаче един от участниците в това шествие казва, че те са тук, за да чуят Вазов. В този момент писателят се намира в \"Юнион клуб\" със своя приятел и биограф - проф. Шишманов и когато разбира, че се случва нещо около дома му се показва на прозорчето на клуба и от там произнася своята вълнуваща реч. Това са думи на кураж, на увереност в българския дух, вяра в националните идеали и вярата в това, че България ще продължи да се бори за справедливост\", връща ни в онова време Иванова.Къщата се намира на ъгъла на ул. \"Иван Вазов\" и \"Г. С. Раковски\".\"Тук Иван Вазов изживява последните 26 години от живота си. Къщата е впечатляваща, защото са запазени стаите и уредбата, която е била в тях. На втория етаж може да се види кабинетът на Вазов, официалната приемна. Също така стаята на Съба Вазова и спалнята на Вазов. На първия етаж е документалната експозиция и трапезарията\", обяснява уредникът.Сред експонатите може да видим един от първите телефони в България, неговото последно куче Буби, което е препарирано и се намира в кабинета му, бастуна му, личната му библиотека и много други вещи.В тази сграда, в специален сейф, се съхраняват сърцето и мозъка на патриарха на българската литература, които се излагат при много специални случаи.", "date": "2019.09.22", "title": "Спомен за патриарха на българската литература Иван Вазов "}
{"url": "https://news.bg/world/kamion-se-zabi-v-talpa-v-kitay-10-zaginali-i-16-raneni.html", "text": "Камион се заби в тълпа от хора в провинция Юнан в Централен Китай, при което са загинали 10 души и още 16 са ранени, съобщиха от местната пътна полиция, цитирани от световните информационни агенции.Инцидентът е станал тази сутрин тамошно време в село Женжихуа, след като камион, натоварен с чакъл, се забил в група хора.Всички пострадали са откарани в най-близките болници.Мотивът за инцидента остава неясен. Тече разследване.", "date": "2019.09.22", "title": "Камион се заби в тълпа в Китай, 10 загинали и 16 ранени"}
{"url": "https://news.bg/crime/masovite-palezhi-na-starnishta-prodalzhavat-vapreki-zabranite.html", "text": "Седемнайсет сигнала за пожари в обработваеми земеделски площи са подадени към дежурните екипи на Министерството на земеделието и ДФ \"Земеделие\" през изминалото денонощие, съобщават от фонда.Пожарите са станали в три области - Русе, Плевен и Монтана и са обхванали общо над 1 500 дка.Въпреки забраните за палене на нивите, земеделските стопани продължават да прочистват суха растителност от площите чрез подпалването ѝ.Най-големи са щетите в област Русе, където са лумнали шест пожара. Пламъците са обхванали общо около 1 000 дка в землищата на селата Сливо поле, Мартен, Бабово, Борисово, Черешово и Мечка.Още шест пожара, на обща площ от 250 дка, са възникнали в област Монтана. Запалени са били стърнища в селата Долни Цибър, Станево, Студено буче, Долни Белотинци и Вирове.В област Плевен са горели пет пожара. Два от тях са били в землищата на град Долни Дъбник, два до град Кнежа и един до село Койнаре. Засегнати са над 250 дка.ДФЗ напомня, че паленето на стърнища е забранено и подобни действия се санкционират. Съгласно Закона за опазване на земеделските земи глобата за първо нарушение е от 1500 до 6000 лв., а при повторно е от 2000 до 12 000 лв. Изгарянето на стърнища е нарушаване на основно изискване за поддържане на земята в добро земеделско и екологично състояние, което е част от изискванията за кръстосано съответствие.Спазването на изискванията за кръстосано съответствие е задължително условие, за да могат кандидатите по директните плащания да получат субсидиите си в пълен размер. ", "date": "2019.09.22", "title": "Масовите палежи на стърнища продължават въпреки забраните"}
{"url": "https://news.bg/politics/prezidentat-i-premierat-pozdraviha-balgarite-za-denya-na-nezavisimostta.html", "text": "\"На 22 септември 1908 г. с достойнство и дързост българската държава зае своето пълноправно място на международната политическа сцена. За едва 30 години след Освобождението израсна поколение държавници, което с воля и последователност формулира и проправи пътя на националния ни идеал. В онези тежки дни страната ни съумя да стане регионален лидер и да догонва с бързи темпове империи и кралства от целия континент.Това пише в обръщението си към българския народ във \"фейсбук\" президентът Румен Радев по повод отбелязването на Независимостта на България.По думите му днес сме изправени пред своя собствен 30-годишен вододел. Три десетилетия след началото на прехода нашият път напред преминава през също толкова значими предизвикателства, очакващи своето решение, пише още Радев.\"И преди столетие, и днес независима България означава справедливост, развитие, европейска перспектива. От нас зависи дали ще се задоволим с настоящето си положение или ще се борим, подобно на предците ни, за да моделираме собствената си историческа съдба\", изтъкна oще Радев. Президентът призова с разум и самочувствие да работим за изграждането на модерна България.От своя страна премиерът Бойко Борисов също поздрави българските граждани със съобщение във \"фейсбук\": \"Обявяването на независимостта е едно смело и значимо събитие, с което българският народ се гордее! Постижение, сложило край на дългия път към националното освобождение, за което много достойни българи са се борили. 111 години след този смел политически акт, ние продължаваме развитието на страната ни по европейски, следвайки идеалите за свобода и независимост.\"Борисов призова да бъдем по-уверени в възможности си и по-единни в действията си, както са били нашите достойни предци.", "date": "2019.09.22", "title": "Президентът и премиерът поздравиха българите за Деня на Независимостта"}
{"url": "https://news.bg/society/paren-lokomotiv-vrashta-spomenite-za-otminali-vremena.html", "text": "Огромен интерес предизвика атракционният парен локомотив по маршрута от София до Черепиш, съобщава БГНЕС. Машината по традиция потегля по време на националните празници.И тази година желаещите се бяха събрали час по-рано в очакване на атрактивната композиция. По график влакът потегли от Централна гара-София точно в 9:10 минути от челния коловоз. Много преди това обаче едни бяха решили да използват машината да си направят селфи с популярния машинист от столичното депо Ангел Алексиев, други пък позираха сред излизащия пушек и пара, трети пък се интересуваха от историята на машината.Алексиев се занимава от 15 години с атракционните пътувания. Разполага с 3 парни локомотива. До месец ще бъде готов за движение и четвърти. Машинистът разказа, че основните клиенти са чужденци, българите се сещат за атракционните пътувания само по националните празници.\"Локомотивът не е толкова масов, за да се движи всеки ден. Поддръжката е тежка и трудна, липсват части. Поради тази причина гледаме да го съхраним. Ползваме го когато има тържества и влакове за такъв локомотив. Лично на мен ми струва много усилие за поддържане. Като средства не мога да ви кажа\", каза машинистът.На гарата две стари приятелки от Рила - Мария Коларска и Искра Йорданина, са дошли специално за атракционното пътешествие. \"Усещането е уникално, защото се връщаме години назад, когато всички хора са пътували с такъв влак. Сега нещата се развиват толкова бързо, всеки пътува с автомобил, самолет, а така ще бъде една много приятна емоция\", коментира Мария.\"Покрай бавното пътуване ще можем да разгледаме природата на България много по-добре. Защото, когато пътуваме бързо с кола или самолет не обръщаме внимание на тези детайли. А това че пуши, според мен не е никакъв проблем\", допълва приятелката си Искра Йорданина.", "date": "2019.09.22", "title": "Парен локомотив връща спомените за отминали времена"}
{"url": "https://news.bg/world/nov-kandidat-za-prezident-v-alzhir.html", "text": "Бившият министър на туризма на Алжир (1997-1999 г.), председателят на политическото движение Ал-Бина Абделкадер Бенгрина обяви в събота, че ще кандидатства за президентските избори на 12 декември. Това съобщи пресслужбата на Алжир\"Решението за участие в изборите се дължи на желанието да се постигне това, което хората започнаха, като провеждат протести, а именно да разбият корупцията, да възстановят доверието между алжирците и държавните институции\", каза Бенгрина.Той призова съгражданите да се \"мобилизират за изграждането на нов Алжир\". \"Реализирането на този стремеж е невъзможно без координиране на усилията на верни и честни патриоти, обединяването на всички здрави политически сили, интелигентна младеж и честно ръководство\", каза екс-министърът.Датата на президентските избори беше обявена на 15 септември от временния президент на Алжир Абделкадер Бенсалех. Той призова алжирците да се \"мобилизират, така че това събитие да се превърне в отправна точка на процеса на възраждане на нацията\". \"Трябва да работим масово и упорито за успеха на изборния цикъл, който ще позволи на нашия народ да избере нов президент, който има цялата легитимност да ръководи съдбата на страната ни, да реализира стремежите на нашия народ\", подчерта Бенсалех.\"Поради своята важност предстоящите избори ще бъдат безпрецедентна възможност за изграждане на доверие в страната и по този начин ще отворят пътя на нашите хора към обещаващи хоризонти по отношение на укрепването на демократичните практики\", заяви временният държавен глава. \". Той увери, че \"ще бъдат създадени всички необходими условия за организиране на президентските избори с гаранция за прозрачност, законност и честност\".Подготовката и изпълнението на завещанието ще се извърши от Независимия национален избирателен орган (NNIO). В съответствие с измененията в избирателния закон, въведени през септември, минималният необходим брой подписи в подкрепа на кандидата е намален от 60 хил. На 50 хил. Те трябва да бъдат събрани в поне 25 вилаеца (провинции, в Алжир има 48), 2 хиляди подписа във всяка. Кандидатът за президент трябва лично да представи документите си в NNOI, а не в Конституционния съвет, както преди.Властите са убедени, че само провеждането на президентските избори възможно най-скоро ще сложи край на острата обществено-политическа криза в Алжир, която продължава от 22 февруари, когато започнаха хиляди демонстрации, които не стихнаха досега. Отначало хората поискаха оставката на Абделазиз Бутефлики от поста президент, който той заемаше през 1999-2019 г. След като политикът подаде оставка на 2 април, те изискват незабавна оставка на други представители на режима, включително не само големи служители, но и армейския върх.", "date": "2019.09.22", "title": "Нов кандидат за президент в Алжир"}
{"url": "https://news.bg/press/maya-manolova-gnevna-na-bsp-i-drago-stoynev-panika-v-germanski-grad-zaradi-ubiystvoto-na-balgarin.html", "text": "\"Не съм упълномощавала никоя партия да говори от мое име, нито да представя гражданската ми кандидатура като междупартийна битка. Заявих ясно, че моята битка е срещу начина, по който се управлява столицата\".Това написа кандидатът за кмет на София Мая Манолова във фейсбук, а поводът е изказване на зам.-председателя на ПГ на \"БСП за България\" Драгомир Стойнев в \"Панорама\" по БНТ снощи.На 17 септември 2019 г. Специализираната прокуратура, ГДБОП и френските полицейски и съдебни власти неутрализираха една от най-големите до момента международни организирани престъпни групи за трафик на хора с цел трудова експлоатация и пране на пари. Това съобщават от Апелативната специализирана прокуратура.Едновременните действията по разследването на българските и френските правоохранителни органи бяха извършени в пълен синхрон на територията на двете държави, съгласно споразумение за съвместен екип за разследване с участието на Евроджъст и Европол.Около 20.45 часа снощи местен жител намерил българина да лежи на главната улица недалеч от църквата. Младежът, който живеел в Карлскрон със семейството си, е бил намушкан в корема и кървял обилно. Той е транспортиран в местната болница, но въпреки усилията на лекарите е издъхнал.Районът е бил отцепен от полиция и малко по-късно криминалистите са открили оръжието на убийството -кухненски нож, в тревна площ.Огледът е продължил през цялата нощ, като са използвани следови кучета. Вдигнат е бил и хеликоптер. С помощта на преводачи се извършват разпити. Извършителят на жестокото убийство обаче все още не е задържан.От германската полиция съобщиха, че е възможно убийството на българския студент да е по расистки подбуди.Столичният кмет Йорданка Фандъкова и претендентката за поста й на предстоящите на 27 октомври местни избори Мая Манолова влязоха в задачен спор за \"спешни\" обществени поръчки, обявени от общината.Този път поръчките са за купуването на електробуси и зарядни станции на обща стойност от 80 млн. лв. с ДДС, които да са довеждащ транспорт до метрото в столични квартали. \"На практика тази покупка трябва да е в интерес на столичани, защото довеждащият транспорт до метрото в големите столични квартали би следвало да става именно по този начин\", каза Манолова. Тя обаче подчерта, че става дума за непрозрачно харчене на огромен финансов ресурс, защото липсва обсъждане с гражданите какви точно електробуси да бъдат закупени, както и мотиви за това защо поръчката е формулирана именно по този начин.", "date": "2019.09.22", "title": "Мая Манолова гневна на БСП и Драго Стойнев, Паника в германски град заради убийството на българин"}
{"url": "https://news.bg/world/spad-v-podkrepata-za-tryudo.html", "text": "Либералната партия на Канада загуби известна подкрепа в полза на консерваторите след избухналия тази седмица скандал със снимки на министър-председателя Джъстин Трюдо, на които лицето му е намазано с черна боя, показват проучвания, цитирани от Ройтерс.Според анкета на \"Нанос рисърч\" лидерът на консерваторите Андрю Шиър води с 4,8 пункта пред Трюдо. При предишното допитване Шиър имаше преднина от 3,2 пункта.Проучването сочи, че консерваторите биха спечелили 36,8 процента от гласовете, а либералите - 32 процента. До изборите на 21 октомври остават по-малко от пет седмици.", "date": "2019.09.22", "title": "Спад в подкрепата за Трюдо"}
{"url": "https://news.bg/world/podslushvali-shefa-na-ukrainskoto-fbr.html", "text": "Ръководителят на Държавното бюро за разследване (GBR) на Украйна Роман Труба заяви, че службата му е подслушвана. За това пише \"Страна.ua\".Труба съобщи, че във вентилационната система на кабинета му е намерено оборудване за подслушване. Той се опасява, че неизвестните биха могли да получат много класифицирана информация.Според него експерти професионално са инсталирали подслушването във вентилацията.\"Има подслушване на едно място или на няколко места - ние установяваме, както и до кого ще доведе\", заключи тръбата.Ръководителят на украинското ФБР подчерта, че в момента в кабинета му работи разследваща и оперативна група, включваща техници по взривовете и специалисти по киберсигурност.", "date": "2019.09.22", "title": "Подслушвали шефа на украинското ФБР"}
{"url": "https://news.bg/world/pochina-bivshiyat-sobstvenik-na-hiltan.html", "text": "Бившият собственик на хотелската верига \"Хилтън\" - филантропът Барън Хилтън, е починал в Лос Анджелис на 92 години. Това съобщи списание Variety.Според Си Ен Ен, смъртта на Хилтън е настъпила в резултат на естествени причини. Той е издъхнал в дома си в Лос Анджелис.Внучката му Парис Хилтън коментира смъртта на дядо си в своя Twitter. \"Той беше легенда, блестящ, мил, живееше живот, пълен с постижения и приключения\", написа тя.Барън Хилтън управлява хотелската верига, основана от баща му Конрад Хилтън, от 30 години. През 1996 г. той се оттегля като президент на Hilton Hotels Corporation, но 10 години остава председател на съвета на директорите.", "date": "2019.09.22", "title": "Почина бившият собственик на \"Хилтън\""}
{"url": "https://news.bg/disasters/desetki-raneni-pri-zemetresenieto-v-albaniya.html", "text": "37 души са ранени при земетресението с магнитуд от 5,6 по Рихтер в Албания, съобщи Си Ен Ен.Според някои сведения броят на пострадалите е достигнал 80 души.Трусовете засегнаха град Дуръс, който се намира на Адриатическо море, на 35 километра западно от столицата на страната - Тирана.Поради бедствието албанският премиер Еди Рама отмени пътуването си до Ню Йорк.Очаква се той да се завърне в Албания от Франкфурт.", "date": "2019.09.22", "title": "Десетки ранени при земетресението в Албания"}
{"url": "https://news.bg/crime/ekshan-v-ovcha-kupel-mazh-zaplashva-s-pistolet-horata-ot-bloka.html", "text": "57-годишен мъж вдигна на крак полицията в столичния ж.к \"Овча купел\" тази вечер, научи DarikNews.bg от свои източници.Нападателят е изключително агресивен и заплашва жителите на цял блок в квартала. Към момента той не държи заложници.По непотвърдени данни мъжът е психично лабилен. Твърди се, че работи в СОТ.На мястото на инцидента има много полиция, изпратени са и спецчасти.Около 23.00 часа там вече имаше и екип от психолози, които водят преговори с човека.Все още не е ясна причината, поради която мъжът е изпаднал в нервна криза и е прибегнал до заплахи с оръжие.", "date": "2019.09.22", "title": "Екшън в \"Овча купел\": Мъж заплашва с пистолет хората от блока"}
{"url": "https://news.bg/bulgaria/denyat-na-nezavisimostta-e.html", "text": "На 22 септември се навършват 111 години от обявяването на Независимостта на България. На този ден, през 1908 г. в църквата \"Св. Четиридесет мъченици\" във Велико Търново, с манифест, княз Фердинанд обявява Независимостта на България и се провъзгласява за цар на Царство България.Политическият акт е извършен от правителството на Александър Малинов. С него се отхвърля васалната зависимост на България от Османската империя, наложена ѝ от Берлинския договор от 1878 г.Условията за обявяване на независимостта на младата българска държава в началото на 20 в. били изключително благоприятни. През лятото на 1908 г. младотурска революция в Османската империя завършва с успех за реформистите. Австро-Унгария - една от Великите сили наложили Берлинският договор, се готвела да го наруши, като анексира двете от провинциите на империята - Босна и Херцеговина.Затова и българският княз Фердинанд се обърнал директно към император Франц-Йосиф, за да съгласуват действията си.Австро-Унгария обявява анексията на Босна и Херцеговина на 20 септември. Два дни по-късно в църквата \"Св. 40 мъченици\" княз Фердинанд прочита манифеста за обявяването на Независимостта и се отслужва молебен за благоденствието на българската държава.Независимото Българско царство е признато от Великите сили през пролетта на 1909 г. От Освобождението на България до обявяването на нейната независимост тя е трибутарно княжество спрямо Османската империя.С този акт на практика се отхвърлят последните васални връзки с Османската империя. Княжество България става независима държава начело с коронования цар Фердинанд. Високата порта (Турция), а след това и Великите сили признават официално българската независимост.Обявен за официален празник с решение на Народното събрание от 10 септември 1998 г. Дълго време значимостта на това събитие от новата история не се оценява, но на тази дата през 1908 г. България - една от най-старите държави в Европа, отново се появява на световната карта след петвековно османско владичество.Денят на Независимостта се отбелязва тържествено в различни краища на страната, но център на националното честване е Велико Търново.", "date": "2019.09.22", "title": "Денят на независимостта е"}
{"url": "https://news.bg/world/v-etiopiya-predotvratiha-atentat.html", "text": "В Етиопия предотвратиха атентат. Силите на страната са разбили клетка на ислямисти от сомалийската групировка \"Аш Шабаб\" и групировката \"Ислямска държава\", съобщи \"Ройтерс\".Екстремистите са планирали атаки срещу хотели, религиозни събития и обществени места в етиопската столица Адис Абеба и в провинцията.", "date": "2019.09.22", "title": "В Етиопия предотвратиха атентат"}
{"url": "https://news.bg/world/riyad-iran-stoi-zad-napadeniyata.html", "text": "Саудитска Арабия смята Иран за отговорен за атаката през миналата седмица срещу петролните съоръжения на \"Сауди Арамко\", каза външният министър на страната Адел ал Джубейр. Пред репортерите той заяви, че Рияд ще изчака резултатите от разследването, преди да отговори.\", поради което ние смятаме Иран отговорен за това нападение\", каза Ал Джубейр. \"Сигурни сме, че изстрелването не е дошло от Йемен, а от север. а\", добави външният министър на Саудитска Арабия.Адел ал Джубейр отказа да уточни какъв ще бъде отговорът.", "date": "2019.09.22", "title": "Рияд: Иран стои зад нападенията"}
{"url": "https://news.bg/crime/politsiyata-vse-oshte-pregovarya-s-opasniya-mazh-ot-ovcha-kupel.html", "text": "Все още не е изведен от блока в \"Овча купел\" опасният мъж, който се е барикадира в апартамента си и заплашва да застреля всички около себе си, съобщи bTV.Полицията засега не го е извела със сила, защото преговаря с него.Снощи на крак бяха вдигнати столичната полиция, спецчастите и Спешна помощ. На място веднага са отишли линейка и екип от психолози.Малко преди полунощ са се чули няколко изстрела.През цялата нощ пред входа на жилищния блок е останала патрулка на полицията. По обяд все още има постови полицаи пред блока.\"Това е добър човек от квартала, който не се е карал с никого. Жена му почина и може би вследствие на това се е отключило заболяване. Доколкото знам, работи в СОТ\", заяви жител на \"Овча купел, цитиран от Нова телевизия.", "date": "2019.09.22", "title": "Полицията все още преговаря с опасния мъж от \"Овча купел\""}
{"url": "https://news.bg/society/rusentsi-se-oplakvat-ot-lipsvashti-patni-znatsi-i-transporten-haos.html", "text": "Русенци се оплакват, че след мащабни ремонти на улиците част от пътните знаци липсват, което създава транспортен хаос, съобщи БНТ.Те обясняват, че и към момента има участъци, които са затворени и се асфалтират, но не са обозначени с предупредителни табели.По думите им всеки месец от \"Пътна полиция\" изпращат до общините и Агенция \"Пътна инфраструктура\" между 30 и 40 писма за нередности, които трябва да бъдат отстранени.Улица \"Княжеска\" е двупосочна, но заради ремонт на една от пресечните й улици и забрана за навлизане по другите две, тя се оказва \"път без изход\". А фирмата изпълнител не е сметнала дори за необходимо да постави знак за ремонта, обясняват русенци.От Пътна полиция заявяват, че вече има глобени.Старши инспектор Стилиян Станев, началник група в Сектор \"Пътна полиция\", пояснява, че на фирмата, която е изпълнявала асфалтирането на тротоарите в града, са й съставен три акта. Като санкцията е в размер от 2 до 7 хиляди лева.Санкционирани са и шофьори, които не спазват времената организация.Освен съответната глоба законът предвижда и лишаване от правоуправление, допълва инспекторът. Той съветва гражданите при установяване на липсващи знаци или информационни табели да подават сигнал на тел. 112.", "date": "2019.09.22", "title": "Русенци се оплакват от липсващи пътни знаци и транспортен хаос"}
{"url": "https://news.bg/society/obuchavat-prevozvachi-kak-da-polzvat-tol-sistemata-za-taksuvane.html", "text": "Демонстрационите центрове на Националното ТОЛ управление започват информационна кампания за превозвачите, които ще ползват новата системата за таксуване. На среща в Асеновград днес беше представен тол калкултора и възможностите за издаването на маршрутна карта, съобщи БНТ.Членове на камарата на автобусните превозвачи от Асеновград първи изпробваха как работи платформата. Консултанти им показаха как да пресмятат, колко ще им струва пътуването с ТОЛ такса измерено във време и пари.Проф. Олег Иванов, член на УС на АПИ обяснява, че тол калкулаторът е инструмент, който дава възможност да се изчисли необходимата такса без да се закупува ТОЛ продукт.По думите му програмата е удобна за планиране на бизнеса на превозвачи, които имат фиксирани маршрути. С помощта на софтуера всеки може да направи виртуално пътуване, да види каква е цената, която трябва да плати, и да си направи бързо сметка за ефективността.Все още превозвачите плащат винетки дори за резервните автобуси, които се използват само, ако възникне проблем. За това са готови да участват в дискусии за подобряване и оптимизиране на ТОЛ системата. Очакванията са тя да генерира между 800 милиона и 1 млрд. лева приходи в държавната хазна.В демонстрационните центрове в София, Пловдив, Варна и Русе вече може да се тества и закупуването на маршрутни карти. Заявката може да се направи от терминал за самообслужване през сайта на електронната система БГТОЛ, от мобилното приложение и от гише.", "date": "2019.09.22", "title": "Обучават превозвачи как да ползват тол системата за таксуване"}
{"url": "https://news.bg/int-politics/iran-nastoya-chuzhdite-sili-da-ne-se-mesyat-v-persiyskiya-zaliv.html", "text": "Президентът на Иран Хасан Рохани заклейми присъствието на чужди сили в Персийския залив и заяви, че Иран ще предложи мирен план, след като големият му противник САЩ изпраща подкрепления в региона, който е арена на изострено напрежение.\"Чуждите сили могат да създадат проблеми и несигурност за нашия народ и за нашия регион\", изтъкна Рохани в реч, излъчвана по телевизията, по време на годишен военен парад, съобщава \"Франс прес\".Рохани обяви също така, че Иран ще представи мирен план на Организацията на обединените нации през следващите дни.\"В този чувствителен и важен исторически момент, съобщаваме на съседите си, че протягаме към тях ръката на приятелството и братството\", изтъкна той.Напрежението между Иран и САЩ и техните съюзници се изостри от май 2018 г. насам, след като американският президент Доналд Тръмп едностранно оттегли САЩ от ядреното споразумение, сключено през 2015 г. и по-късно започна възстановяването на тежките санкции в кампания за \"максимален натиск\" срещу Иран.Напрежението ескалира след  на Саудитска Арабия на 14 септември, за което Вашингтон и Рияд хвърлят вината върху Техеран.След атаките, които предизвикаха скок на световните цени на петрола, Тръмп първоначално намекна за военен ответен удар. По-късно САЩ разшири дългия си списък със санкции срещу Иран, налагайки още , след като Тръмп даде да се разбере, че не планира военна операция.В речта си, произнесена преди големия военен парад, Рохани призова чуждите сили в Персийския залив да не се месят.\"Ако те са искрени, тогава те не трябва да превръщат нашия регион в място на въоръжена надпревара\", настоя иранският държавен глава.\"Присъствието ви винаги е носило болка и нещастие за региона. Колкото по-далече стоите от нашия регион и нашите страни, толкова повече сигурност ще има за региона ни\", изтъкна още Рохани.След речта му иранските въоръжени сили проведоха парад, показвайки най-новата си техника, включително танкове, ракети и бронирани машини, докато Рохани и висшите военни командири ги поздравяваха.", "date": "2019.09.22", "title": "Иран настоя чуждите сили да не се месят в Персийския залив"}
{"url": "https://news.bg/regions/zadignaha-chast-ot-kontaktnata-troleybusna-mrezha-na-ruse.html", "text": "Крадци задигнаха 250 метра медни проводници по бул. \"България\" в Русе, съобщи БНТ. Повредили са и част от електрическите стълбове. Опитали са се да изкопаят и подземен проводник, но не успели.Тролейбусната мрежа не е под напрежение и те са се възползвали, за да отрежат жиците, като са се качили на 5 метра височина.Над 7 000 лева ще струва на Общината да възстанови щетите.Александър Георгиев, изп. директор на Общински транспорт - Русе обяснява, че докато се възстановят щетите, трафикът по булеварда ще бъде затруднен.По думите му общината търпи загуби и заради шофьори на камиони, които не преценяват габаритите на превозното средство и често късат кабелите.", "date": "2019.09.22", "title": "Задигнаха част от контактната тролейбусна мрежа на Русе"}
{"url": "https://news.bg/crime/priklyuchi-zalozhnicheskata-drama-v-ovcha-kupel.html", "text": "Барикадиралият се в дома си си в столичния квартал \"Овча купел\" 57-годишен мъж е изведен от жилището си. По време на операцията няма пострадали хора или служители на МВР.Това съобщиха от пресцентъра на вътрешното министерство.Припомняме, че вчера бе подаден сигнал за буйстващ мъж. Часове по-късно той се бе барикадирал в жилището си.Последва незабавната реакция на органите на реда и на място пристигнаха екипи на СДВР, които обезопасиха периметъра, с цел да се гарантира сигурността на живеещите в съседство.С него работиха и психолози.", "date": "2019.09.22", "title": "Приключи заложническата драма в \"Овча купел\""}
{"url": "https://news.bg/world/iranska-mediya-tankerat-stena-impero-shte-bade-osvoboden-skoro.html", "text": "Плаващият под британски флаг танкер \"Стена Имперо\", който беше задържан от Иран на 19 юли, ще бъде освободен скоро.Това съобщи полудържавната информационна агенция \"Фарс\". Тя се позовава на изказване на представител от иранските военно-морски сили.\"След издаването на решението за прекратяване на задържането на английския танкер \"Стена Имперо\" и след изтичането на 65 дни този кораб скоро ще започне движението си от пристанището на Бандар Абас към международните води\", заяви Алахморад Афифипур, ръководител на пристанищата и морската организация на Иран в провинция Хормозган.Той не предостави никаква допълнителна информация за това кога танкерът може да бъде освободен.", "date": "2019.09.22", "title": "Иранска медия: Танкерът \"Стена Имперо\" ще бъде освободен скоро"}
{"url": "https://news.bg/regions/mlad-motorist-zagina-kray-dzherman.html", "text": "28-годишен моторист загина след сблъсък с лек автомобил на главен път Е-79 до Джерман.Сигналът за инцидента е подаден в 18.30 часа. Лек автомобил \"Хюндай\", идващ откъм Дупница, прави ляв завой посока центъра на Джерман, за съжаление насреща му идва мотоциклет, който се блъска в предната дясна част на автомобила.Сблъсъкът е станал в лентата на мотоциклета, което означава, че лекият автомобил вече е бил почти завил, за да навлезе в улицата. Тъй като лекият автомобил застава странично на мотоциклета, го изхвърля надясно, той прелита през насрещното платно заедно с мотора до жп релсите.Младият мъж е загинал на място.", "date": "2019.09.22", "title": "Млад моторист загина край Джерман"}
{"url": "https://news.bg/regions/pochina-prof-yulian-vuchkov.html", "text": "\"Преди малко, на 83 годишна възраст във Военна болница почина професор Юлиан Вучков\", написа във \"Фейсбук\" Мартин Карбовски.\"Бог да те прости, професоре, за мен беше разкош да те познавам.Пиша тази жалейка със ясна цел - след като напоследък нашият екип се грижеше за професора (благодарим ви Алина и Виктор !) днес ние се питаме дали ще има кой да организира изпращането му.Надяваме се да не останем сами в тая трудна задача. Просто защото не знаем какво да правим\", добави още журналистът.Юлиан Вучков е роден на 31 януари 1936 г. в град Варна. Завършва гимназия в Хасково и театрознание във ВИТИЗ през 1958 г. Защитава докторска дисертация в Института за литература при Българската академия на науките на тема \"Българската драматургия (1878 - 1944)\". Завежда кабинет по режисура в Творческия дом на актьора през 1959 - 1969, а от 1969 до 1990 е главен редактор на списание \"Театър\".Работи дълги години в Канал 1 (в предаването \"Всяка неделя\"), 7 дни ТВ, където създава рубриката \"Храна за душата\" - предаване, посветено на проблемите и философията на човешкото съществуване. Първото си предаване \"Ум робува, ум царува\" води по Канал 2001 в продължение на три години. По-късно води предаването \"Размисли и страсти\" по телевизия СКАТ. До февруари 2009 г. Вучков е водещ на предаването \"Времена и нрави\" по телевизия ТВ2.В края на февруари 2009 г., Юлиян Вучков е отстранен от телевизия ТВ2, както и неговото предаване \"Времена и нрави\" е свалено от ефир. Впоследствие е преместено в телевизия ББТ, където се излъчва за 4 месеца, а впоследствие напуска канала.През март 2014 г. предаването му \"Времена и нрави\" е преместено в телевизия \"Евроком\". Проф. Вучков е автор е на около 150 публикации в печата и на повече от 20 книги в областта на художествената култура и етиката. Има приблизително 150 участия в телевизионни предавания и 50 участия в Българското национално радио.През май 2006 г. Юлиан Вучков получава награда за цялостно творчество от Съюза на българските писатели, а година по-късно е удостоен с високата награда за цялостно творчество \"Златната муза\"; специално отличени биват трудовете му \"Кратка история на световната драматургия\" и \"Теория на художествената култура\".", "date": "2019.09.22", "title": "Почина проф. Юлиан Вучков"}
{"url": "https://news.bg/world/tramp-bil-gotov-da-pregovarya-s-iran.html", "text": "Американският президент Доналд Тръмп заяви, че е  с плана на Иран за сигурност в Персийския залив. Това съобщи пресслужбата на Белия дом.Според Тръмп, той винаги е отворен за обсъждане на подобен план.В същото време той отбеляза, че не планира никакви срещи с иранското ръководство в кулоарите на Общото събрание на ООН.Преди това иранският лидер Хасан Рухани подчерта, че ще представи пред ООН проект за сътрудничество със страните от региона, за да се гарантира сигурността на Персийския залив., че обмислят освобождаването на плаващия под британски флаг \"Стено импера\".По-рано Тръмп одобри изпращането на нови американски военни в Близкия изток.", "date": "2019.09.22", "title": "Тръмп бил готов да преговаря с Иран"}
