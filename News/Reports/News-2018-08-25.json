{"url": "https://news.bg/int-politics/senatori-poiskaha-dokumentite-ot-sreshtata-tramp-putin.html", "text": "Сенаторите от Демократическата партия Робърт Менендес и Джийн Шахийн поискаха от държавния секретар Майк Помпео да предостави всички записи и документи от срещата между Доналд Тръмп и Владимир Путин, която се проведе през юли в Хелзинки, предаде агенция \"Асошиейтед прес\".В случай, че липсват такива документи, сенаторите искат това да бъде потвърдено.Агенцията напомня, че над два часа двамата президенти разговаряха на четири очи, в присъствието само на преводачите.Досега Белият дом не е предоставил информация за разговорите, а директорът на разузнавателната служба на САЩ Дан Коутс заяви, че не знае какво се е случило в стаята, където са разговаряли Тръмп и Путин.В писмо, изпратено от Менендес и Шахийн до Държавния департамент, се посочва, че ситуацията изисква спешно разглеждане от Конгреса.\"Руските чиновници са облагодетелствани при липсата на информация от страна на Белия дом, която им дава възможност да разпространят своята, може би невярна интерпретация за това какво е станало на срещата\", аргументират се сенаторите.Агенцията напомня също, че на съвместната си пресконференция с Путин, Тръмп показа благоразположеност към позицията на руския президент и отхвърли становището на американските спецслужби за руската намеса в изборите за президент на САЩ.Изявленията на Тръмп породиха призиви от страна на демократите да бъде призован американският преводач, който е присъствал на срещата, за да даде показания пред Конгреса. Инициативата им обаче беше блокирана от републиканците.", "date": "2018.08.25", "title": "Сенатори поискаха документите от срещата Тръмп-Путин"}
{"url": "https://news.bg/regions/vazstanoviha-dvizhenieto-po-patya-varna-burgas-sled-intsident-s-goryasht-avtobus.html", "text": "Заради горящ автобус временно се ограничава движението по път I-9 Варна -Бургас в района на Несебър, съобщиха от Пътната агенция.Към 17:20 от АПИ съобщиха, че е възстановено движението по път I-9 Бургас-Варна в района на Несебър.Преди това обходният път бе през КПП-Кошарица - Тънково - Дюлински проход - Обзор.Към 14:39 часа от АПИ информираха, че движението по път I-9 Бургас-Варна в района на Несебър е в една лента, поради горящ автобус.От МВР съобщиха, че няма пострадали при инцидента с автобус на пътя Бургас-Варна, в района на Кошарица.Към 13.25 часа е получен сигнал за запалил се в движение автобус в територията на Бургас, след КПП Кошарица, посока Обзор.Няма пострадали, пътниците своевременно са напуснали превозното средство, като са взели и багажа си.На мястото са пристигнали патрули на Пътна полиция и на пожарната. Пътят е затворен до освобождаването на пътните платна.", "date": "2018.08.25", "title": "Възстановиха движението по пътя Варна-Бургас след инцидент с горящ автобус"}
{"url": "https://news.bg/regions/s-protest-kray-elhovo-iskat-proverka-na-probite-za-chuma.html", "text": "Протест край Елхово срещу политиката на Министерство на земеделието се проведе по обяд. Хората искат яснота за отрасъл животновъдство в Странджа.Протестиращите поискаха земеделският министър Румен Порожанов да провери начина, по който са взети пробите при заболяването от чума по дребните преживни животни. Те искат да знаят и как точно е изолиран щама на болестта, информира БНР.Същевременно животновъди от Елхово, които попадат в карантинната зона и нямат право да продават животни и мляко, се притесняват, че протестът е в нечия полза. \"Ние си мислим, че просто някой си прави политически дивиденти на наш гръб\", казаха животновъди.Организатори на протеста са група граждани, които втори месец живеят на палатки пред стопанство от 200 овце в град Болярово. Според доброволците, заболяване няма и доказателство затова е стадото на Тодор Янев, в което има две съмнителни проби за чума.Припомняме, стадото на Янев също бе определено за евтаназиране, но земеделският министър лично отложи заповедта с условието да бъдат взети втори проби. Собствениците не допуснаха ветеринарите, защото се опасяваха от манипулации.Протестиращите настояват заповедта на агенцията за умъртвяване на животните да отпадне: \"Защото вече повече от 65 дни животните са живи и здрави\".На протеста, дойдоха и собственици на убити животни от село Шарково. Една от тях е Ана Петрова. \"Няма нито едно агне, липсват ми яренцата. Тези пари не могат да стигнат за нищо, нито да си изплатя кредита, нито мога да си закупя някакви животни\", каза стопанката на евтаназираното стадо.Протестиращите заявиха, че идната седмица ще затворят пътя.Припомняме, заради подозрение за чума по дребните преживни животни в Странджа бяха избити хиляди кози и овце. Това бе основният поминък на останалите предимно възрастни хора там.В акцията по ., от БАБХ бяха привлекли и външни лица.В същото време доброволци от цяла България се опитваха с жива верига да отложат , защото искаха да видят документи, с които да се докажат положителни взетите проби.На 14 юли .По-късно - 20 юли,  като мерки, съответстващи на законодателството на ЕС.На  на реални животни се прикриват субсидии от фиктивни земеделски стопани и източване на пари от бюджета. Мотивът им бе, че 2 месеца няма умряло дребно преживно животно от чумата.В отговор на исканията от БСП , че няма да има оставки. Според директора на БАБХ Дамян Илиев, ако подаде оставка, значи не си е свършил работата.", "date": "2018.08.25", "title": "С протест край Елхово искат проверка на пробите за чума"}
{"url": "https://news.bg/int-politics/na-poseshtenie-v-azerbaydzhan-merkel-prizovava-za-mir-s-armeniya.html", "text": "Ангела Меркел предлага Германия да помогне за дипломатическо решение на конфликта между Азербайджан и Армения. Баку е последната спирка на канцлера в тридневно посещение в Южен Кавказ, съобщава \"Дойче Веле\".Германският канцлер коментира, че Берлин може да посредничи за разрешаване на дългогодишния териториален спор за Нагорни Карабах.\"Германия иска да помогне за намирането на мирни решения\", коментира Меркел и добави, че конфликтът е голяма тежест за региона.Тя призовава за по-силно икономическо сътрудничество с Азербайджан. Двамата с президента Илхам Алиев обсъждат правата на човека и възможностите за разширяване на енергийните пазари, за да се избегне зависимостта от руски газ, както и усилията за прекратяване на конфликта в Нагорни Карабах.Азербайджан е последната спирка на Меркел в тридневна обиколка, включваща и Грузия и Армения.Нагорни Карабах е планински граничен регион, официално принадлежащ на Азербайджан, но е окупиран от арменски сили във военен конфликт в началото на 90-те години на миналия век, след разпадането на Съветския съюз.Повече от 20 години двете страни спорят и със спорадични прояви на насилие по границата. Азербайджан многократно заплашва да си върне района със сила, докато Армения твърди, че ще смаже всяка военна намеса.", "date": "2018.08.25", "title": "На посещение в Азербайджан Меркел призовава за мир с Армения"}
{"url": "https://news.bg/crime/razsledvat-katastrofa-s-uchastie-na-bashtata-na-prezidenta-rumen-radev.html", "text": "Инспекторатът на МВР проверява дали е имало опит да се прикрие инцидент, при който бащата на президента Румен Радев е ударил с колата си триколка на мъж с увреждания, информират от breaking.bg.Инцидентът е станал на 17 август. Автомобилът на Георги Радев е участвал в катастрофа на кръгово кръстовище в Харманли.Мъжът от триколката е откаран в болница. От полицията в Харманли уточняват, че в момента тече вътрешна проверка дали органите на реда са действали правилно.По-късно БНР съобщи, че главният прокурор Сотир Цацаров е разпоредил на Окръжната прокуратура в Хасково да провери сигнала за катастрофа от 17-и август с участието на бащата на президента Румен Радев - Георги.Проверката ще установява и дали има прикриване на престъплението от страна на служителите на МВР.След това и от МВР съобщиха, че вътрешният министър Валентин Радев е разпоредил проверка във връзка с пътен инцидент на територията на РУ-Харманли.Проверката се извършва от екипи на Главна дирекция \"Национална полиция\" и Дирекция \"Инспекторат\" на МВР. В хода й са разпитани служителите, обслужили местопроизшествието, както и пострадалият при инцидента, иззети са записи от видеокамери и друг доказателствен материал.Резултатите от проверката ще бъдат докладвани на прокуратурата.", "date": "2018.08.25", "title": "Разследват катастрофа с участие на бащата на президента Румен Радев"}
{"url": "https://news.bg/int-politics/rusiya-sasht-planirat-nova-ataka-v-siriya-pod-falshiv-pretekst.html", "text": "Руското министерство на отбраната коментира, че САЩ, Великобритания и Франция се готвят да извършат въздушно нападение срещу Сирия под предлог, че правителството в Дамаск употребява химически оръжия, съобщава PressTV.Говорителят на министерството Игор Конашенков обяснява, че група екстремисти, обучени от частна британска военна компания за работа с отровни материали, вече са пристигнали в северозападната провинция Идлиб в Сирия.\"За да извършат предполагаемата \"химическа атака\" в град Джиср ал-Шугур в провинция Идлиб, бойци от групата Тахрир ал-Шам са доставили хлор ... в селище на няколко километра от града\", допълва Конашенков.Руският генерал предупреждава още, че евентуална атака с газ в Сирия ще бъде последвана от Западна атака срещу арабската държава.\"Тази провокация с активното участие на британските специални служби ще послужи като друг претекст за САЩ, Великобритания и Франция да извършат ракетна атака срещу сирийското правителство и икономически съоръжения\", добавя той.Конашенков отбелязва, че американският разрушител USS ​​The Sullivans, въоръжен с 56 ракети е пристигнал в Персийския залив, а бомбардировач на САЩ В-1В, превозващ 24 ракети AGM-158 JASSM е в базата Ал Удеид в Катар.\"Действията на западните държави, независимо от публичните им изявления, са насочени към още едно рязко влошаване на ситуацията в Близкия изток и до прекъсване на мирния процес на територията на Сирия\".Съветникът по националната сигурност на САЩ Джон Болтън е предупредил руския си колега Николай Патрушев, че Вашингтон е готов да предприеме силни военни действия срещу Сирия, ако се използва химическо оръжие в Идлиб.На 14 април САЩ, Великобритания и Франция започнаха координирана ракетна атака срещу обекти и изследователски съоръжения близо до Дамаск и Хомс с цел да парализира способността на сирийското правителство да произвежда химикали.Атаката бе една седмица след предполагаема газова атака срещу град Дума. Както Дамаск, така и Москва обвиняват доброволците - \"Бели каски\", че са подготвили и инсценирали атаката с химическо оръжие в Дума.По време на пресконференция с руския си колега Сергей Лавров в Москва в петък турският външен министър Мевлют Чавушоглу заяви, че двете страни могат да си сътрудничат за разделянето на \"терористите\" в Идлиб от опозиционни групи.\"Военно решение там ще предизвика катастрофа. Не само за региона на Идлиб, но и за бъдещето на Сирия, това ще предизвика катастрофа, а сблъсъците може да продължат дълго време\", коментира Чавушоглу.Лавров допълни, че положението в Идлиб е \"сложно\" и призова за отделяне на бойците от опозиционните групи.", "date": "2018.08.25", "title": "Русия: САЩ планират нова атака в Сирия под фалшив претекст"}
{"url": "https://news.bg/int-politics/papa-frantsisk-pristigna-v-irlandiya.html", "text": "Папа Франциск пристигна в Ирландия. Това е първата от 39 години визита на главата римокатолическата църква в тази страна.Посещението е на фона на многочислени скандали за педофилия от католически свещеници, информира Евронюз.Когато през 1979 г. в Ирландия пристигна папа Йоан Павел II, над три четвърти от жителите на страната са отишли да го видят. В това време в Ирландия са били забранени разводите и контрацепцията.Към момента страната е значително променена. За последните три години ирландските избиратели на два пъти оспориха мнението на Църквата, гласуваха на референдум за легализация на еднополовите бракове и абортите.Мнозина помогнаха за подкопаване авторитета на (римокатолическата) Църква и разобличиха в различни държави случаите на педофилия от католически свещеници. Броят на разкритите случаи на сексуални посегателства от страна на католически свещеници нарасна лавинообразно след 1990 г. Ирландия не е изключение.В очакване на протести от страна на пострадалите в навечерието на визитата в Ирландия папа Франциск се обърна към всички вярващи с призив да изкоренят злоупотребата на духовниците и с обещание, че църковната йерархия повече няма да укрива виновните от правосъдието.Основният акцент при визитата на папа Франциск е участието във всемирната среща на католическото семейство. Затова той ще посети стария Нок в северозападната част на страната, където, според преданието, в 19 век са се появили Богородица, Йосиф Обручник и Йоан Богослов.", "date": "2018.08.25", "title": "Папа Франциск пристигна в Ирландия"}
{"url": "https://news.bg/politics/borisov-zabavya-izpalnenieto-na-reshenie-na-obshtinskiya-savet-v-tsarevo.html", "text": "Премиерът Бойко Борисов забавя изпълнението на решението на общинския съвет в Царево докато са изяснят претенциите на еколозите. Това заяви той пред журналисти в Кърджали, цитиран от БНР.В Кърджали Борисов нагледа ремонтите на средновековния манастирски комплекс \"Св. Йоан Предтеча\" и на Професионалната гимназия по селско и горско стопанство.Премиерът не е разговарял с областния управител на Бургас за плаж Силистар. Областния управител на Бургас има правомощията да спре изпълнението на решението на Общинския съвет. Обществеността трябва да бъде успокоена, беше категоричен премиерът Бойко Борисов.Припомняме, в петък вечерта от ПП ГЕРБ информираха, че премиерът Бойко , е наредил на кмета на Царево Георги Лапчев да задържи и да не изпълнява решението на Общински съвет - Царево по казуса \"Силистар\".В петък през деня по време на извънредно заседание на общинския съвет в Царево бе приета от общинските съветници от ГЕРБ докладна на Лапчев, според която може да се разреши строителство в защитена зона \"Силистар\". .Борисов заяви, че няма информация Турция да е готова да строи атомна централа близо до нашата граница на Южното Черноморие. В същото време Борисов обясни, че има интерес от турска страна да се изкупува ток от АЕЦ \"Белене\", ако атомната централа бъде построена.Премиерът коментира и състоянието на военновъздушните сили.  В отговор на критиките на президента Румен Радев заяви, че не вижда защо президентът непрекъснато атакува правителството за състоянието на военната ни авиация. \"Дълги години той беше главнокомандващ на военновъздушните сили, нека той да поеме отговорност за това време, когато той беше техен командващ\", каза премиерът Бойко Борисов.Припомняме, ., когато при повторния му рапорт за напускане бе освободен от поста.\"За съжаление инцидентите със самолети в страната се случват по време на тренировка. Хубаво е някой да поеме вината и да каже, че толкова години съм бил шеф на ВВС, сигурно и аз имам вина. Не, само правителството, само Борисов, само министъра\". Така отговори министър-председателят Борисов на журналистически въпрос за последните инциденти с пилоти. Премиерът допълни, че подобни случаи има и в други държави.Междувременно от правителствения пресцентър съобщиха, че правителството е отпуснало общо 1 млн. лева за строежа на манастира средновековния манастир комплекс \"Свети Йоан Предтеча\" в града - 800 хиляди лева през 2015 г. и 200 хиляди лева през 2017 г.\"Храмът беше само музей, благодарение на Вас вече е действащ духовен център\", каза отец Николай на министър-председателя. Отец Николай подари на премиера Бойко Борисов икона на Св. Йоан Предтеча.За ремонта на Професионалната гимназия по селско и горско стопанство в Кърджали са изразходвани 1,3 млн. лв. по Оперативна програма \"Региони в растеж\". В момента ремонтни дейности в града текат в 6 училища за 9 млн. лв. Общо 13 млн. лв. са отпуснатите средства за образователна инфраструктура само в гр. Кърджали.", "date": "2018.08.25", "title": "Борисов забавя изпълнението на решение на Общинския съвет в Царево"}
{"url": "https://news.bg/int-politics/arestuvaha-aleksey-navalni-v-moskva.html", "text": "Арестуваха лидера на руската опозиция Алексей Навални в Москва, съобщи obozrevatel.com.Прессекретарят на политика Кира Ярмиш написа в своя Туитър, че Навални е задържан при влизането си в дома. По думите й, не е ясна причината за ареста на Навални. Сега той се намира в ОВД \"Даниловский\".Освен това силоваците са му взели мобилния телефон.Припомняме, на 15 май Тверският съд в Москва арестува Навални за 30 дни. Тогава мотивът беше организация на антипутинския митинг \"Он нам не царь\" (Той не е нашият цар), който се проведе на 5 май.Междувременно правителствената агенция ТАСС съобщи, че властите в Москва ще разгледат заявката на блогъра Алексей Навални за провеждане на митинг в руската столица на 9 септември. Информацията е на началника на столичния Департамент за регионална сигурност Владимир Черников.По-рано Навални бе съобщил, че е подал заявка за провеждане на митинг на 9 септември в центъра на Москва за промените в пенсионната възраст.", "date": "2018.08.25", "title": "Арестуваха Алексей Навални в Москва"}
{"url": "https://news.bg/politics/borisov-na-perperikon-prodalzhavame-da-razkrivame-arheologicheski-selishta.html", "text": "По време на посещението си в Перперикон премиерът е изразил надежда, че археологическите находки ще помагат и на децата, и на туристите, и на всеки българин да се върне в историята, информираха от МС.Заедно с министъра на културата Боил Банов премиерът посети последните открития при разкопките на скалния град Перперикон. По местата, където се изграждат инфраструктурни обекти в страната, продължава да се откриват археологически селища, посочи Борисов.По време на проучванията през последните 3 години в Перперикон е открита най-голямата известна досега раннохристиянска църква в Родопите. В трикорабната базилика са запазени цели колони, капители, корнизи и други архитектурни детайли. Край църквата археолозите разкриват и други късноантични и средновековни сгради, както и обширен некропол.", "date": "2018.08.25", "title": "Борисов на Перперикон: Продължаваме да разкриваме археологически селища"}
{"url": "https://news.bg/politics/rumen-radev-narodite-se-obrashtat-kam-sebe-si-izpraveni-pred-zaguba-na-identichnost.html", "text": "\"През годините патриотизмът беше отричан, но днес народите отново се обръщат към себе си, изправени пред заплахата от историческата амнезия и загуба на идентичност. Това е критичен и рискован исторически момент\".Това каза президентът Румен Радев в речта си на връх Шипка по повод 141-ата годишнина от Шипченската епопея, информираха от администрацията на президента.Според него предизвикателствата на днешния ден лесно могат да подхранят агресивния национализъм и ксенофобията. В такъв момент за нас, българите, е важно да черпим вдъхновение от просветения патриотизъм на възрожденците: отворен към света, но уверен в своята сила и достойнства, убеден е държавният глава.На Шипка всички вие преподавате урок по история на цяла България. В последните десетилетия немалко бе сторено, за да бъде изтрита и пренаписана тази история в услуга на политическите шарлатани от ново време.\"Както и преди няколко месеца, в мартенския сняг, тук отново сте хиляди. И както Вазов казва, с вашето присъствие на този легендарен връх, вие \"строшавате на клеветата зъбът\". И това не е празен патос, защото залогът на нашата почит към истината и историята, уважаеми дами и господа, е нашето достойнство\", каза Радев.Той цитира думите на Иван Вазов за връх Шипка: \"див, чутовен връх, на който шепа български и руски храбреци оставиха костите си, за да възкръсне България\". И днес хиляди сънародници от четирите краища на Родината отново сте тук, за да си припомним как от кървавия мъх разцъфтя най-светлият национален идеал, посочи президентът.Словото си Радев завърши с думите:\"Вечна памет за героите на Шипка!Да живее България!\"", "date": "2018.08.25", "title": "Румен Радев: Народите се обръщат към себе си, изправени пред загуба на идентичност"}
{"url": "https://news.bg/education/remontirat-500-uchilishta-za-2-godini.html", "text": "500 училища и детски градини ще бъдат ремонтирани през тази и следващата година по оперативна програма \"Региони в растеж\" и по програмата за развитието на селските райони. Това стана ясно от думите на образователния министър Красимир Вълчев при посещението му в Кърджали, съобщиха от МОН.За новия програмен период ще бъдат обновени 140 професионални гимназии. По-рано през деня Вълчев, заедно с премиера Борисов, регионалния министър Николай Нанков и кмета на Кърджали Хасан Азис посетиха ремонтираната сграда на Професионалната гимназия по селско и горско стопанство в града.Ще продължим да преструктурираме приема и да даваме приоритет на онези училища, които обучават по технически и аграрни специалности, е казал Вълчев пред учителите в гимназията.Професионалната гимназия по селско и горско стопанство е ремонтирана за 1,3 млн. лева. Ремонтните дейности се състоят в смяна на дограмата, саниране на сградата, хидроизолация на покрива и довършване на оградата на училището.Министър Вълчев е обявил, че в две от шестте училища ремонтите ще приключат до началото на годината. За другите ученици е намерена материална база. Министърът е разговарял с ръководството на Пловдивския университет, които ще предоставят стаи в сградата на своя филиал в Кърджали. Вълчев е подчертал, че в Кърджали в най-голям процент от всички градове учениците ще се ползват от обновена материална база.В гимназията по селско и горско стопанство в Кърджали, която е с регионално значение, обновяването включва и учебно-техническо оборудване.В Кърджали се ремонтират шест училища. В две от тях ремонтите ще приключат до началото на учебната година. Общата стойност на ремонтите е 9 млн. лева.За другите ученици е намерена материална база. Министърът е разговарял с ръководството на Пловдивския университет, които ще предоставят стаи в сградата на своя филиал в Кърджали. Вълчев подчерта, че в Кърджали в най-голям процент от всички градове учениците ще се ползват от обновена материална база.", "date": "2018.08.25", "title": "Ремонтират 500 училища за 2 години"}
{"url": "https://news.bg/crime/zaginaliyat-pilot-na-letishte-balchik-e-sevdalin-valnarov.html", "text": "52-годишният варненски бизнесмен Севдалин Вълнаров е загиналият пилот на ултралек двуместен самолет, който се разби на летище Балчик, съобщи БНР.Припомняме, самолетът се е приземил твърдо, при което е подскочил и при такава ситуация е неуправляем. Преобърнал се през крило по гръб и се запалил. Загиналият пилот е на 52 години, от Варна. Инцидентът стана в петък - 24 август вечерта.На огледа на летището в Балчик присъства и следовател от Националната следствена служба, както и експерти от звеното за разследване на инциденти към Министерството на транспорта.Както съобщихме по-рано, окръжната прокуратура в Добрич е образувала досъдебно производство за разследване на обстоятелствата, довели до инцидента.Вълнаров като любител пилот имал около 60 часа нальот, заяви Христо Христов, който оглавява Звеното за разследване на авиационни произшествия към Министерството на транспорта, пред Нова телевизия.Към момента водещата версия за инцидента е неправилната преценка на пилота при подхода за кацане и евентуално усложнена метеорологична обстановка.Севдалин Вълнаров е роден през 1966 г., завършил е Математическа гимназия в Русе, след това ВНВТУ \"Тодор Каблешков\", специалност \"Транспортно строителство\" с квалификация Строителен инженер.От 1989 г. до 1996 г. е офицер във войските на Министерство на транспорта. От 1999 г. до май 2014 г. Вълнаров е собственик и управител на фирма \"Рубикон инженеринг\" ООД, с предмет на дейност независим надзор в проектирането и строителството.През май 2014 г. фирмата се преобразува в Еднолично акционерно дружество и той започва да изпълнява функциите на Изпълнителен директор.Вълнаров бе и председател на УС на Българската асоциация на консултантските фирми по железопътно строителство.", "date": "2018.08.25", "title": "Загиналият пилот на летище Балчик е Севдалин Вълнаров"}
{"url": "https://news.bg/crime/16-zaginali-v-katastrofa-na-patya-sofiya-svoge.html", "text": "При тежка катастрофа с автобус в Своге загинаха 16 души. Други 21 души, които са се намирали в превозното средство, са ранени. Съобщава се и за трима пострадали, които са пътували с други коли, участвали в сблъсъка. Към 19 ч. информациите сочеха 13 жертви. Вътрешният министър Валентин Радев заяви на извънреден брифинг, че лично е информирал Народното събрание, президента, министър-председателя и главния прокурор. След като за тежкото произшествие е получен сигнал на тел. 112, са мобилизирани екипи, които са дошли на място.Психолози от Института на МВР са ангажирани да окажат помощ след тежкия инцидент. Те помагат както на близки на загиналите и пострадалите, така и на спасителите - пожарникари и полицаи. Има свидетели на случилото се.Автобусът е влязъл в съприкосновение с три автомобила и се е преобърнал няколко пъти вдясно през мантинелата. Той се е озовал на 20-30 метра разстояние, в реката.В него е имало 33-ма пътници плюс шофьора.Сред ранените е водачът, който е настанен в ИСУЛ. Състоянието му обаче не позволява да бъде разпитан.Има щети и по ударените от автобуса автомобили.Заместник-министърът на транспорта Ангел Попов добави, че настилката на пътния участък, където е станала катастрофата, не е нарушена, има нормално оттичане на водата, от което следва, че състоянието на пътя не е причина за трагедията. Имало е проливен дъжд. Предстои да се направи експертиза, която да установи какво е довело до катастрофата.Инцидентът е станал в очертанията на Своге, в урбанизирана територия.Фирмата, чиято собственост е автобусът, има шест моторни превозни средства. Всичките ѝ документи са изправни, но има съмнения, че автобусът не е преминал повторна техническа проверка в началото на август.Шофьорът има нужния психологически тест, допълни Попов.По-късно и президентът Румен Радев даде брифинг пред \"Пирогов\".\"Днешната катастрофа на пътя София-Своге е с надведомствени проблеми на всички министерства. Министерският съвет трябва да предприеме дълбоки и сериозни мерки, за да не се случват повече такива инциденти.\" - заяви той.Радев изрази съболезнованията си към близките роднини на починалите хора и коментира, че трагедията е много голяма. Само една жена е контактна, с добро самочувствие, и се надявам да се оправи, сподели Радев.Той благодари на Пожарната безопасност и лекарските екипи, благодарение на които се спасяват човешки животи.\"Борбата е за всеки живот и се надявам нашите лекари да направят всичко възможно, за да могат хората да оцелеят\", посочи държавният глава.\"Ще имам разговори с Министерството на здравеопазването и Министерството на вътрешните работи какво да направим занапред. Що се касае за \"Пирогов\", това е една голяма институция и нейното значение се вижда в кризи като днешните.\" - обясни Румен Радев.Той добави, че със здравния министър Кирил Ананиев са обсъдили координацията и разпределението на тежко ранените хора.На мястото на произшествието е пристигнал прокурор Медаров, за да може да се отвори пътят и да се пусне движението.Осигурени си обходни пътища, а в неделя, на 26 август, в 14:00 часа, МВР организира среща, за да бъдат обсъдени какви други мерки да се предприемат.Най-тежко ранените пътници са транспортирани в \"Пирогов\", ВМА, Окръжна болница \"Св. Анна\", ИСУЛ.В \"Св Анна\" са приети общо шестима души - четири жени и двама мъже. Едната пациентка е в критично състояние, предстои ѝ тежка информация. В лечебното заведение не се очакват повече линейки с пострадали.Във Военномедицинската академия е предприета пълна мобилизация на екипите. По заповед на началника на болницата бригаден генерал професор д-р Венцислав Мутафчийски, са разкрити допълнителни реанимационни места. Освен спешните екипи от нощната смяна, в готовност продължават да са и тези от дневната. На място е и самият проф. Мутафчийски. До момента не е известно колко от пострадалите ще се лекуват във ВМА. Областната дирекция на МВР разкри телефон, на който близките могат да потърсят информация за пострадалите: 02 982 50 39.Според очевидци, маршрутка с пътници е паднала в река Искрецка при силна буря в района и видимостта е била ниска. По-късно стана ясно, че се е обърнал автобус.Той е превозвал пенсионери, които са се връщали от екскурзия. Част от пострадалите са от село Световрачане, каза кметът на селото Светла Николова. Хората са били на екскурзия до манастира \"Седемте престола\", организирана от местния пенсионерски клуб и от транспортна фирма.От МВР съобщиха, че към 17.10 е получен сигнал за инцидент с автобус в района между Лесков дол и Своге, на около 2 км преди града, посока от София.Към 21 часа беше уточнено, че има 16 загинали и 5-има тежко ранени. Автобусът се е обърнал заради силната буря на един от завоите при Лесков дол. 53-годишният шофьор е настанен в ИСУЛ.Към 22:30 ч. вече се съобщаваше за 16 загинали.Автобусната фирма е със седалище Божурище.Продължава работата на следствените екипи.Съобщава се, че автобусът е излязъл извън пътното платно, преобърнал се е и е паднал на площадка под нивото на пътя.По-късно от администрацията на президента информираха, че държавният глава отменя участието си в тържествената заря-проверка тази вечер в град Габрово по случай отбелязването на 141 години от Шипченската епопея заради трагедията. Президентът Румен Радев изразява най-искрените си съболезнования към семействата и близките на загиналите при тежката катастрофа край град Своге.Участъкът на инцидента София-Своге временно е затворен за движение. Трафикът се спира от патрули на Пътна полиция откъм Нови Искър и Ребърково.Обходният маршрут към гр. София е: гр. Своге - Искрец - Бучин проход.Посока гр. Своге: път II-18 Околовръстен път - Костинброд - Бучин проход.", "date": "2018.08.25", "title": "16 загинали в катастрофа на пътя София-Своге"}
{"url": "https://news.bg/bulgaria/bashtata-na-prezidenta-e-blasnal-invalid-rumen-radev-ne-komentira.html", "text": "Бащата на президента Румен Радев е блъснал с колата си инвалид с триколка. Това е станало в Харманли на 17 август, но до днес случаят не беше огласен.Появиха се публикации, че е имало опит тази информация да бъде прикрита, затова главният прокурор и вътрешният министър разпоредиха проверка по случая, предаде Нова телевизия.81-годишният Георги Радев е шофирал личния се мерцедес, в който е пътувала и съпругата му. На кръгово кръстовище той е отнел предимството на триколката и я е блъснал.В Youtube се появи запис от камерите за видеонаблюдение, на който се вижда, че пострадалият пада на пътя, мерцедесът спира, но водачът не слиза да му помогне.Пострадалият - Стефан Тодоров, е откаран в болница с линейка.Полицаите са съставили акт на пострадалия, въпреки че вината за катастрофата не е била негова.Инцидентът не е отразен в полицейската сводка, което породи коментарите, че става дума за умишлено укриване. От полицията са пояснили, че това не е направено, тъй като при катастрофата има само материални щети, а пострадалият е бил само одраскан.Междувременно обаче стана ясно, че той бил с натъртвания на ръката и крака.От видеото не личи да са взети проби за алкохол на участниците в произшествието.  Първоначално не беше огласено кой е пострадалият. Първи сайтът Фактор установи самоличността му и се свърза с него, но той реагира лаконично: \"За какво ме безпокоите? Нищо не искам да говоря. Не съм пускал жалба в МВР. Не ми се говори по този въпрос, айде чао, довиждане.\"Сайтът съобщи, че разполага със свидетелства на очевидци, според които непосредствено след катастрофата той е заявил намерение да подаде жалба в МВР.По-късно Стефан Тодоров заяви пред Нова телевизия: \"Видях колата, че идва, но помислих, че ще спре. Той не ме е видял - дали от слънцето, дали от нещо друго...\"Той допълни, че няма претенции към Георги Радев и няма да го съди.От президентството нито потвърдиха, нито отрекоха новината, но заявиха, че институцията не e упражнявалa натиск над МВР.Самият Румен Радев, който участва в честването на подвига на българските опълченци на връх Шипка, се въздържа от коментар по случая.Междувременно бившият депутат от ГЕРБ Антон Тодоров заяви, че след инцидента президентът е посетил Симитли. В статус във Фейсбук той коментира, че \"милиционерите в Харманли са \"съветвани\" от лидера на БСП там Лисков да си траят, а Радев е отишъл там, за да види дали всичко е направено според нарежданията му\".От главната прокуратура заявиха, че и до момента в Районната прокуратура в Харманли не е постъпвала никаква информация\"До настоящия момент официално, а и неофициално в Районната прокуратура в Харманли не е постъпвала никаква информация. За този инцидент не е докладвано по надлежния ред и едва днес, от медиите ние, като прокурори, научваме за този инцидент. Затова и главният прокурор се самосезира и разпореди лично да се извърши проверка от Окръжна прокуратура - Хасково\". Това заяви Румяна Арнаудова, говорител на главния прокурор, цитиран от Нова телевизия.По думите й, проверката ще бъде по две основни направления. Първото ще бъде за това има ли извършено престъпление по транспорта.\"От всички информации, които изчетохме, както и от видеото, което беше разпространено, очевидно се касае за ПТП, за което по закон органите на МВР са били длъжни да информират прокуратурата. Престъпление от общ характер ще е налице само тогава, когато пострадалото лице е получило средна или тежка телесна повреда.\" - поясни Арнаудова.", "date": "2018.08.25", "title": "Бащата на президента е блъснал инвалид, Румен Радев не коментира"}
{"url": "https://news.bg/health/kiril-ananiev-kritichno-e-sastoyanieto-na-postradalite-v-katastrofata-pri-svoge.html", "text": "Има опасност за живота на хората, заяви министърът на здравеопазването Кирил Ананиев. Нараняванията им са по крайниците, има и с фрактура на гръбнака.Това каза здравният министир Кирил Ананиев на извънреден брифинг.Много критично е състоянието на хората, има опасност за техния живот, вследствие тежката катастрофа на пътя София-Своге. 15 линейки бяха изпратени на мястото на тежкото пътно транспортно произшествие, 9 от столицата, 3 от Монтана и 3 от Враца.Пирогов нямат капацитета да приемат повече пациенти. Останалите ранени ще постъпят във ВМА и \"Св. Анна\".Припомняме, при тежка катастрофа край Своге починаха 15 души, 27 са ранени. Те са в \"Пирогов\", ВМА, Окръжна болница, включитено и УМБАЛ Царица Йоанна - ИСУЛ.Четирима от шестимата пациенти в \"Пирогов\" са в критично състояние и с голяма опаност за живота, уточни Ананиев. Правим всичко възможно да помогнем на хората, които са оцелели, обясни здравният министър и добави, че ще се намери начин да се уведомят близките на починалите хора, след справка по личните карти.Пълна мобилизация на силите е създадена във ВМА във връзка с инцидента в Искърското дефиле, станал по-рано днес. По заповед на началника на болницата бригаден генерал професор д-р Венцислав Мутафчийски, са разкрити допълнителни реанимационни места. Освен спешните екипи от нощната смяна, в готовност продължават да са и тези от дневната. На място е и началникът на ВМА бригаден генерал професор д-р Венцислав Мутафчийски.Към момента няма информация за броя на пострадалите, които ще бъдат транспортирани във ВМА.Ананиев определи катастрофата като много тежка и посочи, че дневните и нощните центрова на болниците, в които са транспортирани тежко ранените работят на пълни обороти.Здравният министър поясни, че нараняванията на ранените хора са наранени крайници и фрактура на гръбнака. Министър Ананиев изрази и своите най-искрени съболезнования към близките и приятеите на починалите хора.От кръвния център са осигурили кръв от всички необходими кръвни групи, допълни Ананиев.Част от пострадалите са от село Световрачане, каза кметът Светла Николова. Хората са били на екскурзия, организирана от местния пенсионерски клуб и фирма.Областната дирекция на МВР разкри телефон, на който близките могат да потърсят информация за пострадалите: 02 982 50 39.", "date": "2018.08.25", "title": "Кирил Ананиев: Критично е състоянието на пострадалите в катастрофата при Своге"}
{"url": "https://news.bg/society/ponedelnik-e-den-na-natsionalen-traur.html", "text": "С решение на Министерски съвет понеделник ще бъде обявен ден на национален траур в памет на жертвите от тежката катастрофа край Своге.Това написа премиерът Бойко Борисов в профила си във Фейсбук.Правителството изказва своите съболезнования на близките на загиналите. В тяхна памет националните флагове на всички държавни институции ще бъдат свалени наполовина.", "date": "2018.08.25", "title": "Понеделник е ден на национален траур"}
{"url": "https://news.bg/int-politics/turski-deputat-izbyaga-v-gartsiya.html", "text": "Бившият турски депутат Лейла Бирлик избяга в Гърция, за да иска политическо убежище, съобщи телевизия \"Скай\".Лейла Бирлик е предпочела да премине с каналджии река Марица при Александруполис.На гръцка земя тя се е предала на гръцките власти и е поискала политическо убежище. В момента 44 - годишният турски политик се намира в Солун. Там Бирлик се очаква да чака решението на гръцките власти.Лейла е бивш депутат от прокюрдската Демократична партия на народите. Има присъда от 21 месеца затвор, но поради обжалването е била на свобода.Турски медии спекулират как Бирлик е успяла да избяга в Гърция при положение, че ѝ е било забранено да се движи свободно.Бирлик е обвинена в сътрудничество с ПКК, която Анкара смята за терористична организация. Тя е от провинция Сърнак в Югоизточна Турция, където кюрдите са мнозинство. Турската провинция граничи с Ирак и Сирия.Ново напрежение във вече напрегнатите отношения между Атина и Анкара се очаква да предизвика случаят с Лейла Бирлик.", "date": "2018.08.25", "title": "Турски депутат избяга в Гърция"}
{"url": "https://news.bg/int-politics/sasht-oryazaha-pomoshtta-za-palestintsite.html", "text": "САЩ преразгледаха решението си за отпускане на помощ на Палестина в размер на 200 млн. долара, предаде АП.Мярката е взета по искане на президента Доналд Тръмп. Орязването на финансовата инжекция е отговор на Белия дом за действията на групировката \"Хамас\". Държавният департамент обясни, че парите ще отидат за редица други проекти в Западния бряг и ивицата Газа.Това решение \"взема предвид предизвикателствата, пред които е изправена международната общност в оказването на помощ в Газа, където контролът върху Хамас застрашава живота на народа на Газа и влошава вече тежката хуманитарна и икономическа ситуация\", отбелязаха в декларация от Белия дом.По-рано палестинският лидер Махмуд Абас заяви, че палестинските власти възнамеряват да преразгледат всички споразумения с Израел.", "date": "2018.08.25", "title": "САЩ орязаха помощта за палестинците"}
{"url": "https://news.bg/disasters/ekvador-otvori-granitsata-si-za-bezhantsi-ot-venetsuela.html", "text": "Еквадор отвори границата си за бежанци от Венецуела, предаде Ройтерс. Близо 35 автобуса се очакват да пристигнат.Мнозинството венецуелци влизат в Еквадор от Колумбия, за да продължат пътя си след това в Перу, Боливия, Чили и Аржентина. Автобусите превозват мигрантите от границата с Колумбия до границата с Перу. Дължината на коридора е 800 километра.През последните години Венецуела преживява остра криза.", "date": "2018.08.25", "title": "Еквадор отвори границата си за бежанци от Венецуела"}
{"url": "https://news.bg/int-politics/manafort-mozhe-da-ochakva-pomilvane-ot-tramp.html", "text": "Служители на Белия дом вярват, че американският президент Доналд Тръмп планира да помилва бившия шеф на предизборната си кампания Пол Манафорт. Това съобщават от сайта \"Политико\", цитирайки свои източници.Според публикацията Тръмп възнамерява да помилва Манафорт, въпреки съветите от своите съветници и адвокати.Според Тръмп, Манафорт е \"смел мъж\", а делото срещу него \"лов на вещици\".Президентът на САЩ е решил да не помилва никого, докато разследването на генералния прокурор на САЩ Робърт Мюлер относно предполагаема намеса на Русия продължава.", "date": "2018.08.25", "title": "Манафорт може да очаква помилване от Тръмп"}
{"url": "https://news.bg/int-politics/sasht-reshenieto-na-es-za-iran-e-pogreshno.html", "text": "Американските власти смятат, че решението на ЕС да отпусне $ 20.7 милиона за разширяване на икономическите отношения с Иран е \"погрешно послание в грешното време.\" Това каза специалният пратеник на САЩ за Иран Браян Хук.\"Външна помощ от европейските данъкоплатци позволява на режима в Техеран да продължава да пренебрегва нуждите на своите хора,\" - каза той, цитиран от пресслужбата на Държавния департамент. Той отбеляза също, че САЩ и ЕС трябва да работят заедно, за да се намери трайно решение, така че \"да се подкрепи на иранския народ, но да се и сложи край на заплахата за сигурността, предизвикана от иранските власти в региона.\"Пресслужбата на Европейската комисия съобщи, че е одобрила пакет за Иран в размер на €18 милиона (малко под $ 21 милиона). Следва да се отбележи, че тези мерки са първата стъпка в рамките на по-широк пакет от помощи за тази страна в размер на 50 милиона евро.На 7 август Европейският съюз въведе блокиращ европейски регламент за американските санкции за Иран.", "date": "2018.08.25", "title": "САЩ: Решението на ЕС за Иран е погрешно"}
{"url": "https://news.bg/int-politics/shefat-na-tuitar-izvikan-pred-kongresa.html", "text": "Комисията по енергетика и търговия на Камарата на представителите на Конгреса на САЩ призова ръководителя на компанията Джек Дорси да свидетелства. Това съобщават от Си Ен Ен.Комисията възнамерява да разпита Дорси за алгоритмите на социалната мрежа.Комисията иска да знае как \"Туитър\" следи и контролира информацията, публикувана в социалната мрежа.Шефът на Facebook Марк Зукерберг вече говори пред Конгреса на САЩ. Той дори се извини за изтичане на данни от потребители на социални мрежи.", "date": "2018.08.25", "title": "Шефът на \"Туитър\" извикан пред Конгреса"}
{"url": "https://news.bg/int-politics/prodalzhavat-da-razsledvat-pinochet-za-koruptsiya.html", "text": "Авоари на бившия чилийски диктатор Аугусто Пиночет за $1,6 млн. ще бъдат конфискувани от властите, предаде Ей Би Си нюз.Медията цитира решение на Върховният съд на Чили. Съдът заяви, че парите не могат да останат в семейството на Пиночет, защото идва от незаконен произход.Пиночет и семейството му винаги са казвали, че парите му идват от спестявания, дарения и инвестиции. Но академично проучване, поръчано от Върховния съд на Чили, установи, че диктаторът е натрупал 21 милиона долара преди да умре и че само 3 милиона долара от него са били оправдани от военната му заплата.Чилиското правителство изчислява, че по време на диктатурата на Пиочет между 1973 г. и 1990 г. са убити 3 095 души. Пиночет почина под домашен арест през 2006 г., без изобщо да бъде обвинен в нарушения на правата на човека и незаконно обогатяване.", "date": "2018.08.25", "title": "Продължават да разследват Пиночет за корупция"}
{"url": "https://news.bg/disasters/avtobus-padna-ot-most-vav-finlandiya.html", "text": "Четирима души загинаха , след като автобус падна от мост във Финландия, съобщават местни медии.Трагедията се е разиграла в град Куопио. Други 20 души са били ранени по време на инцидента. Автобусът е паднал от моста поради техническа неизправност.По време на катастрофата са били ударени други пет коли.", "date": "2018.08.25", "title": "Автобус падна от мост във Финландия"}
{"url": "https://news.bg/regions/katastrofa-e-stanala-na-am-maritsa.html", "text": "Временно движението по АМ \"Марица\" при км 16 в посока София се осъществява в една лента, поради катастрофа. Това съобщават от АПИ.Ограничено е движението в активната лента като трафика се осъществява в изпреварващата лента.Движението се регулира от пътна полиция.​Към 9 часа движението по АМ \"Марица\" при км 16 в посока София е възстановено.", "date": "2018.08.25", "title": "Катастрофа е станала на АМ \"Марица\""}
{"url": "https://news.bg/regions/pochitame-shipchenskata-epopeya.html", "text": "Днес е кулминацията на националните чествания, посветени на 141-та годишнина от Шипченската епопея. Тържествата се провеждат под патронажа на президента Румен Радев. Денят, в който почитаме подвига на героите, ще започне с панихида за загиналите в Соколския манастир над Габрово, съобщи БНР.Официалната част пред Паметника на свободата на Шипка ще започне в 12 часа. Към множеството участници в тържествата ще се присъединят и походниците, които потеглят пеша от двете страни на Балкана, за да се съберат горе - на историческия връх.Родолюбци от Националното дружество \"Традиция\" ще пресъздадат августовските боеве за отбраната на прохода, предшествали Освобождението. За разлика от предишни години възстановката ще се проведе на централната височина в парка - музей, където са се водили сраженията от решаващия трети ден на Епопеята. По случай годишнината, вечерта в Габрово ще се състои тържествена проверка - заря, която БНР ще излъчи пряко. Тържествата ще завършат със спектакъла \"О, Шипка!\" на националния фолклорен ансамбъл \"Българе\".", "date": "2018.08.25", "title": "Почитаме Шипченската епопея"}
{"url": "https://news.bg/weather/slantse-v-sabota-2.html", "text": "Днес времето ще е предимно слънчево, с временни увеличения на облачността. След обяд на места в западните планински райони ще превали и прегърми. Ще духа слаб до умерен южен вятър и температурите слабо ще се повишат. Максималните ще са между 30° и 35°, за София - около 30°.Това съобщиха от НИМХ към БАН.В планините ще е предимно слънчево. След обяд над масивните от Западна България ще се развива купеста и купесто-дъждовна облачност и на места ще превали и прегърми. Ще духа слаб до умерен вятър от запад-югозапад. Максималната температура на височина 1200 метра ще е около 24°, на 2000 метра - около 17°.По Черноморието ще е предимно слънчево. Ще духа слаб до умерен предимно източен вятър. Максималните температури ще са 28-30°. Температурата на морската вода е около 27°. Вълнението на морето ще е 2-3 бала.", "date": "2018.08.25", "title": "Слънце в събота"}
{"url": "https://news.bg/politics/za-bsp-e-absurdno-borisov-da-narezhda-na-kmet-da-ne-se-saobrazyava-s-obshtinski-savet.html", "text": "Разпореждането на Борисов да бъде спряно решението на местния парламент за строеж в защитената територия край плаж \"Силистар\" е поредният му опит да се измъкне от неудобните въпроси чии интереси обслужват представителите на ГЕРБ на всички нива във властта - на държавата и хората или на частни бизнес интереси, пишат в своя позиция БСП.Подчертават, че въпросното разпореждане няма юридическа стойност, защото решенията на общинските съвети се връщат за ново обсъждане и спират от изпълнение единствено от областните управители.Борисов няма правомощията на такова действие нито в качеството си на премиер, нито в качеството си на партиен лидер, а е поредният удар по институциите и държавността в България, смятат социалистите.Неговото \"разпореждане\" няма и морална стойност, защото и кметът на Царево е от ГЕРБ, и общинските съветници, които са гласували \"за\" разрешаване на строеж, са представители на ГЕРБ. ГЕРБ изпада до абсурдната ситуация председателят на ГЕРБ да нарежда на кмета на ГЕРБ да не изпълнява решение на общинските съветници на ГЕРБ, допълват от БСП.БСП коментира, че техните съветници в Царево са гласували против предложението за строеж в защитената територия. Най-сигурният начин да се опази природата е да се спазват законите и Конституцията на страната, смятат те.Нищо няма да остане, ако държавата продължи да се управлява с \"разпореждания\". Решението на Общинския съвет трябва да бъде отменено от самия съвет или ще го атакуваме и отменим чрез съда, добавят БСП.", "date": "2018.08.25", "title": "За БСП е абсурдно Борисов да нарежда на кмет да не се съобразява с общински съвет  "}
{"url": "https://news.bg/crime/prokurori-razsledvat-samoletnata-katastrofa-v-balchik.html", "text": "Окръжна прокуратура - Добрич ръководи досъдебното производство за разбилия се самолет на летището в Балчик, при който загина и пилотът, коментира пред БТВ окръжният прокурор в Пламен Николов.Припомняме, самолетът се е приземил твърдо, при което е подскочил и при такава ситуация е неуправляем, преобръща се през крило по гръб и се запалва. Загиналият пилот е на 52 години, от Варна.Николов коментира, че изясняването на случая започва незабавно след произшествието, разследването е от следовател от Националната следствена служба и ще работят съвместно със Звеното за разследване на авиационни произшествия към министерството на транспорта.Днес се извършва оглед на мястото на инцидента и ще бъдат назначени съдебно-медицинска и технически експертизи. Летището в Балчик остава затворено.", "date": "2018.08.25", "title": "Прокурори разследват самолетната катастрофа в Балчик"}
{"url": "https://news.bg/society/zhiteli-na-dobrich-protestirat-sreshtu-vik.html", "text": "Жители на Добрич блокират пътя за Силистра в почивните дни в района на квартал Рилци в знак на протест срещу местното ВиК дружество, предаде БНР.Протестът им е предвиден от 14 до 16 часа.От 9-ти август по високите етажи в целия квартал водоподаването е нарушено, а жалбите и подписките на гражданите до този момент са останали без отговор.Припомняме, около 92% от водата на Добрич се губи по водопреносната мрежа в централната градска част на града, показват разчети на водното дружество, което е собственост на регионалното министерство.Като причината за огромните загуби се посочва остарялата инфраструктура. Тя е изграждана между 50-те и 70-те години на миналия век. Друга причина са почти ежедневните аварии.", "date": "2018.08.25", "title": "Жители на Добрич протестират срещу ВиК"}
{"url": "https://news.bg/society/ogranichavat-dvizhenieto-po-patya-gabrovo-shipka-kazanlak.html", "text": "За честванията на 141-та годишнина от Шипченската епопея се ограничава движението на транзитно преминаващите превозни средства по пътя Габрово - Шипка - Казанлък от 8.00 ч. до 20.00 ч. днес, съобщиха от Агенция \"Пътна инфраструктура\".Транзитният трафик ще се пренасочва през Прохода на Републиката - за пътуващите от Северна към Южна България - от Русе и Велико Търново през Дебелец - Прохода на Републиката - Гурково за Казанлък, Стара Загора и Бургас.За пътуващите от Южна към Северна България през Гурково - Проход на Републиката - Дебелец за Велико Търново и Русе.Локалният трафик и идващите от запад превозни средства ще бъдат пренасочвани за Габрово през Трявна - с.Белица - с.Вонеща вода - Проход на Републиката и обратно.В област Стара Загора движението на коли ще се пренасочва към Прохода на Републиката по маршрута: Калофер - Казанлък - Гурково - Велико Търново и обратно. Пренасочването ще става при пътен възел \"Мъглиж\".През прохода \"Шипка\" ще бъдат пропускани само автобуси и автомобили с участници и гости в събитието, както и организираният междуградски автомобилен транспорт.", "date": "2018.08.25", "title": "Ограничават движението по пътя Габрово-Шипка-Казанлък"}
{"url": "https://news.bg/regions/drogiran-shofyor-e-udaril-lineykata-na-okolovrastnoto-v-sofiya.html", "text": "Шофьорът, който блъсна линейка на околовръстното в София вчера, е бил дрогиран, съобщава . Сигналът за инцидента е подаден вчера около 10:46 часа.Автомобилът на Спешна помощ е частен и по време на инцидента е превозвал пациент. Болният от линейката е прехвърлен в друга. Според свидетели шофьорът на автомобила, който е предизвикал катастрофата, е бил неадекватен.По думите им на място не са му взети проби за алкохол и наркотици. Той е бил с гръдна травма и е бил транспортиран за преглед. Пред полицията шофьорът обяснил, че му е прилошало.В болницата са установили, че мъжът е седнал зад волана след употребата на наркотични вещества.", "date": "2018.08.25", "title": "Дрогиран шофьор е ударил линейката на Околовръстното в София"}
{"url": "https://news.bg/press/borisov-zamrazi-reshenieto-za-silistar-tsik-obyavi-porachka-za-mashinnoto-glasuvane.html", "text": "93 000 лева дават царят и сестра му на държавата за разноски по делото \"Врана\"Симеон Сакскобургготски и сестра му Мария Луиза Хробок са осъдени да платят на държавата 93 433 лв. разноски по делото \"Врана\". Това става ясно от решението на Софийския градски съд (СГС), с което монарсите трябва да върнат двореца и целия комплекс от сгради.Най-много разноски обаче дължи Столичната община, която поддържаше парка \"Врана\", но след съдебното решение трябва да се раздели с него. Тя е осъдена да плати на държавата 724 106 лв. Причината - общината е държала по-голямата част от комплекса. Паркът се разпростира на 958 510 кв. м.Забрана за халогенни лампи от 1 септемвриСлед като близо 60 години осветяваха нашите домове и улици, халогенните крушки най-накрая ще бъдат забранени в Европа от 1 септември. Това ще стане постепенно - оставащите количества в магазините може да бъдат продадени, а за по-малките круши, т.нар. пури и тези, които се използват например във фурните, ще бъде направено изключение. Но като цяло континентът продължава завоя към светодиодните LED крушки, които трябва да намалят вредните емисии и сметките за ток. Поне според изчисленията на индустрията, екоактивисти и експерти.Решението за това бе взето на 17 април 2015 г., когато страните членки решиха да отложат с две години забраната на халогенните крушки - до 1 септември 2018 г. За да дадат време на LED осветлението да поевтинее, каквато е тенденцията през последните години. Цената на светодиодните крушки е отбелязала спад от 75% в периода 2010-2017 г.Борисов замрази решението за \"Силистар\"В качеството си на лидер на ГЕРБ премиерът Бойко Борисов е разпоредил на кмета на Царево Георги Лапчев да задържи и да не изпълнява решението на Общинския съвет по казуса със застрояването на част от местността \"Силистар\". Това съобщиха от пресцентъра на ГЕРБ.От партията уточняват, че Борисов е наредил на градоначалника да не изпълнява решението на общинарите \"до пълното убеждаване на обществеността в правотата на това решение\".На свой ред самият Лапчев ще даде пресконференция в събота сутринта в близост до плажа, за да разясни казуса.НАП отбелязва ръст на декларираните обороти по моретоРъст на оборотите на обектите по цялото Черноморие за юни 2018 г. в сравнение със същия период на миналата година, отчитат от НАП. Данните, които фискалните устройства подават към НАП всеки месец, показват тенденция за увеличаване на отчитаните приходи от магазините и заведенията по морето. Оборотите на всички обекти по цялото ни Черноморие през юни 2018 г. са 1,127 млрд. лв.От НАП уточняват също, че по-високи приходи са регистрирани от заведения и магазини, както на юг, така и на север. Така например, в Приморско през юни тази година, в сравнение с юни 2017 г., е отчетен 75% ръст, а в Кранево - 57 на сто. Повишаване на регистрираните обороти има и в Обзор - 21%, Варвара - 41 на сто, Синеморец - 23%.ЦИК обяви поръчка за машинното гласуванеЦентралната избирателна комисия (ЦИК) обяви в петък обществена поръчка за проучване на всички фирми, които произвеждат и доставят устройства за машинно гласуване, съобщи \"Медиапул\". Въпреки че обжалва решението на Административния съд в София да въведе машинното гласуване до половин година, изборната администрация предприе конкретни стъпки за осигуряването му, тъй като ако не бъде променен Изборният кодекс, най-вероятно горната инстанция ще постанови същото решение.Целта на ЦИК е да се определят прогнозни цени за производство, закупуване, еднократно или дългосрочно наемане и доставка в страната на не по-малко от 12 500 специализирани устройства за машинно гласуване, както и за логистично осигуряване на специализираните устройства до секционните избирателни комисии в страната и чужбина, гаранционно и извънгаранционно обслужване, поддръжка, обучение на персонал за работа и обслужване на устройствата за произвеждане на избори, съобщиха от комисията.Съветниците от ГЕРБ в Царево одобриха застрояването на СилистарОбщинските съветници в Царево са одобрили спорното предложение на кмета Георги Лапчев за изработването на план за застрояване край плаж \"Силистар\", съобщи \"Дневник\". Точката е била последна в дневния ред и е одобрена от 9 съветници - 8-те от ГЕРБ и единственият от НФСБ на Валери Симеонов. Трима са гласували против - двама на БСП и един от обединение \"Народен съюз\" (Демократическата партия и Български земеделски народен съюз).Решението може да се обжалва от областният управител на Бургас Вълчо Чолаков. Пред \"Капитал\" в петък той каза, че ще прецени как да постъпи след като получи решението и приложената към него документация.Задава се нов ценови шокИма риск за увеличение на природния газ от 1 октомври. Това зависи от цената на суровия петрол на световните пазари. Това каза председателят на Комисията за енергийно и водно регулиране (КЕВР) Иван Иванов. Иванов поясни, че на 10 септември очаква да получи окончателното заявление за цени от страна на \"Булгаргаз\". В момента държавната газова компания прогнозира увеличение на цените на природния газ за последното тримесечие на тази година с около 15 на сто. Иванов поясни, че КЕВР ще се съобрази с направеното заявление, но то ще бъде щателно анализирано и проверено от страна на експертите и до края на септември комисията ще се произнесе каква ще бъде цената на природния газ за последното тримесечие.", "date": "2018.08.25", "title": "Борисов замрази решението за \"Силистар\", ЦИК обяви поръчка за машинното гласуване"}
{"url": "https://news.bg/disasters/visokoskorosten-vlak-deraylira-do-marsiliya.html", "text": "Високоскоростен влак (Те Же Ве) дерайлира до Марсилия, съобщава телевизия Ер Те Ел. Композицията е пътувала от столицата Париж.Влакът е излязъл от линията малко преди да пристигне на гара Сент Шарл в морския град. Това е станало около 18 часа местно време.Катастрофата предизвика нарушаване в железопътния трафик, така и закъснения на влаковете.Властите отбелязват, че няма ранени или пострадали при инцидента. Започнало е разследване на инцидента.", "date": "2018.08.25", "title": "Високоскоростен влак дерайлира до Марсилия"}
{"url": "https://news.bg/world/hvanaha-balgarin-s-235-km-ch-v-sarbiya.html", "text": "Българин е задържан от сръбските власти заради шофиране с непозволена скорост по автомагистралата Белград - Нови сад. Нашенецът е шофирал с 235 км/ч, съобщава bTV.Мъжът е задържан недалеч от пункта за тол такси в Стара Пазова.Той е предаден на прокурор и е глобен със 130 хил. динара - 1100 евро. Мъжът е с постоянно местожителство в Германия.Максималната разрешена скорост по магистралите в Сърбия е 130 км/ч.", "date": "2018.08.25", "title": "Хванаха българин с 235 км/ч в Сърбия"}
{"url": "https://news.bg/regions/4-godishno-momche-postrada-tezhko-v-baseyn-v-haskovo.html", "text": "4-годишно дете от Турция е в критично състояние след инцидент в басейн в Хасково, съобщава БНР.То е оставено без надзор от родителите в басейн в курорта Хасковските минерални бани и в момента е настанено в болница.Случайно намираща се на мястото на инцидента медицинска сестра е оказала първа помощ на давещото се момченце.", "date": "2018.08.25", "title": "4-годишно момче пострада тежко в басейн в Хасково"}
{"url": "https://news.bg/regions/afrikanskata-chuma-po-svinete-e-na-15-km-ot-silistra.html", "text": "Африканскатa чума по свинете вече е до България, последното огнище е до румънския град Кълъраш, на 15 км от Силистра, съобщава БНТ.Министерството на земеделието и храните - МЗХ съобщава, че оградата ще бъде завършена до края на следващата седмица, а ловните сдружения в страната могат да взимат проби.Всяка отстреляна дива свиня, или открита в безпомощно състояние, ще се изследва за трихинелоза и африканска чума.В пазарджишкото ловно рибарско сдружение разполагат с комплекти за взимане на проби за африканската чума по дивите свине. Двама души от всяка ловна дружинка са инструктирани как да събират материал. Заболяването не е опасно за човека, но може да го превърне в приносител.\"Един комплект представлява контейнер, в който трябва да бъде взета тъкан, освен това има спринцовка, с която се взима кръв и тя да бъде предоставена за изследване, има ръкавица във всеки един от комплектите\", коментира Спас Спасов от СЛРД \"Сокол 1893\" - Пазарджик:\"В пазарджишкото сдружение трябва да бъдат отстреляни по план 490 диви свине\", обяснява Спасов във връзка с ограничаването на опасността от заразяване на диви и на питомни прасета и увеличената норма за отстрелване в повечето сдружения в страната.В България няма регистриран случай на африканска чума и оградата по границата с Румъния трябва да покаже своята ефективност в размножителния период през октомври.", "date": "2018.08.25", "title": "Африканскатa чума по свинете е на 15 км от Силистра"}
{"url": "https://news.bg/regions/bezpretsedentna-falshiva-novina-vizhda-kmetat-na-tsarevo-za-stroezha-do-silistar.html", "text": "Кметът на Царево Георги Лапчев отрича, че ще се строи край Силистар, на пресконференция днес в защитената местност присъстват собственици на земи, общински съветници и екоактивисти, съобщава БНТ.\"Безпрецедентна поредица от фалшиви новини и аз съм тук, за да опровергая всяка една от тях. Първо, не съм подписвал никаква заповед за одобряване на ПУП. Това е лъжа. Ако има такава заповед, то нека някой да я извади и да ми я покаже\", коментира кметът Лапчев.Според него, приемането на предложението на инвеститора за ПУП е единственият начин, за да се реши дългогодишният казус с частната отсечка в общинския път, която всяко лято предизвиква проблеми с достъпа до плажа.Лапчев отхвърля обвиненията на присъстващите, че така се разрешава строителство в имота.\"Има едно единствено желание, което беше на по-предходния собственик, който искаше да направи тук пететажен хотел съгласно разпоредбите на закона. Желанието на Общината е да не се строи, разберете го веднъж завинаги. И ние се опитваме наистина да ограничим до максимум възможностите на онези, които все пак по закон имат право\", обяснява кметът.Общинският съветник от БСП Живко Жеков коментира, че е гласувал против това решение, тъй като счита, че \"този терен, с тази докладна записка на г-н Лапчев, ще бъде застроен. Решение за пътя може да се намери, не е само този път. Ако трябва да не минава през частни имоти. Може да се водят разговори с представители на парк \"Странджа\" и Горското. Има начини проблемът да се реши\".Присъстващите на пресконференцията обвиняват кмета и общинарите, че пътната отсечка е препродадена по неясен начин няколко пъти.Кметът на Царево възнамерява да организира кръгла маса до седмица, на която всички заинтересовани да изложат аргументите си.\"Изпадаме в поредната шизофренична ситуация на ГЕРБ. Не може председателят на ГЕРБ да звъни на кмета на ГЕРБ и да го кара да не изпълнява решение на общинските съветници на ГЕРБ, което решение самият кмет преди това е входирал. Тук има един въпрос, който трябва да бъде зададен и на който кметът на Царево Георги Лапчев трябва да даде отговор - какво го е подтикнало, какво го е мотивирало да прокара това решение през Общинския съвет, ясно осъзнавайки, че то е незаконно. Поне за нас тук мирише на корупция\", обяснява депутатът от БСП Николай Тишев.\"Това е желанието на Община Царево и Общинския съвет, който напрани допускане, а не направи приемане, за да започне някой да разработва идея. С Борисов си поговорихме, че трябва да се смъкне напрежението\", допълва кметът Георги Лапчев.", "date": "2018.08.25", "title": "Безпрецедентна фалшива новина вижда кметът на Царево за строежа до Силистар"}
{"url": "https://news.bg/crime/chetiri-nezakonni-fabriki-za-proizvodstvo-na-tsigari-razkrili-v-mvr.html", "text": "Пловдивски полицаи разкрили престъпна схема за производство на незаконни цигари. Повдигнати са обвинения на 23-ма души за държане на акцизни стоки без бандерол. Те могат да бъдат лишени от свобода за срок от 2 до 8 години. Четирима са обявени за издирване, съобщиха от Апелативна прокуратура - Пловдив.Открити са четири фабрики, където се произвеждат цигарите. Те са в Тутракан, Горна Оряховица и в Дупница.Фабриките били снабдявани с тютюн от модерно оборудвана база в пазарджишкото село Калугерово. Ползвали материали от печатница във Варна. В разследването вече участват осем областни дирекции на МВР.Общото количество на иззетите акцизни стоки без бандерол, е 42 тона тютюн на стойност близо 7 млн. лева, както и 190 000 кутии цигари от различни марки, на стойност 1 млн. и 500 хил. лева.По досъдебното производство са иззети всички машини и съоръжения от четирите фабрики за производство на крайния продукт - цигарите, обслужващата ги техника - мотокари, агрегати, климатични системи, охладители и др.Иззети са още 11 камиона, превозвали суровината за производство на цигарите и готовата продукция, която е била открита в тях. Полицаите са иззели и над 10 леки автомобила, свързани с производството и държането на акцизните стоки без бандерол.Иззети са и веществени доказателства, свързани с основния предмет на разследване по досъдебното производство на Окръжна прокуратура-Пловдив - пране на пари.От 02 часа на 24 август 2018 г. до края на същия ден са извършени 14 претърсвания и изземвания, огледи и др. следствени действия на териториите на областите Пловдив, Велико Търново, Силистра, Плевен, София, Кюстендил, Пазарджик и Варна.Всяка една от фабриките за незаконни цигари е произвеждала средно около 100 000 кутии на ден. Предотвратено е производството на други кутии с цигари с материалите /тютюн, хартия, картон, целофан, фолио, ципер, филтри и др./, необходими за изработването им, които са намерени и иззети от пригодените помещения.При проведените следствени действия са участвали прокурори от Окръжна прокуратура-Пловдив заедно със служители от сектор \"Икономическа полиция\" при ОД на МВР-Пловдив.На четирима от обвиняемите са взети мерки за неотклонение \"парична гаранция\". Другите 19 обвиняеми са в ареста за срок от 72 часа. Досъдебното производство продължава с активни следствени действия.", "date": "2018.08.25", "title": "Четири незаконни фабрики за производство на цигари разкрили в МВР"}
{"url": "https://news.bg/bulgaria/proveryavat-sobstvenika-na-avtobusa-katastrofiral-v-svoge.html", "text": "Тежко катастрофиралият в Своге автобус е собственост на фирма \"Мобилус-5 ООД\", съобщи БНТ.Фирмата е с валиден лиценз до 2027 година, шофьорът на превозното средство също притежава всички необходими документи за правоспособност.Има съмнения, че автобусът не е преминал повторна техническа проверка, каквато е трябвало да бъде направена през този месец.Фирмата \"Мобилус-5 ООД\" е регистирана през 2001 г. и е финансово стабилна.През април тази година тя е преминала през комплексна проверка, не са открити никакви нарушения, според информация от Министерството на транспорта.От министерството съобщиха, че от понеделник започва проверка на агенция \"Автомобилна администрация\" във фирмата-собственик на катастрофиралия автобус.", "date": "2018.08.25", "title": "Проверяват собственика на автобуса, катастрофирал в Своге "}
{"url": "https://news.bg/health/d-r-katsarov-ima-opasnost-da-se-srine-i-registarat-na-nzok.html", "text": "Има опасност да се срине и регистърът на Здравната каса, но там, за разлика от Търговския регистър, няма бекъп вариант. Това заяви председателят на Центъра за защита правата в здравеопазването д-р Стойчо Кацаров пред Bulgaria On Air.\"Когато е правен през 2006 година, никой не се е сетил да поиска от румънската фирма, която го е правила, кода, който възстановява данните, ако регистърът падне.Имам информация, че са го поискали преди известно време, но от фирмата са им казали, че ще го дадат срещу 60 милиона. Разбира се няма кой да им даде тези пари.\" - констатира д-р Кацаров.Той предупреди, че последиците от срив на здравния регистър биха били пагубни.\"Представете си какъв хаос ще настъпи в държавата, ако това се случи! Търговският регистър ще им се види песен. Ще изчезнат здравните досиета на милиони българи, без да може да се възстанови.\" - прогнозира той.Според д-р Кацаров, новият модел за здравеопазването на Кирил Ананиев е добър, но \"няма да успеят да го приложат\".По думите му, един от малкото хора в България, които могат да се справят с управлението на НЗОК е д-р Дечев.", "date": "2018.08.25", "title": "Д-р Кацаров: Има опасност да се срине и регистърът на НЗОК "}
{"url": "https://news.bg/int-economics/kitay-kupuva-evropa-s-noviya-pat-na-koprinata.html", "text": "Китай засилва политическото си влияние чрез глобалния проект \"Нов път на коприната\". Включително в Европа. Европейците трябва да намерят отговор на тази експанзия - за да не изпадат в зависимост, предупреждава Дойче веле.От пет години насам Китай разработват т. нар. \"Нов път на коприната\". Китайците възнамеряват да инвестират един трилион долара в инфраструктурни проекти по цял свят, за да разширят търговските пътища. Китай инвестира и в страни като Унгария, Гърция, Черна гора и Сърбия. Как може да отговори Европа на тази?Експертът по въпросите на Китай Мориц Рудолф твърди, че Европа е проспала много време и сега бавно започва да се събужда от летаргията. Дълго време европейците мислеха, че могат да се осланят на изпитаните средства. Сега обаче ЕС работи върху конкретен отговор на проекта \"Новият път на коприната\", който също се базира на инфраструктурни инвестиции. В документите на \"Новият път на коприната\" е записано, че Китай \"иска да заложи на глобални стандарти, по които да се ориентира светът\". И тази точка е голямо предизвикателство за Европа. В повечето инфраструктурни проекти, които реализира Китай в различни страни, е залегнала и клаузата, че при възникване на спорове се прилага китайското законодателство. Повечето икономически проекти се осъществяват изцяло според китайските условия, от китайски фирми, китайски работници и споровете се решават от китайски арбитражни съдилища. \"И всичко това се случва под носа ни\", казва Мориц Рудолф, и допълва, че Китай е една авторитарна държава и има друг поглед върху света. Индивидуалните човешки права играят второстепенна роля и изобщо не се споменават в официалните документи на китайското правителство. Китайската стратегия е пълна противоположност на европейския модел. Освен това от известно време китайското правителство говори дори за това, че иска да разпространи \"китайската мъдрост и опит\" по целия свят.Какъв е отговорът на ЕвропаКитайците обаче много добре знаят, че имат нужда от европейците. Но им е все по-трудно да убедят много европейски държави и преди всичко ЕС в необходимостта от тази инициатива. Китайските конкуренти на германските и европейски фирми имат пълната подкрепа на държавата.Интересите на китайската държава и на китайските фирми са идентични и се насърчават взаимно. Тази връзка между държава и фирми не е така силно изявена в Европа. Затова за европейските фирми е по-трудно да се противопоставят. Освен това европейците критикуват правилата за раздаване на обществени поръчки за проектите в трети страни, които ощетяват европейските фирми и не отговарят на европейските стандарти за прозрачност. Китай е наясно, че много трудно може да убеди европейските държави в ползата от инициативата за \"Нов път на коприната\". \"За китайците би означавало да спечелят шестица от тотото, ако успеят да привлекат Европа на своя страна\", казва Мориц Рудолф.От друга страна, китайците не искат да спазват европейските изисквания за прозрачност. Понастоящем няма обща основа, на която да се базира сътрудничеството между европейската и китайската страна в трети страни, твърди експертът. Съществува ли тогава опасност от засилване на политическото влияние на Китай в ЕС посредством инвестиции? Мориц Рудолф казва, че Черна гора например вече е силно зависима от Китай. Унгария също използва инициативата \"Нов път на коприната\" и умело противопоставя ЕС и Китай един срещу друг.Миналата година Гърция беше единствената страна от ЕС, която не критикува китайските стандарти за човешки права пред съвета за човешки права на ООН. Китайските инвестиции в пристанището на Пирея са огромни. В рамките на формата 16+1 Китай преговаря и със страните от Централна и Източна Европа за инвестиции. Може ли Китай да се опита да разедини ЕС? \"Не вярвам, че китайците целенасочено се опитват да разединят ЕС, за да го отслабят. Страните от Съюза го отслабват сами. Разбира се, че Пекин използва слабостта на Европа, за да разшири иницитивата си. За китайското ръководство би било голям успех, ако постигне компромис с Брюксел. Но понастоящем лично аз гледам скептично на такъв вариант. Европа има нужда от координиран отговор на китайската инициатива. И това е крайно необходимо след петте години от началото на инициативата\", заключава Мориц Рудолф.", "date": "2018.08.25", "title": "Китай купува Европа с Новия път на коприната?"}
{"url": "https://news.bg/int-politics/politsiyata-v-istanbul-razprasna-protesta-na-sabotnite-mayki.html", "text": "Полицията в Истанбул разпръсна с водни оръдия и сълзотворен газ традиционната акция на т. нар. \"съботни майки\", предаде \"Франс прес\".Днес тя се проведе за 700-ен път.Съобщава се, че 47 от жените, участващи в проявата, са били задържани.Според съобщения в социалните мрежи, сред арестуваните е 82-годишната Емине Окач, чийто син е изчезнал през 1995 г., след като е бил задържан. Жената е била арестувана и през 1997 г.Акциите на \"съботните майки\" имат за цел да привлекат общественото внимание към съдбата на техните роднини, безследно изчезнали през 80-те и 90-те години на миналия век.Тези събития са свързани с противопоставянето между официалната власт и активистите на Кюрдската работническа партия. Изчезването на нейни привърженици никога не е било обект на официално разследване.Първата акция на \"съботните майки\" е проведена през май 1995 г.", "date": "2018.08.25", "title": "Полицията в Истанбул разпръсна протеста на “съботните майки“"}
