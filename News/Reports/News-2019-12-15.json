{"url": "https://news.bg/economics/ikonomicheski-izostavame-sashtestveno-ot-rumaniya-i-drugite-v-iztochna-evropa.html", "text": "Изоставаме съществено от Румъния и от другите страни от Източна Европа. Това обяви макроикономистът проф. Ганчо Ганчев, който е преподавател в Югозападния университет.\"Има някакво разминаване между оценките, които правителството дава само на себе си, и обективните факти, които наблюдаваме. Оттам идва и известно недоволство и чувство за неудовлетвореност. Ако България иска реално по-голямата част от населението да се чувства по-добре, би трябвало да ускорим темповете на растеж, а ускоряването на темповете предполага друг тип политика\", изтъкна той пред БНР.По думите му стратегията на правителството на Бойко Борисов била да поддържа стабилност в областта на публичните финанси, като тази стабилност се разглеждала като предпоставка за постигане на устойчив дългосрочен растеж. На практика обаче страните, които постигат по-добри резултати, провеждали активна монетарна и фискална политика.\"Ние сме във валутен борд и практически правителството не провежда и фискална, и Централната банка по начало не може да провежда монетарна политика, при което всички инструменти за ускоряване на икономическия растеж на практика са блокирани, което е фундаменталната причина за нашето системно изоставане. Ние не провеждаме активна политика, която да стимулира икономиката\", подчерта още икономическият експерт.От своя страна макроикономистът доц. Григор Сарийски от Института за икономически изследвания към БАН отбеляза, че българите сме все още едва наполовина европейци и оставаме на последно място в ЕС.\"С тези бавни стъпки, нямаме абсолютни никакъв шанс да догоним Европа\", категоричен беше Сарийски и добави, че и инвестициите намаляват, а е важно и качеството им.\"За да може да постигнем ефективен темп на растеж - устойчив и бърз, за да догоним ЕС, на нас ни трябват такива производства, които са съпоставими с европейските, трябва ни краен продукт. Точно тези инвестиции липсват - както външни, така и вътрешни\", подчерта специалистът от БАН.Противопоставяйки се на неотдавнашната хвалба на Борисов с повишения кредитен рейтинг на страната, Сарийски отбеляза, че кредитният рейтинг не е възможността на страната да участва на финансовите пазари, а по скоро той определя до каква степен страната може да участва.\"Това е нещо като оценката за поведение в училище. Имате добро поведение, но това в никакъв случай не отразява вашето икономическо състояние. Съседна Румъния има по-нисък кредитен рейтинг от нашия. Ако направим съпоставка по основния показател, който е БВП на човек по паритетна покупателна способност, България има 51% от средно европейското, т. е. българите са наполовина европейци по този показател. А Румъния има 65%. За периода между 2014 и 2018 г. те са напреднали по този показател с 10 пункта, докато България напредва едва с 4 пункта\".\"Кредитният рейтинг е оценка през призмата на това в каква степен финансово е стабилна съответната страна. Това не е цялостна оценка за икономическата политика, за проблемите, за перспективите, предложения за подобряване и т.н.\", добави проф. Ганчев и посочи, че такива реални оценки се дават от Международния валутен фонд (МВФ) и Европейската комисия.Напредваме с много бавни стъпки, което постепенно ще ни доведе до провал, предупреди доц. Сарийски. Според него стратегическите ни стъпки са недомислени.\"България стратегически, ако запазваме валутния борд, има смисъл да влезем в еврозоната като начин да се излезе от този механизъм. От друга страна залагаме прекалено много на възможността да влезем там, защото не е ясно при това преструктуриране, което тече в еврозоната, дали те желаят страна като България да влезе. Не е ясно дали ние не залагаме на нещо, което е стратегически невъзможно\", коментира проф. Ганчев.Според доц. Сарийски Бюджет 2020 е предизборен.\"Възможно е да има негативни шокове в рамките на ЕС и на световната икономика, което съществено да промени параметрите на бюджета и на това, което правителството ще може да разпределя\", прогнозира проф. Ганчев.", "date": "2019.12.15", "title": "Икономически изоставаме съществено от Румъния и другите в Източна Европа"}
{"url": "https://news.bg/int-politics/shotlandiya-predupredi-dzhonsan-che-ne-mozhe-da-ya-darzhi-vav-velikobritaniya-protiv-volyata-i.html", "text": "Първият министър на Шотландия и лидер на Шотландската национална партия Никола Стърджън предупреди британския премиер Борис Джонсън, че не може да задържи Шотландия в Обединеното кралство против нейната собствена воля.\"Не можеш да държиш Шотландия в съюза против волята ѝ... Ако Обединеното кралство ще продължава (съществуването си), това може да стане само със съгласие. И ако Борис Джонсън е уверен в състоянието на съюза, тогава той трябва да бъде достатъчно уверен да даде аргументи за това и да позволи на хората да решат\", настоя Стърджън в интервю за Би Би Си. се проведоха на 12 декември, като Шотландската национална партия на Стърждън спечели 48 от общо 59 места в британския парламент, полагащи се на Шотландия.След изборите Стърджън поднови призивите за провеждането на втори референдум за независимост в Шотландия.Междувременно Джонсън и правителството му многократно подчертаха, че няма да позволят провеждането на друг референдум за независимостта на Шотландия.", "date": "2019.12.15", "title": "Шотландия предупреди Джонсън, че не може да я държи във Великобритания против волята ѝ"}
{"url": "https://news.bg/crime/shofyor-zagina-pri-chelna-katastrofa-kray-elhovo.html", "text": "Човек загина при катастрофа между лек автомобил и ТИР с румънска регистрация в района на Елхово, съобщи БНТ. Инцидентът е станал около 11.30 часа днес.Ударът е бил челен, уточниха от областната дирекция на полицията. Починал е шофьорът на леката кола. Заради инцидентът временно е ограничено движението по път I-7 Елхово - Лесово. Обходният маршрут е през Тополовград - Свиленград - ГКПП Капитан Андреево. От АПИ съобщиха към 18:30 часа, че е възстановено движението по път I-7 Елхово - Лесово в района на Елхово.", "date": "2019.12.15", "title": "Шофьор загина при челна катастрофа край Елхово"}
{"url": "https://news.bg/health/meditsinski-spetsialisti-protestirat-pod-prozortsite-na-borisov.html", "text": "Медицински сестри протестират пред сградата на Министерския съвет, съобщи bTV.Исканията им са за ясни правила при разпределение на публичните средства, за да останат младите специалисти в България, достъп до качествени здравни грижи на населението и достойно заплащане.Според твърденията на медицинските сестри, протестът им не е за по-високи заплати, а за по-добри условия. Това е пети национален протест на медицинските специалисти от началото на годината. Организатор на протеста е новоучредения Синдикат на медицинските специалисти, съобщи по-рано БНР.Пред сградата на властта са медицински сестри, акушерки, фелдшери и физиотерапевти от страната. Основните им искания са за реформи и нов модел за финансиране на болниците, каза за обществената медия лидерът на синдиката Мая Илиева.По думите й новата структура ще следи да решава проблемите и да променя условията на труд, за да са адекватни и да отговарят на българското законодателство. \"В момента 90% от болниците не работят по закона, заради това че няма кадри, заради многото часове извънреден труд, заради нерегламентираните дежурства 24-36 часа. Изключително много нарушения, за които ние ще сигнализираме като синдикат\", каза Мая Илиева. Малко по-късно протестиращите обявиха, че ще останат пред сградата на властта през целия ден и през нощта на палатки. Те настояват представители на Синдиката да бъдат приети за разговор с премиера Бойко Борисов.\"Искаме . Искаме да можем наистина да работим по тези правила\", заяви Илиева.Освен тези искания, медицинските сестри настояват и да имат две минимални работни заплати, защото колегите им заминават на работа в чужбина.Въпреки провеждането на протестната демонстрация движението в района на Министерския съвет се осъществява нормално.", "date": "2019.12.15", "title": "Медицински специалисти протестират под прозорците на Борисов"}
{"url": "https://news.bg/int-politics/kremal-obyavi-putin-i-zelenski-imat-raznoglasiya-po-mnogo-vaprosi.html", "text": "Президентите на Русия и Украйна Владимир Путин и Володимир Зеленски са далеч от съгласие по много въпроси. Това обяви говорителят на Кремъл Дмитрий Песков, цитиран от руските медии.\"Путин и Зеленски започнаха да разговарят помежду си. (...) Те, разбира се, използват различна терминология\", коментира прессекратарят на Путин по руската държавна телевизия.Той също така припомнил, че Путин и Зеленски са разговаряли на четири очи между 10 и 15 минути, тъй като са били прекъснати от френския президент Еманюел Макрон. Той настоя за продължаване на работата в \"нормандския формат\".\"Нормандският формат\" е дипломатическа група от представители на Германия, Русия, Франция и Украйна за разрешаване на ситуацията в Донбас. Форматът се появи през юни 2014 г., когато лидерите на четирите страни обсъдиха за първи път начините за деескалация в Югоизточна Украйна.На 9 декември се проведе първата среща на ръководителите на страните от Нормандската четворка от три години насам: Владимир Путин, Ангела Меркел, Еманюел Макрон и Володимир Зеленски.Следващата среща в \"нормандския формат\" трябва да се проведе след четири месеца.", "date": "2019.12.15", "title": "Кремъл обяви: Путин и Зеленски имат разногласия по много въпроси"}
{"url": "https://news.bg/society/za-20-g-ostanahme-s-nad-40-po-malko-lichni-lekari.html", "text": "С над 40 % е намалял броят на личните лекари в България за последните 20 години. По данни на Националното сдружение на общопрактикуващите лекари те са малко над 4000, съобщи БНТ. Припомняме, на 13 декември Съборът на Българския лекарски съюз (БЛС) даде мандат за  г. С 209 гласа \"за\", 22 \"против\" и 8 \"въздържал се\" делегатите на 71-ия извънреден събор на БЛС прие да бъде подписан Националния рамков договор. В цяла България липсват лекари. Най-голям е недостигът в . В пловдивска област . Един от личните лекари там е д-р Елена Отонова, която има практика в село Тополово, но обслужва още две села - Добралък и Яврово, които са високо в планината.\"Основните трудности са транспортът, пътят особено при зимни условия и времето, което ти отнема пътуването\", заяви д-р Отонова. Тя следи здравето на около 1400 пациенти.Сред пациентите й са и жители на село Леново, където също няма лекар. Златка Тиледжикова от село Леново обясни, че когато се наложи-пътува. \"То нямаме редовно рейсове, но нямаме и лекар. Искаме до кмета ходим, искаме лекар, но не идва, никой\", каза Тиледжикова.Ако д-р Отонова обаче реши да прекрати практиката си, тя трябва да уведоми пациентите си и Здравната каса един месец по-рано. \"Всеки си решава как да уведоми сам, било то лично като идват на преглед при него, било по телефона\", каза д-р Отонова.Почти реторичен е въпросът е кой би поел практиката й след това.Адвокатът по медицинско право Мария Шаркова заяви, че няма никакъв механизъм, по който пациентите да бъдат информирани, ако техният личен лекар прекрати практиката си. Обикновено пациентите разбират за това обстоятелство когато са болни, когато отидат да потърсят общопрактикуващия си лекар и разберат, че всъщност той вече няма практика, заяви Шаркова. ", "date": "2019.12.15", "title": "За 20 г. останахме с над 40% по-малко лични лекари"}
{"url": "https://news.bg/politics/balgarite-vse-oshte-tarsyat-mesii-koito-obache-da-ne-pravyat-radikalni-promeni.html", "text": "Може би 2019 г. е една от най-хубавите години въобще за България от гледна точка на икономическите показатели и от гледна точка на тяхното масово приемане от страна на хората. Това коментира социологът от \"Галъп интернешънъл\" Първан Симеонов пред БНР.\"В момента се намираме в може би най-добрият период по отношение на масовите възприятия за икономиката и личните финанси. От няколко години е така. Тази година не е върхова, но просто затвърждава тенденцията от поне 3-4 години - тенденция на известна политическа предвидимост и икономическа стабилизация\", отбеляза той.Според Симеонов избирателят вече не бил същият: \"Запазва се целият скепсис, цялото недоволство, оправдано, разбира се. Но когато хората у нас искат промяна, те вече не държат тя да е толкова рязка, радикална и стихийна.\"По думите на социолога все още се търсели месии, но се търсели някакви средни месии. В тази връзка той обясни: \"Едновременно, които ще донесат промяна, рестарт, освежаване, малко повече радикализъм, но не заплашват да развалят това, което криво-ляво сме построили\".Първан Симеонов обаче подчерта, че когато нещата растат икономически, това ни пречи да видим други проблеми и да започнем да ги решаваме.От своя страна политологът доц. Стойчо Стойчев подчерта, че изборите през изминаващата година са показали, че тези, които искат промяна и алтернатива, не я припознават в съществуващите опции.\"Това е големият проблем на българската политика, че сме свикнали да мислим за алтернативата, за промяната през нови лица. Хвърляме се на новия модел, на новата кола, на новия телевизор, без предварително да направим ясна сметка с какво те са по-добре и дали въобще са по-добри от старото\", коментира Стойчев.По думите му като нова алтернатива хората очакват нов човек, който да дойде отнякъде. Съществуващите политически субекти и алтернативи в българската политическа система са все \"стари муцуни\".\"Нито БСП е нещо ново, нито \"Демократична България\", нито Слави Трифонов е нещо ново\", изтъкна той.", "date": "2019.12.15", "title": "Българите все още търсят \"месии\", които обаче да не правят радикални промени"}
{"url": "https://news.bg/economics/emiliyan-gebrev-podozira-che-e-zhertva-na-spor-mezhdu-bivshi-sadruzhnitsi.html", "text": "Бизнесменът Емилиян Гебрев смята, че е станал жертва на битка между бивши сътрудници, стана ясно от думите му пред bTV. Повод за думите му бе г. и последвалото разследване, според което има близост между опита за натравяне към Гебрев, сина и приятеля му и случая \"Скрипал\".По думите на Гебрев преди седмица, той все  г. Не бил информиран и дали разследването по случая у нас продължава. Пет дни след това изявление прокуратурата отговори с официално прессъобщение:\"Една от версиите, по които се работи, е че опитите за убийство са свързани с износ на оръжие и боеприпаси за Украйна (за Министерство на отбраната и за Министерство на вътрешните работи - Национална гвардия на Украйна) - през декември 2014 г., януари 2015 г. и март 2015 г. Към април 2015 г. от страна на Емилиян Гебрев не са били предприемани действия, свързани с придобиване на предприятието \"Дунарит\", поради което твърденията в тази насока и соченето на такива действия като \", се казва в съобщението на прокуратурата.Доволен съм, че , обяви оръжейният производител. Той уточни, че .\"Да, . Такава концентрация върху мен . Въпросът е . Тук е разковничето на опита за убийството. . Това са въпроси, които все още нямат отговор\", каза Гебрев.Бизнесменът опроверга и твърдението, че  и уточни, че има документални доказателства, че е започнал процедурата по придобиване на предприятието още през февруари 2015 г.Припомняме, че по случая с отравянето на Гебрев вестник \"Капитал\" писа, чеСлед това специализираният британски сайт за разследваща журналистика Bellingcat е установил, че , който е бил във Великобритания по време на отравянето на , е пристигнал в България няколко дни преди българският предприемач и неговият син сериозно да се разболеят след отравяне с неустановено вещество.Третият заподозрян е 45-годишният с агентурно име \"Сергей Вячеславович Федотов\", който според Bellingcat е високопоставен служител на ГРУ. Както при  \"Скрипал\", агентите \"Александър Петров\" (истинско име Александър Мишкин) и, агентурното име на \"Федотов\" е създадено през 2010 г., като преди това няма никакви свидетелства за съществуването на такава личност.", "date": "2019.12.15", "title": "Емилиян Гебрев подозира, че е жертва на спор между бивши съдружници"}
{"url": "https://news.bg/int-politics/nay-dalgite-pregovori-za-klimata-zavarshvat-bez-sdelka-za-vaglerodnite-emisii.html", "text": "Маратонските международни преговори за климата приключиха днес, като преговарящите отложиха за следващата година ключово решение за това как да бъдат регулирани глобалните пазари за въглеродни емисии, съобщава \"Асошиейтед прес\".След двуседмични преговори в Мадрид за справяне с глобалното затопляне, делегати от почти 200 страни приеха декларации, призоваващи за по-голяма амбиция в намаляването на затоплящите планетата парникови газове и за подпомагане на бедните страни, които страдат от последиците от климатичните промени.Но въпреки провеждането на най-дългите преговори за климата досега, те оставиха един от най-трудните проблеми за следващата среща на високо равнище за климата, която ще се проведе в Глазгоу след година.Пазарите на въглеродни емисии поставят цена на емисиите на въглероден диоксид (CO2), който е основният парников газ, и позволяват на страните да търгуват разрешения за емисии, които могат да бъдат постоянно намалявани - насърчавайки използването на технологии с ниски емисии.Страни от Европа и от другаде бяха казали, че несключването на споразумение за това как да се управлява търговията с въглеродни кредити е по-добре от слаба сделка, която може да подкопае десетина съществуващи регионални механизма за въглеродните емисии.\"За щастие, слабите регулации на основан на пазара механизъм, подкрепян от Бразилия и Австралия, които биха подкопали усилията за намаляване на емисиите, бяха изоставени\", заяви Мохамед Адоу, който е директор на групата за натиск Power Shift Africa.Преговорите бяха придружени понякога от гневни протести от местни и природозащитни групи както вътре, така и извън мястото, където се проведе срещата в Мадрид. Демонстрациите отразяват нарастващата неудовлетвореност, особено сред младите хора, от бавните темпове на усилията на правителствата за ограничаване на климатичните промени.Сред документите, които срещата на ООН прие днес, беше декларацията \"Време за действие Чили-Мадрид\", призоваваща държавите да подобрят своите настоящи обещания за намаляване на емисиите на парникови газове. Това е необходимо, за да бъдат в съответствие с целта на Парижкото споразумение за климата от 2015 г. за предотвратяване повишаването на средната световна температура над 1,5 градуса по Целзий до края на века.Засега светът върви към повишаване между 3 и 4 градуса по Целзий, което може да има драматични последици за много страни.Страните също така се договориха да определят средства за най-уязвимите страни, за да ги компенсират за ефектите от екстремни метеорологични събития, което е един от най-належащите проблеми за малките островни държави.Но правозащитни организации и активисти за климата обвиниха по-богатите страни в света, че показват малка ангажираност за сериозно справяне с климатичните промени.", "date": "2019.12.15", "title": "Най-дългите преговори за климата завършват без сделка за въглеродните емисии"}
{"url": "https://news.bg/crime/pogrebaha-sadiya-maya-popova-otkrita-martva-v-doma-si.html", "text": "Погребаха  в дома й в гробищния парк в Пазарджик. На погребението присъстваха роднини, близки, приятели и колеги, пише \"\".апочва работа като съдия изпълнител, а . Четири години по-късно е повишена до зам.-председател на районния съд. На 28 април 2011 г. съдия Попова е открита в безсъзнание в автомобила си, който се е ударил в паркирана кола.Докато е в безсъзнание в болницата, на Попова е взета кръвна проба, която показва 5.2 промила алкохол в кръвта. Повторна проба, взета 3 часа по-късно, показва 3,9 промила.След възстановяването си Попова заяви, че не е пила алкохол, а не се е чувствала добре със здравето. .Тази случка е повод г. беше осъдена от окръжния съд в Пловдив на 2 г. пробация. Въпреки присъдата, .След инцидента съдия Попова премина в гражданската колегия на районния съд, като в годишния отчет за 2017 г. на съда беше . През 2018 г. Висшият съдебен съвет (ВСС) я повиши в ранг окръжен съдия.Съдебно произвоство разследва смъртта й, потвърдиха от прокуратурата без да разясняват подробности.", "date": "2019.12.15", "title": "Погребаха съдия Майа Попова, открита мъртва в дома си"}
{"url": "https://news.bg/world/nova-amerikanska-raketa-mozhe-da-preodolee-ruskata-protivovazdushna-otbrana.html", "text": "Ракета Precision Strike Missile (PrSM) клас \"земя-земя\", разработвана от корпорацията Lockheed Martin за ВВС и ВМС на САЩ може да преодолее руската система за противовъздушна отбрана. Това съобщи пред изданието Breaking  американският генерал Джон Раферт, цитиран и от РИА Новости.По думите му, на европейския театър на бойните действия ракетата ще бъде използвана на първо време като контрамярка на руската система на ПВО. При това в Тихия океан тя трябва да противодейства на китайските бойни кораби. Военният подчерта, че разработката трябва да замени тактическата ракетна система ATACMS. Размерът на тази ракета ще е по-малък от предишните, което ще позволи да се поместват повече заряди на установката.Изданието съобщава, че успешното изпитание на PrSM е проведено на полигона Уайт Сенд в Ню Мексико на 10 декември. Ракетата е преодяла приблизително 240 километра и е поразила всички цели. Precision Strike Missile може да бъде въведена на въоръжение през 2023 году. Планира се след две години да бъде обновена с оборудване на функцията за проследяване на движещи се цели в зависимост от тяхното радиоизлъчване.", "date": "2019.12.15", "title": "Нова американска ракета може да преодолее руската противовъздушна отбрана"}
{"url": "https://news.bg/regions/protestiraha-sofiyantsi-chiito-imoti-obshtinata-iska-da-otchuzhdi-za-po-15-st-na-kv-m.html", "text": "Собственици на имоти, които общината иска да отчужди за по 15 ст. на кв. м временно затрудниха движението по бул. \"Ломско шосе\" в София, съобщи БНР. на булеварда, но цената, която общината предлага без обсъджане е неприемлива за стопаните, които имат собствени къщи, дворове, гаражи върху терени, нарочени за отчуждение.По думите на Васил Цветанов от инициативния комитет на протестиращите хората са поискали да бъдат обезщетени с общински имоти, но им е било отказано. \"Отсреща цялата отсечка беше общинска, цялата е разпродадена на, но не на 15 ст., а сега нас ни \", каза Цветанов.Собствениците на имоти се отказаха от предварително обявената двучасова блокада, за да не затрудняват движението в столицата. Хората са категорични, че Столичната община извършва национализация в XXI век.\"Те искат да ни вземат имотите. По никакъв начин не са ни уведомили. Не е минавал оценител - 49 имота са. \", каза Цветанов. Те са поискали среща с кмета на София Йорданка Фандъкова, но насрочената среща е за след два месеца. \"Аз мисля, че сме горе-долу като едно време, както е бил Народният съд - без право на глас. \", допълни Васил Цветанов.На част от собствениците делата са минали в Административния съд. Административният съд в София е потвърдил сумите, определени от Столичната община без право на обжалване. ", "date": "2019.12.15", "title": "Протестираха софиянци, чиито имоти общината иска да отчужди за по 15 ст. на кв.м"}
{"url": "https://news.bg/int-politics/otkriha-masov-grob-s-643-tsivilni-v-irak.html", "text": "Откриха масов гроб, в който са погребани телата на 643 цивилни в близост до иракския град Ел Фалуджа в провинция Анбар. Това съобщи телевизия Al Arabiya, цитирана от ТАСС.Братската могила, която датира от 2016 г., когато регионът бе контролиран от бойци на терористичната групировка \"Ислямска държава\", бе намерена в района на Ес Саклявия на 5 км на север от Ел Фалуджа.Както предполагат представители на местните власти, заровените в този масов гроб са предимно хора от племето Ал Мухамда. Тогава всички те безследно изчезнаха и до този момент нищо не се знаеше за съдбата им. Сред жертвите има и деца. Екстремистите от \"Ислямска държава\" окупираха около една трета от територията на Ирак през лятото на 2014 г. През юни същата година те превзеха втория по величина град Мосул и го обявиха за столица на т.нар. халифат.През 2015 г. при поддръжка на международната коалиция на иракските правителствени сили започна широкомащабна кампания по освобождаване на районите, превзети от екстремистите. През декември 2017 г. тогавашният премиер на Ирак Хайдар ал-Абади обяви окончателното поражение на \"Ислямска държава\". ", "date": "2019.12.15", "title": "Откриха масов гроб с 643 цивилни в Ирак"}
{"url": "https://news.bg/regions/ribari-se-trevozhat-ot-byala-pyana-i-mirizma-ot-reka-iskar-nad-vets-kokalyane.html", "text": "За замърсяване на река Искър над ВЕЦ Кокаляне сигнализира читател на news.bg. Снимките са направени днес - 15 декември 2019 г. около 14 часа на река Искър при село Кокаляне - на около 500 м над ВЕЦ-Кокаляне има изкуствен водопад .Събира се странна пяна и се усеща неприятна и задушлива миризма от реката. Около километър нагоре по течението се забелязва същата пяна, но в по-малка концентрация и същата миризма\", пише наш читател.Пяната е на парцали като пух, мирише странно, обясни нашият читател, който отишъл там за риба.Очакваме отговори на зададени въпроси и на РИОСВ-София по този сигнал.", "date": "2019.12.15", "title": "Рибари се тревожат от бяла пяна и миризма от река Искър над ВЕЦ Кокаляне"}
{"url": "https://news.bg/crime/dozhivoten-zatvor-poluchi-60-godishen-grak-za-ubiystvo-na-balgarka.html", "text": "Доживотен затвор получи 60-годишен грък, който според доказателствата в съда, е убил на остров Крит 38-годишната българка Антонина Зоева, родена в град Сливен, съобщиха БНР и \"\".Независимо, че тялото ѝ не бе намерено, гръцкият съд даде максимална присъда за умишлено убийство. По време на процеса подсъдимият не направи самопризнания, нито каза къде е погребано тялото на жертвата. Неговата защита направи неуспешен опит да прехвърли вината за изчезването на българката на друго лице.В колата и дома на осъдения разследващите са намерили кръв от жертвата, което . Представени са и записи от охранителни камери, които са фиксирали, че . От гръцката полиция смятат за малко вероятно да се открие точното къде е погребана българката. Причината - там теренът е планински.Според свидетелските показания Антонина Зоева е живяла няколко месеца в дома на убиеца след което изчезва.В Гърция случаят предизвика широк обществен отзвук. ", "date": "2019.12.15", "title": "Доживотен затвор получи 60-годишен грък за убийство на българка"}
{"url": "https://news.bg/regions/hvanaha-shefa-na-patno-upravlenie-v-pernik-da-shofira-piyan.html", "text": "Хванаха шефа на Пътно управление в Перник да шофира пиян. Това съобщава Нова телевизия, позовавайки се на свои източници.По първоначални данни Петър Басмаджиев е бил заловен в неделя сутринта в центъра на Перник с 1.6 промила алкохол в кръвта. По закон това попада в една от най-тежките графи и се наказва със затвор и отнемане на книжката.Очаква се Басмаджиев да бъде освободен от длъжност в Агенция \"Пътна инфраструктура\" още в понеделник.", "date": "2019.12.15", "title": "Хванаха шефа на Пътно управление в Перник да шофира пиян"}
{"url": "https://news.bg/world/salzotvoren-gaz-i-gumeni-kurshumi-v-beyrut.html", "text": "Силите за сигурност в събота стреляха със сълзотворен газ и гумени куршуми по протестиращите в Бейрут, някои от които се опитаха да проникнат в барикадиран централен квартал на столицата на Ливан, съобщи \"Ройтерс\".Стотици хора бяха събрани като част от вълна от протести, които обхванаха Ливан от 17 октомври. Ливанците са бесни на управляващия елит, който насочи страната към най-тежката икономическа криза от десетилетия.Протестите тласнаха Саад ал Харири да подаде оставка като министър-председател в края на октомври. Преговорите между основните партии изпаднаха в безизходица заради формирането на нов кабинет.Ливан спешно се нуждае от ново правителство, за да го извади от кризата, което също разклати доверието в банковата му система. Чуждестранните донори казват, че ще помогнат само след като страната получи кабинет, който може да въведе реформи.Полицията и силите за сигурност масово се разположиха в Бейрут в събота вечер, преследвайки демонстранти на улицата, биейки и задържайки някои от тях, казаха свидетели пред \"Ройтерс\" протестиращи.Силите стреляха със сълзотворен газ и каучукови куршуми, докато някои протестиращи се опитаха да прокарат стоманени прегради, преграждащи пътеки до парламента и правителствената централа.Държавната информационна агенция заяви, че сълзотворен газ е принудил няколко души да припаднат, докато Ливанският червен кръст заяви, че 14 души са ранени, като шестима от тях са достатъчно зле, за да се нуждаят от настаняване в болница.Безредиците избухнаха от натрупване на гняв заради нарастващата цена на живота, нови данъчни планове и лидерите, доминиращи страната след гражданската война 1975 - 1990 г. Протестиращите обвиняват политическата класа, че доели държавата в своя полза чрез мрежи на корупция.", "date": "2019.12.15", "title": "Сълзотворен газ и гумени куршуми в Бейрут"}
{"url": "https://news.bg/world/demokrat-preminava-pri-republikantsite-v-kongresa.html", "text": "Първи мандат конгресмен от Демократическата партия, който категорично се противопоставя на импийчмънта на президента Доналд Тръмп, се очаква да премине в Републиканската партия, предаде Си Ен Ен. Според телевизията, политикът е запознал колегите си с намеренията си.Демократът от Ню Джърси Джеф ван Дрю беше един от само двамата демократи, които през октомври гласуваха срещу официализирането на разследването за импийчмънт и обяви по-рано този месец, че ще гласува срещу всички членове на импийчмънта.Очаква се Камарата на представителите да гласува следващата седмица по два одобрени от Комитета на съдебната власт членове за импийчмънт, които ще определят процеса в Сената.Този ход, макар и символичен тласък за Тръмп, вероятно няма да промени резултата от гласуването в Камарата. Така Доналд Тръмп ще е само третият президент в американската история, който ще бъде подложен на процедура на импийчмънт. Очакваното преминаване идва, когато Ван Дрю се бори в политиката на Ню Джърси. Вътрешното социологическо проучване показа, че той губи основна подкрепа от демократите в областта, съобщиха източници от Демократическата партия пред Си Ен Ен в събота.В. \"Вашингтон поуст\", позовавайки се на служители, първи съобщи в събота, че се очаква Ван Дрю да се присъедини към Републиканската партия \"в следващите дни\" след среща с Тръмп в петък в Белия дом. В. \"Ню Йорк таймс\" съобщи в събота, че конгресменът може да направи съобщение веднага през следващата седмица.Си Ен Ен се свърза с кабинета на Ван Дрю и администрацията на Тръмп. Ван Дрю, неговият началник на персонала и директор по комуникациите, не отговори на исканията за коментар.\"Нищо не променям - просто си върша работата. Все още съм демократ, точно тук\", каза Ван Дрю в кратко в интервю за в. \"Вашингтон поуст\".Ван Дрю заяви миналата седмица, че планира да гласува срещу всички членове на импийчмънт, \"освен ако има нещо, което не съм виждал, не съм чувал преди\".След като гласува срещу официалното разследване през октомври, конгресменът от Ню Джърси заяви в изявление, че \"без двупартийна подкрепа вярвам, че това разследване ще раздели страната допълнително по шевовете и в крайна сметка ще се провали в Сената\".Ван Дрю замени в Конгреса републиканец през 2018 г.Щатът Ню Джърси беше гласувал за Барак Обама през 2008 и 2012 г., преди да гласува за Тръмп през 2016 година.", "date": "2019.12.15", "title": "Демократ преминава при републиканците в Конгреса"}
{"url": "https://news.bg/int-politics/elizabet-ii-govori-za-programata-na-dzhonsan-v-chetvartak.html", "text": "Кралица Елизабет ще представи в четвъртък , включваща обещание да върне в парламента законопроекта за оттеглянето от ЕС (EU Withdrawal Agreement bill) преди Коледа, съобщи премиерската канцелария, цитирана от Ройтерс.Речта на кралицата, написана от правителството, представя подробно всички законопроекти, които то планира да прокара през предстоящата година. Монархът я прочита от трона в позлатената зала на Камарата на лордовете. Тазседмичната реч ще бъде втората за кралицата за два месеца. Тя вече прочете една на 14 октомври, малко преди да бъдат свикани предсрочните избори, след продължителната безизходица в парламента по правителствения план за Брекзит.Октомврийската реч изложи 22 нови проектозакона, сред които няколко, предвиждащи по-твърдо отношение към престъпници-чужденци и извършители на сексуални престъпления, и нови мерки за защита на жертви на домашно насилие. Канцеларията на премиера вчера обеща приемственост на новата реч с тази от октомври, с някои допълнения за укрепване на съдебната система и законопроект за многогодишна рамка за финансиране на Националната здравна служба. Главният приоритет обаче ще бъде осигуряването на парламентарно одобрение за текста, който ще изведе Великобритания от Европейския съюз, или както заяви Джонсън в петък, Речта на кралицата ще включва също планове за осигуряване на по-добро обслужване в железопътния транспорт, за по-голяма защита за наемателите, както и забрана за местните власти да бойкотират продукти от други страни, например Израел, припомня БТА.", "date": "2019.12.15", "title": "Елизабет II говори за програмата на Джонсън в четвъртък"}
{"url": "https://news.bg/world/pregovorite-za-klimata-prodalzhavat-v-madrid.html", "text": "Преговорите между делегациите на Конференцията на ООН за климатичните промени (COP-25) в Мадрид ще продължат и днес, предаде ТАСС, като цитира съобщение на страницата на конференцията в Туитър.\"Следващото заседание ще се състои в 15,30 ч. (16:30 ч. бълг. време) в неделя. Моля да впрегнете всичките си сили, за да получим амбициозно споразумение. Разчитам на вас за постигане на консенсус\" - с този призив се обърна към участниците във форума председателят на COP-25, министърът на околната среда на Чили Каролина Шмит.Срещата започна на 2 декември и трябваше да завърши на 13 декември, уточнява БТА. Преговорите бяха продължени, понеже страните не можаха да съгласуват заключителен документ.Делегациите не можаха да постигнат договореност за механизмите, предвидени от член 6 от Парижкото споразумение, който регулира пазара на въглеродни емисии.", "date": "2019.12.15", "title": "Преговорите за климата продължават в Мадрид"}
{"url": "https://news.bg/world/boliviya-shte-izdade-zapoved-za-arest-na-eksprezidenta-evo-morales.html", "text": "Заместник-председателят на горната камара на боливийския парламент Джанин Агнес, назначена за изпълняващ длъжността президент на страната, обеща да издаде заповед за арест на бившия президент Ево Моралес. Това се съобщава от изданието \"Los Tiempos\".\"Моралес знае, че в случай на връщане ще трябва да отговори на страната, че има неплатени сметки пред правосъдието ... Разбира се, в следващите няколко дни тази заповед за арест ще бъде издадена, защото вече сме подали съответната петиция \", каза Агнес в интервю пред репортери.Тя отбеляза, че действията на Моралес трябва да се разглеждат като \"подбуждане към бунт и тероризъм\". Също така действащият държавен глава призова Моралес да зачита статута на политически емигрант.Ево Моралес беше президент на Боливия от 2006 г. На 10 ноември той подаде оставка след исканията на военните, които го обвиниха в , в които той спечели. От своя страна Моралес обвини опозицията в опит за преврат. Впоследствие той отлетя за Мексико, . Властта премина на втория говорител на боливийския сенат Джанин Агнес.На 24 ноември парламентът на Боливия прие законопроект за нови президентски избори. Според документа кандидат, който вече е бил президент като два последователни мандата, не може да участва в тях, което изключва възможността Моралес да участва в тях.", "date": "2019.12.15", "title": "Боливия ще издаде заповед за арест на експрезидента Ево Моралес"}
{"url": "https://news.bg/world/sasht-shte-izteglyat-nad-4000-voennosluzheshti-ot-afganistan.html", "text": "Съединените щати трябва да изтеглят над 4 000 свои войски от Афганистан през следващата седмица, съобщи NBC News, позовавайки се на трима бивши и настоящи служители от Пентагона.Според източниците между 8 000 и 9 000 американски войници ще останат в централната азиатска страна през 2020 г.По-рано този месец Държавният департамент на САЩ обяви, че Вашингтон ще започне  и отбеляза, че неговият специален представител за помирение в Афганистан Залмай Халилзад ще пътува до Кабул и Доха за преговорите.", "date": "2019.12.15", "title": "САЩ ще изтеглят над 4000 военнослужещи от Афганистан"}
{"url": "https://news.bg/world/korbin-vremeto-na-leybaristite-shte-doyde-pri-nov-lider.html", "text": "Лидерът на лейбъристите Джереми Корбин заяви, че поема своята част от отговорността за изборите и най-лошия резултат на партията от 85 години.В отворено писмо до \"Сънди Мирър\" Корбин посочи, че изборите са били повлияни от Брекзита, от който консерваторите се възползваха, докато лейбърите се опитваха да \"обединят страната ни\".Той също така отбеляза, че срещу партията му е проведена \"свирепа кампания за размазване и страх\", въпреки че .\"Трудът е най-голямата сила за прогресивните промени, които тази страна е познавала досега, и въпреки че това не беше нашият момент, нашето време отново ще дойде под ново ръководство\", заключава Корбин в писмото.", "date": "2019.12.15", "title": "Корбин: Времето на лейбъристите ще дойде при нов лидер"}
{"url": "https://news.bg/world/16-sa-zhertvite-ot-izrigvaneto-na-vulkana-v-nova-zelandiya.html", "text": "16 станаха жертвите от , съобщи в. \"Ню Зиланд хералд\".Медията се позовава на съобщение от полицията.Последната жертва е мъж, който е починал в болница въпреки усилията на лекарите. Неговото състояние се оценявало като критично.Изригването на вулкана на Белия остров стана на 9 декември. Ранените са 24 души.Издирвателните екипи се завърнаха днес от новозеландския остров с празни ръце, след като не успяха да намерят телата на двамата души, които все още са в неизвестност след изригването на вулкана, разположен край източното крайбрежие на страната.Токсичен въздух и газове са попречили на издирването по суша на последните две жертви, отбелязват властите.", "date": "2019.12.15", "title": "16 са жертвите от изригването на вулкана в Нова Зеландия"}
{"url": "https://news.bg/int-economics/13-gartsi-v-top-koraboplavaneto.html", "text": "Има 13 гърци сред 100-те най-влиятелни хора в глобалното корабоплаване тази година, според годишната таблица, съставена от Lloyd's List.Най-високопоставеният корабособственик сред гърците е Джон Анджеликусис, класирал седмо място в света, като шефът на Cosco China Shipping и ръководителят на China Merchants Group споделят първо място. По-специално двете китайски компании присъстват в Гърция съответно в пристанищата на Пирея и Солун, припомня в. \"Катимерини\".Останалите 12 гърци в класацията са Джордж Прокопиу от Dynacom / Dynagas (на 13-то място), Джордж Економу от TMS (19-ти), Ангелики Франгу от Navios (20-ти), Петер Ливанос от GasLog (25-и), Петрос Папас от Star Bulk (29-и) ), президентът на Гръцкия съюз на корабособствениците Теодор Вениамис (32-ри), Евангелос Маринакис от Capital Maritime & Trading Corp (59-то място), Костис Константакопулос от Костамаре (61-во), Джордж Логотетис от Везни (71-ви), Николас Цакос от TEN ( 81-и) и ръководителят на Интеркарго Димитрис Фафалиос (82-и).Най-накрая се класира Деспина Панайотоу-Теодосиу, председател на Международната асоциация за жени и търговия (WISTA), се класира на 95-о място.", "date": "2019.12.15", "title": "13 гърци в топ корабоплаването"}
{"url": "https://news.bg/world/toplo-za-dekemvri-1.html", "text": "Днес облачността ще се разкъса до предимно слънчево време. Ще духа слаб югозападен вятър. Максималните температури ще са между 9° и 14°, в София - около 10°.Това съобщават от НИМХ на БАН.Над планините ще бъде предимно слънчево. Ще духа умерен югозападен, а по билата - до силен северозападен вятър. Максимална температура на височина 1200 метра около 7°, на 2000 метра - около 2°.По Черноморието преди обяд все още ще превалява. Около и след обяд облачността ще се разкъса. Ще духа слаб до умерен северозападен вятър. Максимални температури на въздуха между 12° и 14°. Температурата на морската вода е 12°-13°. Вълнението на морето ще бъде 1-2 бала.На 15.12.2019 слънцето ще изгрее в 07:49 часа и ще залезе в 16:54 часа. Продължителност на деня 9:05 часа.Атмосферното налягане ще се повишава и ще се доближи до средното за месеца.", "date": "2019.12.15", "title": "Топло за декември"}
{"url": "https://news.bg/regions/kola-pomete-zhena-na-tramvayna-spirka.html", "text": "Жена пострада, блъсната от автомобил в София, информира Нова телевизия. Инцидентът е станал рано тази сутрин в 5.55 ч.Жената е чакала на трамвайна спирка на столичния булеврд \"Мария Луиза\".Жената веднага е била приета в \"Пирогов\" с тежка черепно-мозъчна травма и съмнение за фрактура на гръбначния стълб.В последните няколко дни станаха няколко тежки катастрофи в София, при които загина момиче и други две деца бяха тежко ранени. В четвъртък вечерта  на столичния булевард \"Драган Цанков\". Детето е в реанимацията на болница \"Света Анна\", където се намира и друго дете - момиче, пострадало при друга катастрофа по-рано през същия ден.В петък отново вечерта джип удари  - на булевард \"Н. Вапцаров\". Едното дето почина на път за болницата.Не само в столицата станаха тежки катастрофи, в които починаха и бяха ранени деца и възрастни, заради което и вчера полицията обяви засилено пристъствие по пътищата. ", "date": "2019.12.15", "title": "Кола помете жена на трамвайна спирка"}
{"url": "https://news.bg/regions/ombudsmanat-seziral-kevr-i-mosv-za-vodnata-kriza-v-pernik-prez-oktomvri.html", "text": " да каже каква е причината за водната криза в Перник. Това, което ми казаха от КЕВР, сочи липсата на ефективност от страна на ВиК дружеството и надвишаване на лимита на водоснабдяване. Това заяви пред БНТ националният обществен защитник Диана Ковачева относно кризата с водата в миньорския град.Проблемът е в Перник по думите на Ковачева е много сериозен и в петък е изпратена препоръка до регионалното министерство за алтернативните източници за водоснабдяване за Перник. Изпратена е и препоръка  за гражданите по време на водната криза. Още през октомври месец националният защитник е сезирал КЕВР и МОСВ. Отговорът от тях бил тревожен - ВиК дружествата не спазват инвестиционните програми и надвишават лимита на водоснабдяване.Според омбудсмана цената на водата трябва да бъде социално поносима, но в същото време качеството й трябва да бъде добро.Омбудсманът се намесва тогава, когато институциите не работят, а хората трябва да бъдат адекватно информирани, защото правото на вода е изконно човешко право.Припомняме, няколко дни след втория тур на местните избори беше Новоизбраният кмет Станислав Владимиров каза, че  в града са светели още от началото на годината. На 10 декември  воден режим . По темата за  Диана Ковачева е категорична, че трябва да има отговорност на главния прокурор, но не се очаква главният прокурор да извършва толкова често престъпления. Нужно е обаче да има механизми за контрол.По думите на Ковачева въпросът е важен за омбудсмана от гледна точка на . \"Самата Венецианска комисия коментира изключително компетентно случая и тя насочва към сезиране на Конституционния съд\", подчерта тя.Ковачева изтъкна, че в своето становище Венецианската комисия казва, че има механизми, по които председателите на ВКС и ВАС да носят отговорност. Според нея трябва да се направи преценката дали неговата власт (на главния прокурор - б.р.) над останалите прокурори е абсолютна.Ангажиментите в институцията на омбудсмана продължават. Подадени са 10 000 жалби от граждани, а над 23 000 души са минали през приемната на институцията. Опитваме се да бъдем близо до хората, така че темите не са се променили. Гражданите продължават да търсят защита на правата си, а ние се стараем да ги удовлетворяваме.Относно темата с мръсния въздух, омбудсманът подчерта, че е важно хората да бъдат информирани, но привременните мерки, наложени от Софийския градски съд на Столична община да бъдат спазвани и да се мият по-често улиците. Важно е хората също да бъдат съвестни и да не горят боклуци.Във връзка със , Ковачева изтъкна, че има опасност по-добросъвестните шофьори  за чужди грешки.", "date": "2019.12.15", "title": "Омбудсманът сезирал КЕВР и МОСВ за водната криза в Перник през октомври"}
{"url": "https://news.bg/disasters/silno-zemetresenie-raztrese-filipinite.html", "text": "Земетресение с магнитуд 6,8 по скалата на Рихтер удари Филипините, съобщава Европейският средиземноморски сеизмологичен център. Епицентърът на труса е бил на остров Минданао в южната част на страната, на 74 километра югозападно от крайбрежния град Давао, на дълбочина от 53 километра.Съобщава се за едно загинало 6-годишно момиче. Иначе няма информации за сериозни разрушения и големи материални щети.Последвали са няколко силни вторични труса, като най-силният от тях е бил с магнитуд 5,7 по скалата на Рихтер.Тихоокеанският център за предупреждение от цунами не е издал предупреждение за опасност от цунами.Остров Минданао беше разтресен от поредица от силни земетресения през октомври, при които загинаха най-малко петима души. В региона Минданао, който обхваща една трета от Филипините, живеят около 22 млн. души.Филипините са разположени на върха на т. нар. \"Огнен пръстен\", геологично активна зона, която редовно е засегната от земетресения и изригвания на вулкани.", "date": "2019.12.15", "title": "Силно земетресение разтресе Филипините"}
{"url": "https://news.bg/society/88-svetlinni-girlyanda-ne-otgovaryat-na-iziskvaniyata.html", "text": "\"Проверени са около 600 артикула за първите десет дни на кампанията, в над 300 обекта. Основното, за което потребителят трябва да следи, е \"CE\" маркировката.\"Данните представи Мирослав Йотов от Държавната агенция по метрологичен и технически надзор (ДАМТН) пред Нова телевизия.По думите му за осма поредна година ДАМТН провежда кампания за безопасна Коледа. Йотов изтъкна, че когато \"CE\" маркировката липсва, значи продуктите не отговарят на европейските норми за безопаност.Второто задължително наличие е на инструкция за безопасност на български език. Също така е важно да бъде посочен производителят и вносителят на избрания от нас продукт, съветват от ДАМТН.88 от 232 проверени светлинни гирлянда се оказало, че не отговарят на изискванията. Акцията на Агенцията по метрология и технически надзор продължавала с проверките, а целта ѝ била да гарантира безопасност при пазаруването на украса и на подаръци за коледните и новогодишни празници.", "date": "2019.12.15", "title": "88 светлинни гирлянда не отговарят на изискванията"}
{"url": "https://news.bg/comments/kak-da-oshtetim-patsienta.html", "text": "Шумът с лекарствата за хронично болни пациенти през последните дни всъщност показа една основна слабост на често споменавания Национален рамков договор - той няма отношение към пациента.Около този документ всяка година има вълнения, защото след като стане ясно какъв ще е бюджетът на единствения ни здравоосигурителен фонд НЗОК, започват големите сметки кой от системата на здравеопазване колко ще успее да вземе за себе си. В тази сметки пациентите не участват. Те само финансират със здравните си осигуровки различните видове медицинска помощ, но нямат глас в разпределянето на средствата. Затова НРД, както е прието да го наричаме, всъщност няма нищо общо с нас, колкото и да се опитват да ни убедят в противното. Точно по тази причина сме държавата, в която се доплаща най-много за здраве - цели 47%.Всяка година се изготвя проект на въпросния договор, в обсъждането му участват всички звена в системата, съсловни съюзи, експерти от НЗОК и министерството на здравеопазването. И всяка година при публикуване на проекта има изненадани. Всъщност невъзможно е да се ориентираш в този документ, но той, като вече казахме, не е и предназначен за широката публика. Затова е най-лесно да изчакаш реакциите, въпреки че е странно да ги има щом предварително са водени разговори по параметрите на НРД.Тази година първи се обадиха софийските общопрактикуващи лекари, които, запознавайки се с документа, установиха, че промените направени в НРД 2020-2022 ощетяват хронично болните пациенти, тъй като се редуцира броят на медикаментите, които ще плаща Касата, необходими за терапиите им. Часове по-късно реагираха и от Националното сдружение на личните лекари, които освен този недостатък съзряха още два - че не е редно да се поставя лимит за продължителност на прегледа (до 20 мин.), защото се отразявало на качеството на медицинската им дейност, и че е недопустимо пациентите, които посещават джипито с конкретен проблем (в остро състояние, както е терминът), да бъдат лишавани от профилактичен преглед.С лекарствата за хронично болните, нещата се развиха светкавично. Почти едновременно се заобаждаха и национално представените пациентски организации. И те бяха изненадани, даже скандализирани, от въпросната промяна.От БЛС, който е основен преговарящ с Касата и би трябвало да защитава интересите на всички здравни специалисти, заявиха, че няма да подпишат новия НРД, ако въпросният текст остане.От НЗОК първо призоваха да не се избързва с констатациите, явно и те не са били много наясно точно за какво става дума и как се е получила тази промяна, дискриминираща голяма група пациенти. След един ден на драми и отворени писма, Касата обяви, че ще продължи да плаща терапиите на хронично болните, както досега, и настана затишие. С какви аргументи е била направена промяната изобщо не стана ясно, но е малоумно да ощетяваш хора, немалка част от които в пенсионна възраст или с увреждания, с хронични и придружаващи хроничните заболявания.Да се върнем пак на личните лекари и лимитираните прегледи. Какъв проблем всъщност е това? Какво ще се случи, ако вместо 20, отделиш 30 минути за преглед? И колко от прегледите всъщност продължават толкова време?И после каква е драмата с профилактичните прегледи, които според първоначалния проект на НРД се отменяха, ако пациентът посети личния си лекар в остро състояние. Имаш здравословен проблем, отиваш при личния си лекар по спешност, той те преглежда, но настоява да ти проведе и профилактиката. Това случвало ли ви се е?Според сдружението на общопрактикуващите лекари, така се нарушавали правата на част от пациентите, защото хората в активна възраст ходели на личен лекар само когато имат проблем. Така профилактиката оставала на заден план. Че какво ще ни профилактират в остро състояние? Проблемът по-скоро е, че на по-голямата част от общопрактикуващите лекари \"системата за известяване\" за профилактика е с бележка на вратата на кабинета, и много от хората я пропускат, само защото не знаят, че им се полага.От БЛС обявиха, че са се договорили с Касата за увеличаването на цените на 251 клинични пътеки и 7 процедури. Така щяло да се намали доплащането за лечение от страна на пациентите. Да не бързаме да се радваме. Всъщност това увеличение ще се отрази на заплатите на здравните специалисти, тъй като 35% от месечния приход на болниците от Касата задължително ще отива за възнагражденията на лекари и специалисти по здравни грижи. Друга част от въпросните приходи ще покриват своевременно задълженията на лечебните заведения, за да не се налага да се отделят пак \"едни милиони\" по никое време, когато започнат да издъхват.Пациентите ще почакат.", "date": "2019.12.15", "title": "Как да ощетим пациента"}
{"url": "https://news.bg/politics/anton-kutev-iska-da-znae-koy-barka-s-mrasni-ratse-v-bsp.html", "text": "\"Разцепление има и в парламентарната група на БСП, и в партията донякъде. Дали е разцепление, дали са пукнатини, дали и кога ще избият, е друг въпрос\". Toва коментира пред БНТ социалистът Антон Кутев във връзка с вчерашния пленум на столетницата.Нещата върят по план и Кутев е гласувал за пряк избор на лидер на БСП. Той обясни, че когато има правила за пряк избор на партията се променят взаимоотношенията между председателя и Националния съвет.\"Като имаш правила за пряк избор, да имаш правила за отзоваване на лидера, ако се наложи\", поясни Кутев.Корнелия Нинова говорела на публични места за едни бизнесмени, които вадели портфейлите си и плащат, за да я сменят. За това Антон Кутев иска да знае кои са хората в БСП, които плащат, за да сменят един легитимно избран лидер. Той пита кои са тези бизнесмени и \"кой бърка с мръсни ръце в партията ни\".\"Корнелия Нинова трябва да доведе нещата докрай и трябва да бъде подкрепена. Аз искам да знам, че в моята партия и в моята държава зависимости от бизнеса са невъзможни в политиката\", настоя Кутев. За да се получи това, Нинова трябва да каже кои са тези бизнесмени.Дали е Делян Пеевски, Иво Прокопиев или Георги Гергов, червеният депутат не знае. Не можело да се продължава така в партията, без да е ясно кои са хората, които са оказвали натиск за промяна на лидера в партията. \"Корнелия знае кои са и няма право оттук нататък да си мълчи, а да излезе да го каже\", призова той.По думите на Кутев крачката трябва да бъде направена сега и да каже кои са хората, оказвали натиск върху партията. Кутев е убеден, че има много опити от страна на държавата, които искат да повлияят на БСП. През последните 100 години БСП е била важна партия, изтъкна социалистът.За него важното е да мине така кампанията за избор на нов председател на столетницата, че да обедини партията. На нас ни трябва лидер, с който да спечелим следващите избори, акцентира Антон Кутев и посочи, че най-вероятно той няма да се кандидатира за председател на БСП.\"След време може и да се променят нещата, но сега нямам желание да се кандидатирам\", категоричен беше червеният депутат.", "date": "2019.12.15", "title": "Антон Кутев иска да знае кой бърка с мръсни ръце в БСП"}
{"url": "https://news.bg/press/gripat-udrya-sled-praznitsite-s-dva-shtama-pohodat-na-elektrobusite.html", "text": "В България грип още не е доказан. Отделни случаи е възможно да се появят около празниците, но според епидемиолозите това е малко вероятно. Очакванията са болните да започнат да зачестяват след Нова година, когато всички се върнат на работа, а децата - на училище и детска градина, и има по-голямо струпване на хора в затворени помещения.\"Преди 3 седмици грип се беше появил в Албания, но засега няма епидемиологично разпространение, а само единични случаи. В момента грип има в скандинавските страни и най-западната част на Европа - основно Португалия. Засега няма изявена тенденция на конкретен щам, който да циркулира там, защото се доказват и H3 и H1 (ваксиналните щамове на тези вируси са съответно \"Канзас\" и \"Бризбейн\" - б.а.). Не можем да прогнозираме с точност за у нас, защото не знаем как ще тръгне в Европа. В южните щати на САЩ например разпространение на грипната епидемия има още от октомври и там доминират вируси от група Б, които предизвикаха епидемията тук преди 2 години\", обясни пред \"24 часа\" проф. Тодор Кантарджиев, директор на Националния център по заразни и паразитни болести и главен координатор на експертния съвет по микробиология към министъра на здравеопазването.Все пак по-вероятно е у нас превес да вземе \"Канзас\", но и срещу него, и срещу \"Бризбейн\" българите имат изграден някакъв имунитет, защото с подобни на тях вируси вече сме се срещали.\"Канзас\" беше нов за страната ни преди 2 години, но с подобни на него и на \"Бризбейн\" вируси възрастните вече са се срещали. За \"Канзас\" конкретно всички хора над 20 години са имали досег и не очакваме нещо напълно различно\", каза още проф. Кантарджиев.Холандският наемен убиец Ервин Векер, който застреля наркобоса Косьо Самоковеца и рани манекенката Цеци Красимирова на 6 декември 2003 г. в центъра на Амстердам, вече може да пътува по света. Той беше освободен от затвора \"Хеерхюговард\" на 22 май 2014 г., където излежаваше 15-годишна присъда да убийството на българина, но беше оставен на \"пробация\" за 5 г. и получи забрана да напуска Холандия през този срок. Той вече изтече и Векер е получил личните си документи, които досега бяха в полицията.13 години след убийството на Константин Димитров - Самоковеца все още не е ясно кой е поръчал разстрела на краля на контрабандата. Куршумите го застигат на площад \"Дам\" в Амстердам, където току-що е купил диамантено бижу на любовницата си Цеци Красимирова, за да є предложи брак. Косьо е женен и дори чака бебе, но твърдо е решил да се разведе и да свърже живота си с манакенката. Килърът обаче ги чака пред луксозния магазин и когато двамата излизат, засвистяват куршумите. Самоковеца е застрелян на място в главата, рикоширал куршум се забива в лицето на Цеци. Убиецът е задържан почти моментално. На мястото има таен холандски агент, който следи Косьо. Той вижда къде стрелецът изхвърля якето и пистолета си и влиза в ресторант. Там го и задържа.Идеята за Националния координационен център е на едно място да работят институциите, които имат отношение към контрола по пътищата и дейностите, свързани с пътната безопасност, обясни при представянето вътрешният министър. В него съвместяват усилията си МВР, АПИ, пожарната служба, ДАИ. Идеята е да се получава бърза информация, за да се намалят щетите, посочи Маринов. Освен това центърът има достъп и до всички пунктове, които извършват годишни прегледи на леки и тежкотоварни автомобили, следи се къде се провеждат ремонтни работи.Центърът е отворен както за гражданите, така и за медиите.В момента, в който се получи сигнал на тел.112, той постъпва веднага в координационното звено, информира Младен Маринов.От началото на годината са загинали 594 души, а са ранени 8100 граждани, съобщи от своя страна главният секретар на МВР Ивайло Иванов.Тежкият режим на водата, който изкара жителите на Перник на протести, е следствие на безхаберието на двама министри - на околната среда и водите и на регионалното развитие. Това установи Районната прокуратура в Перник и препрати преписката на Специализираната прокуратурата, която е компетентна да разследва престъпленията по служба на хората на висши ръководни длъжности. Постановлението, с което \"Сега\" разполага, е от 10 декември. В него министрите, виновни за кризата, не са посочени поименно.Специализираната прокуратура съобщи, че са налице достатъчно данни за образуване на досъдебно производство за безстопанственост. Ако бъдат признати за виновни, министрите могат да получат от 3 до 12 г. затвор за безстопанственост.Още от следващата година в 10 от големите градове в страната ще започнат да се движат стотици електрически автобуси. С това България ще изпревари редица западни държави, но не защото е много по-далновидна в екополитиките или защото другите не могат да си позволят подобна инвестиция. Причината е повече от прозаична и е свързана с проблемите при управлението на евросредствата - след като стана ясно, че парите за ВиК проекти по оперативна програма \"Околна среда\" няма да могат да се усвоят навреме, още тази пролет екоминистърът Нено Димов реши да пренасочи част от тях към други мерки. В случая общо 510 млн. лв. отидоха за справяне с мръсния въздух чрез закупуването на електрически автобуси, трамваи и тролеи.На пръв поглед това е добър подход, тъй като би следвало да намали замърсяването на въздуха в градовете от обществения транспорт. Но в действителност схемата е избрана заради това, че е най-лесният и бърз начин за усвояване на европейското финансиране - не изисква проектиране, строителство, надзор и т.н., а само подбор и доставка.На 26 април 2020 година ще се проведе пряк избор за нов председател на БСП. Това реши Националният съвет на партията, който прие правилата за избор на председател. Ако има балотаж, той ще бъде на 3 май.\"За\" правилата гласуваха 87 членове на Пленума, без \"против\" и с 2-ма \"въздържали се\".За първи път всички членове на партията ще могат да участват пряко в избора на председател. Бе одобрен и съставът на Централна комисия по провеждане на избора. Неин председател ще е Емил Войнов.По Устав мандатът на председателя на партията е 4 години и към 2020 г. изтича този на Корнелия Нинова. Тя бе избрана да оглави БСП на 8 май 2016 г. по време на първото заседание 49-тия конгрес на партията. След промените в Устава обаче конгресът няма да е органът, който избира председателя, а той ще се избира пряко от членовете на БСП. Това ще се случи за първи път в историята на партията. Именно за това са необходими и правила за вътрешнопартийния избор.Има много лесно и елегантно решение по казуса с независимия прокурор, който трябва да разследва главния. Това заяви професорът на конституционно право Георги Близнашки по България он еър. Този човек не трябва да е постоянно действаща фигура, а ще работи, ако възникне ситуация, ще се излъчва от състава на Инспектората и ще представя резултатите от разследването пред прокурорската колегия. Това може да се стане с промяна в НПК, не е необходимо да се опира до Конституцията, обясни Близнашки. Той даде за пример подобни структури в европейските държави.Близнашки отново заяви, че създадената ситуация благоприятства кръговете, които искат да няма силна прокуратура. Заяви още, че главният прокурор не е престъпник, а достоен човек с дълга кариера в съдебната система и е доказал, че е достоен да заеме тази позиция.", "date": "2019.12.15", "title": "Грипът удря след празниците с два щама, Походът на електробусите"}
{"url": "https://news.bg/politics/tsatsarov-bil-udoben-za-upravlyavashtite-ne-pipal-dalboko-v-politicheskata-sistema.html", "text": "\"Сотир Цацаров не пипа много дълбоко в политическата система. Той е удобен за управляващите.\" Така депутатът от БСП Антон Кутев коментира пред БНТ  на Комисията за противодействие на корупцията и отнемане на незаконно придобитото имущество (КПКОНПИ).Кутев изтъкна, че 7 години не е видял резки крачки напред в съдебната система, като по този начин разкритикува Цацаров в битието му на главен прокурор. Иначе, ако се погледне чисто формално СВ-то на Цацаров, нямало по-добро решение от него за шеф на КПКОНПИ.Според него няма как да бъдат наказани , защото са действали спрямо правилника на Народното събрание.Той представи и позицията на социалистите по темата, а именно председателят на КПКОНПИ да се избира от президента, а не от парламента. По думите на Кутев очевидно във вида, в който е съдебната система, тя работи лошо, бавно и неефектино. Той вижда, че има проблем в съдебната институция.По отношение на партията на шоумена Слави Трифонов, Кутев е убеден, че ако партията влезе в политиката, ще бъде близо до ГЕРБ. Той посочи, че ГЕРБ управлят с гласове, които са гласували срещу тях. Трябва да намерим или разширяващо се влияние в обществото, или партии, с които да партнираме. ДПС не е вариант, подчерта той във връзка с парламентарните избори през 2021 г.Според Кутев ГЕРБ може да напраят коалиция, с когото си поискат, но в БСП не могат така. \"Ние сме правили грешки, когато сме направили неподходящи коалиции\", призна социалистът и допълни, че патриотите са идеологически възможен парньор, но в същото време са невъзможен партньор от гледна точка на това, което представляват в целокупността си.Кутев смята, че патриотите няма да бъдат в този вид, в който са в момента, но както се изрази той - \"това си е техен проблем\". За него БСП не бива да разчита на коалиционни партньори, а на гражданския проект.", "date": "2019.12.15", "title": "Цацаров бил удобен за управляващите, не пипал дълбоко в политическата система"}
{"url": "https://news.bg/society/prez-zimata-sofiyantsi-dishat-londonski-smog-a-prez-lyatoto-losandzhelski.html", "text": "Проблемът със замърсяването в големите градове не е моментът, в който се получава голямото замърсяване, констатира пулмологът д-р Александър Симидчиев в сутрешния блок на БНТ.Според него през изминалата седмица хората не са замърсявали повече от обикновено въздуха, а просто климатът не е изчистил, \"не си е свършил работата\".От своя страна климатологът Георги Рачев, който също присъства в студиото, заяви, че София дишала сравнително чист въздух и превишава зададените норми около два пъти по отношение на фини прахови частици.Рачев посочи, че миналата седмица в София сме наблюдавали Лондонски тип смог, но по думите му и през лятото не дишаме чист въздух заради Лосанджелиския смог.Д-р Симидчиев също се включи в заключение и заяви, че всички заедно трябва да помислим какво можем да направим, за да дишаме по-чист въздух.", "date": "2019.12.15", "title": "През зимата софиянци дишат Лондонски смог, а през лятото - Лосанджелски"}
{"url": "https://news.bg/bulgaria/deteto-blasnato-ot-kola-na-nso-e-van-ot-opasnost.html", "text": "Детето, блъснато от кола на Националната служба за охрана (НСО) на столичния бул. \"Драган Цанков\", е без опасност за живота и лекарите могат да започнат възстановителните операции. Това обяви д-р Славчо Близнаков, директор на столичната болница \"Св. Анна\", цитиран от Нова телевизия. \"В понеделник ще бъде извършена лицево-челюстна операция. След допълнителни снимки и изследване ще видим дали имобилизацията, която е поставена на ръката, е довела до разместване. Ако има такова, ще се извърши оперативно наместване\", уточни медикът.\"Детето вече е изправено до леглото, направило е няколко крачки и отново е легнало. Състоянието му е много добро след това, което е претърпяло. След извършване на двете операции, то може да бъде освободено за домашно лечение\", добави д-р Близнаков.", "date": "2019.12.15", "title": "Детето, блъснато от кола на НСО, е вън от опасност"}
{"url": "https://news.bg/crime/zhenata-uzh-blasnata-kray-lavov-most-bila-piyana-i-vsashtnost-ne-bila-blasnata.html", "text": "Жената, за която по-рано днес се появи информация, че е била блъсната от кола в района на Лъвов мост в столицата, всъщност е била в нетрезво състояние, а от МВР не са установили какъвто и да било пътен или друг инцидент в района. От вътрешното министерство уточняват, че тази сутрин в 7:05 часа екип на Спешна помощ е докарал в болница \"Пирогов\", от района на Лъвов мост, жена на 55 години. Тя е била във видимо нетрезво състояние.След като дошла на себе си разказала, че снощи около 21 часа в района на пл. \"Македония\" е била \"блъсната от лека кола или камион\".Полицаите са проверили посочения от жената район, прегледани са били записите от камери за видеонаблюдение и не са били установени никакви данни за случил се пътен или друг инцидент.Жената е настанена в Неврохирургията на \"Пирогов\" с комоцио (мозъчно сътресение), като няма опасност за живота ѝ.", "date": "2019.12.15", "title": "Жената, уж блъсната край Лъвов мост, била пияна и всъщност не била блъсната"}
{"url": "https://news.bg/int-economics/kitay-otmeni-nyakoi-mita-varhu-stoki-ot-sasht.html", "text": "Китай отмени временно допълнителните мита върху някои стоки от САЩ, които трябваше да влязат в сила днес (15 декември), съобщи комисията по митата на китайския Държавния съвет, цитирана от световните медии.Решението беше взето, след като САЩ и Китай в петък се споразумяха за \"първа фаза\" на търговското споразумение.Китай се надява да работи съвместно със САЩ на базата на равноправие и взаимно уважение за правилното уреждане на опасенията на всяка от страните и за стимулиране на стабилното развитие на американско-китайските икономически и търговски отношения, изтъкват от китайското финансово министерство.Допълнителните мита, които Пекин отмени днес, трябваше да бъдат от 10 и 5 процента, пояснява още китайското финансово ведомство и допълва, че страната \"продължава да отменя допълнителните мита върху автомобилите и частите, произведени в САЩ\".", "date": "2019.12.15", "title": "Китай отмени някои мита върху стоки от САЩ"}
{"url": "https://news.bg/regions/losh-pat-do-ruenskiya-manastir.html", "text": "Местата за нощуване - в хотела и двете къщи за гости, в родното село на св. Иван Рилски - Скрино вече са заети за празниците.Напливът на туристи е голям, съобщиха съдържатели на заведения в селото.Село Скрино се утвърди като туристическа дестинация, особено за религиозен туризъм, уточнява БНР.До Руенския манастир \"Св. Иван Рилски\" обаче през зимата се стига само пеша, защото пътят до там не се чисти.Нощувка в хотела или в къщите за гости в селото е 10-15 лева, а за големите празници всички места са заети.Както и сега преди Коледа и Нова Година, каза общинският съветник в Бобошево - Георги Мичов, който живее със семейството си в Скрино.\"Чакаме туристи по хотелите тук и по къщите за гости - всичко е заявено, пълно е\", уточнява пред БНР Георги Мичов.На два километра от селото е Руенският манастир, но до там се стига само пеша.\"Трудно е изкачването нагоре. Не може да се изкачи снегоринът - иначе до селото е чисто. Който е истински турист, спира автобуса в центъра, хваща раничката и отива с половин час ходене нагоре\", каза още Мичов.", "date": "2019.12.15", "title": "Лош път до Руенския манастир"}
{"url": "https://news.bg/disasters/balgarka-izchezna-misteriozno-v-ispaniya.html", "text": "Издирва се българка, изчезнала във Валенсия. Тя се казва Пена Димитрова. За последно жената е видяна около 17:30 часа в петък в квартал Марчеленес, Валенсия, съобщава bulgaros.ovh.Жената е облечена със зелено яке и зелени панталони. Висока е 150 см.Всички, които знаят нещо за жената, любезно се умоляват да се свържат с дъщерята й на телефон: 670 372 988 или в най-близкото полицейско управление.", "date": "2019.12.15", "title": "Българка изчезна мистериозно в Испания"}
{"url": "https://news.bg/disasters/nov-diplomaticheski-skandal-mezhdu-sasht-i-kitay.html", "text": "САЩ са изгонили \"тайно\" двама китайски дипломати, разкри в. \"Ню Йорк таймс\". Според изданието дипломатите са се опитали през септември да се промъкнат в американска военна база във Вирджиния.Американските тайни служби смятат, че поне един от двамата е заподозрян от американските власти, че е агент на китайското разузнаване.Двама служители на китайското посолство във Вашингтон, придружени от съпругите си, отишли с кола до базата. На пропускателния пункт им бил отказан достъп и им било наредено да се върнат.Охраната ги пуснала да влязат на територията на базата, за да направят обратен завой, но вместо да си тръгне, колата продължила навътре в базата.В крайна сметка пътят им бил преграден с камиони. Дипломатите казали, че са влезли погрешка, защото не знаели добре английски и не разбрали какво са им наредили.Това е първият път от над 30 години насам, при който САЩ тайно изгонят китайски служители по подозрение в шпионаж.", "date": "2019.12.15", "title": "Нов дипломатически скандал между САЩ и Китай"}
{"url": "https://news.bg/crime/siderov-koy-otarva-dzhambazki-ot-zatvora.html", "text": "Кръвната проба на евродепутата Ангел Джамбазки е подменена по поръчка от най-високо ниво. Това заяви лидерът на \"Атака\" Волен Сидеров в предаването \"Неделник\" по \"Алфа ТВ\".Джамбазки е хванат с 1.5 промила алкохол, отчетени от дрегер. Спокойно можеше да прегази някой, защото е карал до Боровец и обратно, а не както лъже, че само е преместил колата, коментира Сидеров. Той запита кой крие евродепутата Джамбазки и по този начин му спестява наказателно преследване и присъда от 1 до 3 години затвор и предположи, че това може да са Каракачанов, шефът на МВР Младен Маринов, премиерът или главният мюфтия, съобщават от пресцентъра на \"Атака\".По думите му в момента властимащите правят така, че зам.-председателят на ВМРО да получи административно наказание - глоба, вместо да понесе последствията от действията си.Сидеров се зарече, че ще направи всичко възможно, за да докаже, че в случая има измама и Джамбазки да понесе пълна отговорност за деянието си.Според лидера на \"Атака\" евродепутатът трябва \"да целува ръцете на вътрешния министър, премиера и шефа си - вицепремиер и министър на отбраната, за чадъра, който опънаха заради това, че е член на ЕП\".Сидеров е на мнение, че обществото и медиите трябва да настояват да разберат защо е подправена кръвната проба на Джамбазки. Председателят на АТАКА е категоричен, че Джамбазки трябва да понесе наказателна отговорност.По думите на бивш служител на МВР има много неясноти относно взетата проба на члена на ВМРО и вариантите за нейното подправяне са не един и два.Заради сериозното провинение на евродепутата от ВМРО АТАКА настоява Джамбазки да напусне Европарламента, от който получава 15 хил. евро месечна заплата.", "date": "2019.12.15", "title": "Сидеров: Кой отърва Джамбазки от затвора?"}
{"url": "https://news.bg/int-politics/tramp-otreche-naglasite-za-impiychmant.html", "text": "Президентът на САЩ Доналд Тръмп говори пред Fox News и нарече анкетите им за . Американският лидер написа за това в своя Twitter.Отбелязва се, че според канала 50% от американците подкрепят импийчмънта срещу Тръмп.Също така 4% от хората гласуваха за импийчмънт, но не биха искали  от поста на ръководител на Белия дом. 49% са гласували срещу инициираната от демократите процедура.Американският президент нарече данните от проучването \"неточни\" и \"много наклонени към демократите\".\"Толкова смешно - през 2016 г. беше същото. Всички направиха грешка! \", написа Тръмп.", "date": "2019.12.15", "title": "Тръмп отрече нагласите за импийчмънт"}
