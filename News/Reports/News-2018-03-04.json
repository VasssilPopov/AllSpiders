{"url": "https://news.bg/int-politics/desniyat-blok-vodi-na-izborite-v-italiya.html", "text": "На проведените днес в Италия парламентарни избори води десния блок, съставен от Северната лига на Матео Салвини, \"Форца Италия\" на Силвио Берлускони и консервативната партия \"Италиански братя\", предаде Дойче веле.Обединението набира около 33-36%, според данни от екзитпол.На второ място е движението \"Пет звезди\", оглавявано от Луиджи ди Майо. То получава между 29.5% и 32.5% от вота.Трети са социалдемократите с 24.5-27.5%.Избирателите гласуваха за депутати в двете камари на парламента.", "date": "2018.03.04", "title": "Десният блок води на изборите в Италия "}
{"url": "https://news.bg/health/detskoto-otdelenie-na-bolnitsata-v-smolyan-mozhe-da-bade-vremenno-zatvoreno.html", "text": "Детското отделение в болницата в Смолян може да бъде затворено заради липсата на педиатри, съобщи Нова телевизия.Ако стане това, хиляди деца в област Смолян са застрашени да останат без лекарска помощ.Според хората, които работят там, \"\". От четирима доктори сега е останал само един. Двама са в по-дълъг болничен, третият е по майчинство.Основното притеснение на персонала е, че ако отделението затвори временно, това може да стане постоянно.\"Ситуацията възникна в началото на декември\", обясни директорът д-р Марин Даракчиев.\"На този етап проблемът е решен, привлекли сме няколко колеги от доболничната помощ. Надяваме се колегите, които са в болничен, скоро да се възстановят и да се върнат на работа\", очаква директорът на болницата.", "date": "2018.03.04", "title": "Детското отделение на болницата в Смолян може да бъде временно затворено"}
{"url": "https://news.bg/regions/skalna-masa-se-nastani-na-patya-sofiya-varna-pri-paten-vazel-ablanitsa.html", "text": "Свлачище е паднало върху част от главния път София - Варна между пътен възел Абланица и село Голец, сигнализираха наши слушатели. Движението в участъка е затруднено, съобщи БНР, позовавайки се на слушателски сигнал.Огромни скални късове са се срутили върху пътя. \"Проходимо е, но при много завишено внимание. След навлизане в завой за тези, които идват срещу нас е по-опасно - почти в банкета трябваше да се забием, за да минем. Не може изобщо да мине една кола, камо ли две да се разминат е невъзможно\", сигнализира слушател за трудностите по пътя между пътен възел Абланица и село Голец.На мястото на срутването има патрул на пътната полиция. От Областното управление в Ловеч ще предприемат незабавно разчистване на скалната маса.Шофьорите трябва да се движат с повишено внимание и на главния път София-Русе в участъка между Луковит и Румянцево, тъй като пътното платно там е наводнено.", "date": "2018.03.04", "title": "Скална маса \"се настани\" на пътя София-Варна при пътен възел Абланица"}
{"url": "https://news.bg/comments/evropeytsite-napuskat-velikobritaniya-dali-e-zaradi-brekzit.html", "text": "Миналата седмица британската статистическа служба излезе с данни относно миграцията от и във Великобритания. Стана ясно, че броят на гражданите на ЕС, напуснали Обединеното кралство, е нараснал до 130 хиляди души за година, което е рекорд от 2008 г. насам. В същото време новодошлите на Острова граждани на ЕС е намалял с 10 хиляди и е достигнал 220 хиляди души на година. За сметка на това се увеличава броят на имигрантите от страни извън ЕС, а съотношението между британците, които емигрират, и тези, които се завръщат, е в полза на първите.От британската статистика уточниха, че миграционните модели са сложни и не може да се обясняват само с Брекзит, но фактите сочат, че имиграцията от ЕС започва да спада непосредствено след референдума от юни 2016г. (увеличаването на напускащите Великобритания започва преди 2 години). Видно е, че Брекзит оказва влияние върху миграцията, макар това влияние да е повече психологическо и по-малко икономическо.Тези данни затвърждават тенденциите, които бяха забелязани от британската статистика още през декември миналата година. Тогава стана ясно, че намалява имиграцията на български и румънски граждани в Обединеното кралство, като същевременно се увеличава броят на българите и румънците, които напускат Великобритания. Следва да се припомни, че основен акцент в риториката на привържениците на Брекзит беше притеснението от голямата имиграция от бившия Източен блок, като най-често се споменаваха Румъния и България.Поне в това отношение кампанията за Брекзит явно успя. Толкова проблематичните българи и румънци полека-лека се изнасят от Острова, а тези, които напират натам, далеч не са много.Дали обаче Брекзит е основната причина? В действителност, най-атрактивните времена за имиграция във Великобритания бяха годините преди приемането ни в ЕС плюс периода на рестрикции на трудовия пазар. Тогава все още да се хванеш на каква да е работа във Великобритания беше по-изгодно от повечето работни оферти в България.Само че от известно време това не е така. През настоящото десетилетие емиграцията (особено като черноработник) въобще не е безспорна алтернатива. Добре платените работни места у нас стават все повече, а като прибавим и разликата в разходите за живот тук и там, нерядко излиза, че ни е по-изгодно да си стоим в Родината. (За емоционалната страна на въпроса дори не е нужно да се отваря дума.) Ето защо, когато на 1 януари 2014г. най-сетне паднаха ограниченията на британския трудов пазар, медиите на Острова се бяха подготвили за \"Великото преселение на българите и румънците\"... но останаха изненадани от липсата на такова.В още по-голяма степен това важи и за гражданите на другите бивши соцдържави, сега горди членки на ЕС. Докато преди десетина години образът на \"полския водопроводчик\" беше емблематичен за имиграцията във Великобритания, сега възможностите за работа и инвестиции в Полша са драстично по-добри. А що се отнася до гражданите на Западна Европа, при тях мотивите за имиграция на Острова винаги са били различни в сравнение с източноевропейците.Като добавка, в началото на февруари т.г. дойде новината за ферма в Корнуол, Югозападна Англия, където 200 берачи на цветя от различни източноевропейски държави са били държани в условия на \"модерно робство\". Това предизвика серия от репортажи, интервюта и разследвания относно условията, при които наши сънародници се трудят на Острова (конкретно става дума за селскостопанския сектор).Разбра се, че не са един и два случаите, в които българската фирма-посредник не осигурява обещаното и условията на място се оказват доста по-различни. Посочени бяха и примери за недопустимо третиране на работници в ХХI век на територията на ЕС. Като добавим и онези ситуации, в които всичко е изрядно, но просто не съвпада със завишените очаквания на гурбетчиите, то общото ниво на разочарование от този тип авантюри никак не е ниско.И ако допреди 10-15 години подобни неща се приемаха за неизбежно зло, то днес (при пълноправно членство в Европейския съюз и подобрена икономическа ситуация в България плюс опциите за работа в още много европейски държави) работата на Острова вече далеч не е толкова привлекателна.Разбира се, ще бъде интересно да се наблюдава как всичко това ще се възприеме от българската диаспора във Великобритания. Дали нашите сънародници ще се повлекат по тенденцията или, напротив, ще решат, че колкото повече българи се връщат у нас, толкова повече възможности се отварят за онези, които останат? Що се отнася до нагласите за бъдеща имиграция, вероятно те ще намалеят, тъй като основен фактор за решението на един българин да се засели в друга държава, е наличието на близки или познати, които да му помогнат да се устрои на първо време.След всичко това може да се направи следния извод: Брекзит вероятно не е единствената причина за промяна в миграционните нагласи, но Брекзит определено влияе върху нагласите (и то не само на чужденците - граждани на ЕС, а и на самите британци). През последните 20 месеца Великобритания става все по-малко атрактивна за заселване и същевременно все по-неконкурентна на фона на останалата част на ЕС. И ако икономическите причини за това се дължат на сложни специфики, които надхвърлят мащабите на една или друга държава, то психологическите (влошения имидж на Великобритания като място за живот) са изцяло по вина на британското общество. С други думи, британците си вкараха автогол чрез референдума за Брекзит и това вече става видно. Което отново поставя въпроса редно ли е такива важни въпроси да се решават с референдум. Очевидно не, но още колко торби сол трябва да изядат европейските общества, само времето ще покаже.", "date": "2018.03.04", "title": "Европейците напускат Великобритания - дали е заради Брекзит?"}
{"url": "https://news.bg/crime/nso-signalizirali-mvr-za-zaplahite-sreshtu-ruskiya-patriarh-kiril.html", "text": "Сигналът към МВР за публикуваните в социалните мрежи заплашителни коментари по адрес на руския патриарх Кирил дошъл от Националната служба \"Охрана\" (НСО), съобщи \"\", позовавайки се на източници в полицията. Единият от притеснителните коментари гласял: \"Да посрещнем руския патриарх с \"Макаров\". Според друг коментар патриархът на Руската православна църква е трябвало да бъде посрещнат със \"сребърен куршум\", защото в миналото имало вярване, че само с боеприпас от благороден метал може да се убие вампир или върколак.Към момента информацията не е потвърдена официално от МВР.Припомняме, вчера стана ясно, че полицаи са посетили 4-ма души във връзка с техни коментари в социалните мрежи по адрес на патриарх Кирил в социалните мрежи. Коментарите били обидни и заплашителни. Гражданите са били съставени да подпишат протоколи, че няма да отправят заплахи или обиди спрямо руския патриарх Кирил, който е на посещение у нас по повод 140-та годишнина от Освобождението на България.Четиримата \"посетени\" от български полицаи са: Теодор Спасов, Иво Дошев, отец Рафаил - Росен Стефанов и Калин Димитров.По-късно от МВР обясниха, че действията на полицията са били по сигнал и са съгласно компетенциите на органите.", "date": "2018.03.04", "title": "НСО сигнализирали МВР за заплахите срещу руския патриарх Кирил"}
{"url": "https://news.bg/sport/pochina-kapitanat-na-fiorentina-davide-astori.html", "text": "Почина капитанът на Фиорентина и национал на Италия - Давиде Астори, съобщи topsport.bg. Футболистът е открит мъртъв тази сутрин в хотелската си стая. Новината за трагедията дойде броени часове преди срещата между Фиорентина и Удинезе за италиянската Серия \"А\".Предполага се, че 31-годишният централен защитник е починал в съня си. По случая вече тече разследване и следва да се установят обстоятелствата около трагичния инцидент. Първоначалните предположения са свързани със сърдечен арест.Заради смъртта на Астори днешната среща между Удинезе и Фиорентина от 27 кръг на Серия \"А\" беше отложена. Решението е взето от комисионера на италианското първенство Джовани Малаго.\"Фиорентина като клуб е дълбоко потресен и с прискърбие съобщава за смъртта на нашия капитан Давиде Астори. В този ужасен и деликатен момент ние изразяваме цялата си подкрепа към неговото семейство. Молим медиите за проява на съчувствие в този момент\", съобщи Фиорентина на официалния си сайт.Кариерата на Астори премина през отборите на Пицгетоне, Кремонезе, Каляри, Рома и Фиорентина. Юношеските си години пък ги прекарва в гранда Милан.", "date": "2018.03.04", "title": "Почина капитанът на Фиорентина Давиде Астори"}
{"url": "https://news.bg/society/veche-i-na-antarktida-ima-pametnik-na-kirilitsata.html", "text": "По случай 140-та годишнина от Освобождението на България от турско робство българските българите от  монтираха паметник на кирилицата на Антарктида. Паметникът е поставен в непосредствена близост до православния параклис \"Св. Иван Рилски\" на ледения континент. С поставянето на паметника се създава един комплекс на българските духовни ценности на Антарктида.Издигането на паметника на кирилицата на Антарктида се обмисля от миналата година. Още тогава ръководителят на Българската антарктическа експедиция проф. Христо Пимпирев заяви, че паметникът ще символизира приятелството между народите на България и Монголия, както и научното сътрудничество. \"На Антарктида няма войни, всички работим заедно и не се мрази.\"За да се запази уникалната природа и околна среда на континента паметникът е монтиран в скалите само с два болта, без леене на бетон.Идеята за монтирането на паметник на кирилицата на края на света се реализира благодарение на дългогодишното българо-монголско сътрудничество на Антарктида. Заслуги има и лично монголският посланик проф. Лхамсурен Дугержав. Припомняме, Монголия е единствената неславянска страна в света, която пише на кирилица. Подобен паметник беше монтиран и в столицата на Монголия преди две години.Монументът е направен само от дарения на българи и монголци. Паметникът тежи около 100 килограма и е висок 2.5 метра. В основата на съоръжението има херметически затворени стоманени капсули, в които има поставена пръст от Плиска, Велики Преслав, Велико Търново, София, Варна и от гроба на хан Кубрат в Украйна.", "date": "2018.03.04", "title": "Вече и на Антарктида има паметник на кирилицата"}
{"url": "https://news.bg/politics/bsp-izleze-sas-spisak-s-falshivite-tvardeniya-na-tsvetanov.html", "text": "Малко след изявлението на председателя на ПГ ГЕРБ Цветан Цветанов пред БНТ за сделката ЧЕЗ и електропреносната мрежа на страната, от БСП изпратиха мейл до медиите, озаглавен: \"Фактите срещу лъжите на Цветан Цветанов в БНТ\".В откритото писмо от Левицата изброяват по точки какво е казал Цветанов и как, според тях, то не е истина.Първият спорен момент, според тях, е че при приватизацията на ЧЕЗ през 2004 г. от кабинета \"Сакскобургготски\", БСП не се е възпротивила.\"Фактите: БСП не участва в това правителство и има своята публична позиция \"против\" приватизацията през 2004, както и през 2011 г., при продажбата на 33% от Бойко Борисов\", пишат от БСППрипомняме, Симеон Сакскобургготски беше начело на коалиция на НДСВ, ДПС и Новото време.Втората точка, по която, според БСП, Цветанов лъже, е: \"С 33% държавата губи контрол\".Според Левицата фактите са следните: В стратегията за приватизация, приета от правителството на Сакскобурготски, пише: \"основна причина за запазване в средносрочен план на собствеността на държавата върху оставащите акции е да продължи да упражнява приемлива степен на защита на държавните интереси, чрез участие в органите на управление на ЕРД\".На изказването на Цветанов: \"Още не е приключила сделката и не се знае кога ще бъде осъществена\" от Левицата противопоставят изявлението на чешкия премиер \".На думите на Цветан Цветанов, че никой не знае условията по договора и дали има забрана Гинка Върбанова да препродава от Левицата припомнян нейното изявление пред две комисии в Народното събрание. \"В договора съм подписала клауза в дългосрочен план да не се прехвърлят акциите на трето лице\".Относно думите на Цветанов: \"Министерството на енергетиката няма никакво отношение към сделката\", от БСП отговарят, че министърът на енергетиката (Теменужка Петкова - б.р.) подаде оставка заради сделката. \"Ако няма отношение, защо го прави?\", питат от Левицата.Относно думите на Цветанов, че само хипотеза е дали БСП има интерес друг от кандидатите да спечели.Според Левицата техният интерес е държавата да участва в сделката и да я спечели. Как така хем има интерес частно лице да спечели, хем държи държавата да спечели, питат от Столетницата.Относно репликата на Цветан Цветанов, че председателят на БСП Корнелия Нинова напусна заседанието на двете комисии, където се изслушваше Гинка Върбакова, защото не иска да чуе чуждо мнение, от Левицата обясняват, че излизането на Нинова е било протест срещу издаването на обвинителни актове и присъди от Цветанов. В конкретния случай обвинението било, че БСП лобира за някого и цели дестабилизация. Запитан за кого (лобира - б.р.), Цветанов отказва да отговори.Относно изказването на Цветанов, че от ЕРП-тата не зависи ценообразуването на тока, от БСП питат защо преди три дни ЧЕЗ пускат до КЕВР искане за увеличение на цената и посочват с колко? \"Значи ЧЕЗ са изчислили разходите си, включили са ги в цената и искат тя да бъде увеличена\", пишат от БСП.От Левицата коментират социологическото допитване, според което 70% от гражданите искат държавата да купи ЧЕЗ в отговор на мнението на зам.-председателя на ГЕРБ Цветанов, че БСП са манипулатори и разделят обществото. \"Това е висок процент на обединение на обществото срещу задкулисието, корупцията и паралелната държава и в защита на националния интерес\", пишат от левицата.Относно думите на Цветанов, че в казуса с ЧЕЗ БСП застъпват партийния си интерес, вместо да защитят националния, от левицата отговориха, че очакват ГЕРБ да преодолеят вътрешнопартийните си противоречия и битка на лобита. От левицата уверяват, че единствено държавата трябва да контролира този стратегически за националния интерес и живота на българите сектор.За думите на Цветанов, че държавата няма нищо общо с управлението на Здравната каса от Левицата припомнят, че държавата има свой представител в Надзорния съвет на Касата. Той трябва да упражнява контрол как се харчат публичните средства. \"До скоро това беше Кирил Ананиев, като зам.-министър на финансите, а сега - министър на здравеопазването. Ако държавата няма отношение, какво прави там сега зам.-министър Начева?\", питат от БСП.За изказаното от зам.-председателя на ГЕРБ, че БСП е против евроинтеграцията на Западните Балкани от Левицата припомнят, че този приоритет на европредседателството ни е гласуван в общо решение на парламента.За обвинението, че БСП не искат председателството ни да е успешно от левицата припомнят, че Германия, Австрия, Холандия уверяват, че не желаят България в Шенген и Еврозоната, заради корупцията. \"Това е оценка за правителството на Бойко Борисов от Европа. Вие сами си отговорете - кой проваля председателството\", призовават от Левицата.По-късно по време на съвместно заседание на комисиите за енергетика и за контрол на спецслужбите собственикът на дружеството \"Инерком\" Гинка Върбакова, което има одобрение за покупка на активите на ЧЕЗ в България обвини политиците в интриги и се закани да съди всеки, който уронва престижа й.По време на заседанието ръководителят на Българската банка за развитие отрече неговата банка да има интерес към сделката. Това е второто отричане, макар че според чешки медии ББР има участие в сделката.В  от 25 февруари, неделя, ръководството на ББР потвърди официално, че банката не е одобрявала кредитиране и не е издавала банкова гаранция в сделката по продажбата на активите на ЧЕЗ и покупката им от страна на българската компания \"Инерком\".Според информация от чешки медии обаче .По време на заседанието на Комисията по енергетика и комисията по контрол на службите лидерът на БСП Корнелия Нинова също изрази съмнение, че банката е ангажирана по сделката. Тя намекна, че според документа от чешката страна, който, се посочвало нещо друго относно ББР.Министърът на финансите . България има и пари, и воля, за да се включи в купуването на ЕРП-то.Паралелно с това лидерът на социалистите Корнелия Нинова обяви, че за внасяне на колективен иск в български или чешки съд.На 22 февруари 2018 г. стана ясно, че чешката ЧЕЗ е одобрила . Последва скандал, който предизвика министърът на енергетиката , защото познава собственикът на фирмата Гинка Върбакова.  по отношение на сделката и по-точно спрямо това дали купувачът има опит и може да осигури поддръжката на ЕРП на една трета от България.От интервю на Гинка Върбакова стана ясно, че  (КЕВР).  от шефа на Комисията Иван Иванов.Едновременно с това скандалът достигна и в Чехия, като изданието Lidové noviny започна собствено разследване. То излезе с информацията, че , въпреки че според предишна публикация половината от сделката Лично премиерът на Чехия Бабиш се е ангажирал пред Борисов да предаде документите от проверката на ЧЕЗ. Самият чешки премиер обаче коментира пред родното издание, че . Впоследствие от правителствения пресцентър съобщиха, че чешкият премиер е обещал съдействие, ако България прояви желание да участва в сделката.", "date": "2018.03.04", "title": "БСП излезе със списък с фалшивите твърдения на Цветанов"}
{"url": "https://news.bg/crime/patrulka-padna-v-reka-vladayska-v-sofiya.html", "text": "От Столичната полиция изясняват обстоятелствата за патрулка, паднала в река Владайска, съобщиха от МВР.Сигналът е получен в 13:15 часа. Инцидентът е станал на кръстовището на булевардите \"Сливница\" и \"Г. С. Раковски\" в столицата. По първоначални данни автомобилът е напуснал пътното платно и е паднал в реката.Пострадали са леко двама полицейски служители, които са откарани за прегледи в лечебни заведения. Продължава огледът на място. Изясняват се причините за инцидента. Колата все още не е извадена от коритото на реката.", "date": "2018.03.04", "title": "Патрулка падна в река Владайска в София"}
{"url": "https://news.bg/politics/iskren-veselinov-ofitsialnata-pechalba-na-chez-e-okolo-100-mln-leva.html", "text": "Официално декларираната печалба на ЧЕЗ е около 100 млн. лв. годишно. Поне още 30-40 млн. лв. печалба са били укривани чрез договори между свързани фирми и износ на милиони левове в дружествата-майка чрез различни консултантски договори. Това заяви пред БНР депутатът от \"Обединени патриоти\" Искрен Веселинов относно продажбата на енергоразпределителното дружество ЧЕЗ.Според Искрен Веселинов след приватизацията на тези дружества не са се случили необходимите инвестиции, качеството на поддържане на мрежите е спаднало чувствително и са били съкратени много работници.Освен това депутатът подчерта, че през 2004 г., когато правителството на НДСВ и ДПС е продало ЕРП-та, е направена фатална грешка, която българската държава в бъдеще ще трябва да се опитва да поправи.\"Държавата трябва да си върне позициите в енергетиката\", подчерта Веселинов и допълни, че е вече е налице обществен и политически консенсус, че трябва да има обратно одържавяване на критично важната инфраструктура.Като напълно реален способ за връщане на участието на държавата в ЧЕЗ народният представител определи изтеглянето на необходимите средства и включване в сделката по закупуването на електроразпределителната компания от страна на някои от дружествата на Българския енергиен холдинг.В същото предаване на БНР - \"Неделя 150\", бившият председател на Сметната палата и настоящ член на Консултативния съвет по законодателството към Народното събрание проф. Валери Димитров заяви, че е шокиран от това, че в Закона за енергетиката няма форма на контрол за придобиване на дялово участие в енергийни дружества. Най-вече в енергоразпределителните дружества, уточни проф. Димитров пред БНР. Припомняме, той е и бивш депутат от НДСВ.Проф. Димитров припомни, че в нашето законодателство има около 40 закона, които предвиждат лицензионни режими за определени високорискови бизнеси, които са пряко свързани с обществения интерес. Енергетиката хем е в този вид бизнес, хем за нея няма такъв тип регулация. Законът за енергетиката е приет през 2003 г., но е многократно променян.При всичките промени в Закона не е установена форма на контрол върху акционери със съществено влияние, които могат да упражняват контрол върху енергийни дружества.Правителството и парламента не са органи с регулативни правомощия. Такава е Комисията за енергийно и водно регулиране (КЕВР), заяви проф. Димитров и призова за повече власт на КЕВР.\"Тя трябва да има власт подобна на властта, която има Българската народна банка в областта на банковия бизнес, както и Комисията за финансов надзор в областта на застрахователния, осигурителния бизнес и бизнеса на капиталовия пазар\", смята проф. Димитров.Той даде пример с продажбата на дялово участие в банка, при което прехвърлянето на определени прагове на участие - 10%, 20%, 33% и 50% е свързано с разрешителните правомощия на БНБ, която разрешава всяка такава сделка, след като проучи репутацията, финансовото състояние и свързаностите с офшорни фирми на потенциалния инвеститор и оценява риска от изпиране на пари.Настоящият депутат от \"Обединени патриоти\" и член на Комисията по енергетика в Народното събрание Искрен Веселинов, който също се включи в разговора, че в Закона за енергетиката има съществен пропуск и такъв тип пропуски си проличават при критични ситуации, като настоящата в енергетиката, при която, по думите му, \"случаен инвеститор влиза в подобна мащабна сделка\" - закупуването на ЧЕЗ.Членът на Парламентарна група \"Обединени патриоти\" Искрен Веселинова обяви, че са подготвени законодателни решения, които са предложени на народните представители от управляващите политически сили. Той очаква проектите за нормативни промени да бъдат обсъдени в началото на идната седмица и \"в спешен порядък този пропуск да бъде запълнен\".\"Странното е, че в закона има разрешителен режим за разпореждане с имущество, с което се упражнява лицензионна дейност, а на практика с цялата собственост на дружествата, със съществените части от капитала - няма. Всъщност това е поправката, която смятаме да предложим - при над 20% разпоредителни действия с част от капитала на дружеството да се изисква разрешение от КЕВР. Като КЕВР на база на това да гарантира устойчивото снабдяване на крайните потребители, както и националната сигурност, да издава и съответно да не издава разрешение за това придобиване\", заяви Веселинов.От своя страна КЕВР ще бъде оторизиран, при необходимост, да получава информация от ДАНС и финансовото разузнаване и Комисията за защита на конкуренцията, допълни Веселинов.Той уточни, че целта е промените в Закона да влязат в сила преди официалното приключване на настоящата сделка за прехвърляне на собствеността на ЧЕЗ.\"Аз мисля, че в началото на другата седмица бихме могли да внесем законопроекта. Тоест реално, ако броим от днес, в рамките на около 10 дни би могъл да влезе в сила заедно с публикуването на този законопроект.\"Според проф. Валери Димитров и Искрен Веселинов сделката не е приключена.Депутатът от Парламентарна група \"Обединени патриоти\" заяви, че може да се търси законодателно решение, при което при продажба на такъв тип инфраструктура като енергоразпределителни дружества, като първи купувач да бъде определена държавата и собствениците да бъдат задължени да предложат - при равни други условия, на държавата да изкупи техните дялове.Бившият председател на Сметната палата проф. Валери Димитров заключи, че в енергетиката отговорността за регулиране и надзираване на компаниите е на един силен и ефективен регулатор със сериозни правомощия и това е КЕВР.Проф. Димитров опонира на народния представител Искрен Веселинов с тезата си, че държавата трябва да е регулатор. \"За мен държавата се проваля като предприемач, като инвеститор, като акционер, като някой, който извършва бизнес с публични средства. Държавата трябва да присъства като регулатор, като надзорник - чрез съответните институции. Държавата трябва да създава правила и да контролира тяхното спазване, а не да замества бизнеса\", допълни проф. Димитров.", "date": "2018.03.04", "title": "Искрен Веселинов: Официалната печалба на ЧЕЗ е около 100 млн. лева"}
{"url": "https://news.bg/society/rumen-radev-dalboki-duhovni-i-kulturni-vrazki-svarzvat-balgarskiya-i-ruskiya-narod.html", "text": "\"Българският и руският народ са свързани от дълбоки духовни и културни връзки. Голям принос за това имат Българската и Руската православна църква - още от делото на Светите братя Кирил и Методий и пренасянето на славянската писменост в Русия.\". Това заяви президентът Румен Радев по време на срещата с Негово Светейшество Кирил, патриарх на Москова и на цяла Русия. В срещата, проведена в сградата на президентската администрация, участва и Негово светейшество Българският патриарх Неофит, съобщиха от пресслужбата на президента.\"Убеден съм, че със своето дело православните църкви на двете държави ще продължат да допринасят за нашето културно и духовно сближаване\", заяви президентът.В отговор руският патриарх Кирил изтъкна активната роля на Руската православна църква - построени са хиляди православни църкви и манастири в последните години.Българският държавен глава подчерта, че народът ни пази спомена за Руско-турската освободителна война от 1877-1878 г. и България уважава паметта на воините, загинали за нейното освобождение.\"Така както църквата се бори за душата на всеки човек, така и ние сме признателни към паметта на всеки воин, сражавал се в руската армия под знамената на император Александър II и загинал за българската свобода, независимо от неговата националност\", подчерта Румен Радев.Патриарх Кирил оцени високо ролята на българския държавен глава за опазване на историческата истина в България за Освободителната война от 1877-1878 г.\"Паметта за героичната борба на руси и българи за освобождението на православна България е особена страница за историята на нашите народи. И затова бих искал да помоля и Вас и българските институции да съхраняват тази памет, независимо от политическата конюнктура\", заяви патриарх Кирил.", "date": "2018.03.04", "title": "Румен Радев: Дълбоки духовни и културни връзки свързват българския и руския народ"}
{"url": "https://news.bg/world/malak-vzriv-progarmya-v-severen-london.html", "text": "Полицията разследва причините за неголям взрив в Северен Лондон. Инцидентът не е свързан с тероризъм, заявиха от Скотланд Ярд, цитирани от РИА Новости.\"Инцидентът стана на улица Фарнам роуд. Според получен сигнал, там е прогърмял взрив. Полицията и службите за извънредни ситуации са на мястото на произшествието. Причините все още не са ясни. Инцидентът не се разглежда като терористичен акт\", съобщи в неделя представител на полицията.Няма данни за пострадали.", "date": "2018.03.04", "title": "Малък взрив прогърмя в Северен Лондон"}
{"url": "https://news.bg/world/neizvesten-zalya-sobchak-s-voda.html", "text": "Кандидат-президентът от партия \"Гражданска инициатива\" Ксения Собчак съобщи в неделя, че непознат мъж я е залял с течност, съобщи ТАСС.\"Току що ме нападна мъж. Бутна ме и паднах. Обля ме с нещо, крещейки: \"Това е за Жириновски\". Извиках полиция\", написа Собчак в своя микроблог в Twitter.От пресслужбата на кандидата уточниха, че инцидентът е станал на изхода на Петровския път на двореца в Москва, където имаше мероприятие, посветено на рождения ден на Михаил Горбачов.Според прессъобщението мъж е залял Собчак с вода. Той е задържан от полицията.Припомняме, по време на кандидат-президентски дебат Собчак заля своя конкурент Владимир Жириновски с вода в отговор на обиди по неин адрес.", "date": "2018.03.04", "title": "Неизвестен заля Собчак с вода"}
{"url": "https://news.bg/regions/obshtinski-savetnik-iska-yasnota-za-instalatsiya-za-izgaryane-na-otpadatsi.html", "text": "Обществото трябва да получи нужните отговори по темата за изграждането на инсталация за изгарянето на отпадъци - инсинератор в ТЕЦ \"София\" (инсталация за оползотворяване на РДФ гориво). Това призова столичният общински съветник Стефан Марков в позиция до медиите.\"За инсталацията на РДФ има няколко основни въпроса, на които трябва да бъде отговорено пред обществото. С подобни сериозни проекти не е полезно за никоя от страните да се злоупотребява или спекулира публично\", пише Марков.По думите му в случая става дума за заем от 67 млн. евро, а не за плод-зеленчук. Освен това този проект се намира вече в трета фаза, а не в първа.\"И аз исках да променим технологията и да се добива синтетичен газ, а не топлоенергия, но при процедура от 2012-2013 г. очевидно не може да се правят промени през 2018 г.\", допълни Марков.Според Марков, при другата технология общината е могла да прави дизел и паста за зъби от боклука, но за съжаление през 2013 г. този вариант не е бил разглеждан, защото не е бил достатъчно познат по това време.По думите му, трябвало е да се изгради инсинератор на площадката в село Яна, за да се избегнат транспортните разходи и замърсяването, както и да че е трябва да се помисли за по-различна технология. При нея се получава синтетичен газ, от който може да се произвежда от бензин и дизел, до козметика, паста за зъби и други. За съжаление това вече не е възможно, смята общинският съветник.Той задава няколко въпроса за изгражданата инсталация.Според Марков, ако има риск да се загубят средства, по-добре да не се правят експерименти.Общинският съветник призова Столична община да проведе разяснителна кампания по тази тема, за да може гражданите да бъдат спокойни в изграждането на тази технология.", "date": "2018.03.04", "title": "Общински съветник иска яснота за инсталация за изгаряне на отпадъци"}
{"url": "https://news.bg/world/slovakiya-mafiyata-i-neynite-ubiystva.html", "text": "В мразовитата петъчна вечер хиляди хора в Братислава се бяха събрали на площада на свободата. Някои от тях носеха европейското знаме, други издигаха плакати \"Мафията - вън от нашата страна!\" и \"Да спрем мафията!\". По данни на организаторите на митинга, свикан в памет на убития журналист Ян Куцияк и неговата годеница, на площада са присъствали около 25 000 души. Миналата седмица неизвестни лица застреляха разследващия журналист и неговата годеница в дома им на около 60 километра източно от столицата Братислава. Предполага се, че мотивът за убийството са разследванията на Куцияк за евентуалните връзки между словашки политици и италианската мафия.Един от първите, които отдадоха почит на убития журналист, бе президентът на Словакия Андрей Киска. Бившият предприемач и филантроп, който всеки месец дарява цялата си президентска заплата за благотворителни цели, е нещо като добрата съвест на словашката нация. 55-годишният Киска постоянно зове управляващите да поемат повече отговорност, клейми расизма в обществото и приема бежанци в резиденцията си. В петък вечерта обаче той не държа пламенна реч. Постави свещ на импровизираната сцена, отдръпна се от микрофона и наведе глава. Неговото едноминутно мълчание беше по-силно от всякакви речи.Извънредно положение в СловакияСловакия в момента се намира в своего рода извънредно положение. Убийството на Ян Куцияк и неговата годеница може да прерасне в голяма държавна криза, каквато страната не е преживявала от обявяването на независимостта си преди 25 години. Защото журналистическите разследвания на Ян Куцияк крият експлозивен заряд - те ясно показват, че италианската мафия от години върти съвсем необезпокоявано своя криминален бизнес в Словакия. Нещо повече: Разследванията на Куцияк за двама важни съветници на премиера Фицо показаха, че мафията явно е имала отлични контакти с управляващите, включително и достъп до поверителни документи.И по-рано е имало информации за корупционни афери на словашкия премиер, неговия вътрешен министър Роберт Калинак и други политици в правителството. На тях премиерът неизменно отговаря с обвинения срещу журналистите. Нарича ги \"хиени\", \"джихадисти\", \"идиоти\", \"задници\" и \"проститутки\".Колегите на Ян Куцияк са възмутени от факта, че убийството на техния колега засега остава без всякакви последствия на правителствено равнище. Вярно, министърът на културата Марек Мадарич, който отдавна се бореше срещу корупцията, подаде оставка. Оставки подадоха и двамата съветници на премиера, подозирани във връзки с мафията: бившата манекенка Мария Троскова и съветникът по въпросите на сигурността Вилиям Ясан. Но иначе, министър-председателят Фицо си управлява както досега. Той обещава прозрачно разследване и обвинява опозицията и независимите медии, че използвали убийството на Ян Куцияк за \"антиправителствени цели\".Трябва да знаем дали сме мафиотска държава или не\"\"Във всяка нормална държава вътрешният министър и министърът на правосъдието биха подали оставки в такъв случай, поне от морални съображения. Но тук никой не се чувства морално отговорен\", казва 28-годишният журналист Петер Хабара. Той не вярва, че убийците някога ще бъдат разкрити, но се надява, че \"тази страна ще се събуди и ще види какви ужасяващи корупционни скандали се разиграват\".Същото мнение споделят и главните редактори на \"Сме\" и \"Дневник Н\" - Беата Балогова и Матуш Костолни. Двата вестника станаха известни със своите журналистически разследвания на корупционни афери във висшите правителствени кръгове. \"Мислехме си, че Словакия е нормална средноевропейска държава. Четем за убити журналисти в Русия и в Украйна и си мислим, че това е някъде далеч от нас. Сега обаче същото се случва и в нашата страна. Стигнахме до преломен момент\", споделя Матуш Костолни. \"Сега става дума за това, по кой път ще тръгне нашата страна и нашето общество. Трябва да отговорим на въпроса дали сме мафиотска държава или не\", казва Беата Балогова.", "date": "2018.03.04", "title": "Словакия, мафията и нейните убийства"}
{"url": "https://news.bg/bulgaria/ruskiyat-patriarh-poiska-da-redaktira-istoriyata-ni.html", "text": "Руският патриарх Кирил изрази недоволство, че България почита жертвите, които са дали в руско-турската война народите на Полша, Румъния, Украйна, Черна Гора, Молдова наравно със загиналите руснаци.\"Има много положителни неща, които видях по време на посещението ми в България, но има и неща, които ме огорчават. Много ме огорчи в официалната реторика на представители на държавата като наравно с Русия същата роля почти да са изиграли Полша, Литва, Финландия.\" - заяви руският патриарх, цитиран от БТА.\"Когато попитах откъде е тази странна история, разбрах, че гвардията на финландския полк е участвала в Освободителната война, но това беше полк на руската армия, който беше във Финландия.\" - коментира Кирил на летище \"София\" преди да отпътува от България след тридневното си посещение у нас.\"Също така имаше и полкове от руската армия в Полша. Но в историята на Полша и на Финландия я няма тази страница, свързана с освобождението на България.\" - допълни той.Припомняме, именно дипломатите на полската страна традиционно изразяват своята съпричастност към българската свобода и превърнаха в традиция отдаването на почит към националния ни празник, рецитирайки стихове на български език. Досега руската страна не е предприемала подобен жест към българите.Според главата руската църква, историята на освобождението на България с кървави букви е изписана в историята на Русия. Той заяви още, че \"тази история на София\", признаваща участието на другите народи, трябва да \"изчезне\" от политическия ход на България, защото била \"лъжлива\" историческа интерпретация.\"Най-светлата страница от посещението ми в България е свързана с Шипка - там не видяхме нито финландски знамена, нито полски, нито румънски флагове, каза руският патриарх. Видяхме само флага на Русия и флага на България и с какъв ентусиазъм българският народ прие Московския и на цяла Русия Шипка.\" - изтъкна Кирил.\"Дълбоко съм убеден, че целият негативен политически контекст ще отмине, а ценностите, свързани с нашата обща история, с освободителната борба, която руският народ с огромни жертви понесе, за да стане България свободна, това завинаги ще бъде запазено в паметта на нашите народи. Дай Боже, политиците да го разберат възможно най-бързо.\" - добави той.Междувременно Димитрин Вичев, член на Атлантическия съвет, съобщи във Фейсбук, че полицията не е допускала на Шипка хора с украински, полски, румънски и финландски знамена.Гражданинът на Раднево Красимир Тодоров съобщи в социалната мрежа, че не е бил допуснат с украински флаг: \"Днес 03.03.2018г. един българин, намирайки се в собствената си страна, не беше допуснат до храма в гр. Шипка с това знаме само защото там се намирал руският патриарх... заповед получена от полицаите охраняващи храма разрешавала вход само с български и руски знамена!\"Към статуса му е публикувана и снимка.Преди дни викарият на Кирил - Волоколамският митрополит Иларион, порица съпричастността на българската църква към македонската. Той заяви, че Македонската православна църква трябва да реши проблема си с диалог със сръбската, а позицията на Българската православна църква трябва да е солидарна с тази на Белград.", "date": "2018.03.04", "title": "Руският патриарх поиска да редактира историята ни"}
{"url": "https://news.bg/crime/nezabavno-da-pusnat-doktora-v-plovdiv-ozabi-se-dzhambazki.html", "text": "Незабавно да бъде освободен лекарят, който. За това настоява евродепутатът и зам.-председател на ВМРО Ангел Джамбазки относно ареста на доктор Иван Димитров в Пловдив.Джамбазки: \"Настоявам за незабавното освобождаване на Иван Димитров, анестезиолог - задържан за убийство в Пловдив. Настоявам за незабавното снемане на всички обвинения срещу него. С удоволствие ще покрия всички разноски по организирането на възможно най-добрата адвокатска защита на доктор Димитров.\"В пост в социалните мрежи Джамбазки посочва, че циганинът Жоро Плъха от Столипиново е стар познайник полицията с дълго криминално досие. От друга страна д-р Димитров е уважават лекар - анестезиолог, който ежедневно спасява човешки животи.Мнението на евродепутата е, че докторът е действал в условията на неизбежна самоотбрана. Това е \"един правен институт, който ние от ВМРО - БНД от години настояваме да бъде разширен\", обяснява Джамбазки.\"Заради този и хилядите други подобни \"инциденти\", в които престъпниците - рецидивисти вкарват невинни българи в затвора, патриотите от ВМРО още в началото на другата седмица ще инициират обществен дебат за законодателни промени в НК, които ще изискват казусът около неизбежна самоотбрана да бъде разширен в Наказателния кодекс на Република България.Припомняме, в Пловдив днес има многолюден протест в защита на доктора. Граждани и негови колеги настояват той да бъде освободен. Утре в областния град също ще има протест. Очаква се недоволстващите да бъдат хиляди.", "date": "2018.03.04", "title": "Незабавно да пуснат доктора в Пловдив, озъби се Джамбазки"}
{"url": "https://news.bg/bulgaria/zapochna-podpiska-za-promyana-na-natsionalniya-ni-praznik.html", "text": "Българи започнаха подписка за промяна на националния ни празник, в знак на възмущение, че той е превърнат ден за преклонение пред чужда държава и разделя нацията вместо да я обединява.В мотивите към се посочва, че със Санстефанския договор не се създава българска държава, а се постановява руска окупация (в чл. 8). Народът ни дори е заплатил на Москва 32.5 тона злато като окупационен дълг.\"На 3 март (19 февруари) 1878 год. в селището Свети Стефан се подписва ПРЕДВАРИТЕЛЕН договор между две евроазиатски империи, с който се прекратява войната помежду им и се уреждат взаимоотношенията им.На българите, макар и участвали във войната, е отказано не само участие, но и присъствие при подписването на този акт.\" - подчертават инициаторите на петицията.Те посочват, че не България, а Черна гора, Сърбия и Румъния, получават независимост по силата на  но в нито една от тези страни 3 март не само не е национален, но не е и официален празник.\"Единствено у нас, където резултатът от този договор е заменянето на османската власт с руска окупация, това е национален празник.\" - констатират авторите на документа.\"Националният празник на една страна трябва да бъде повод за гордост и национално самочувствие. Такива може да има само при отбелязването на важна историческа дата - плод на съвместните усилия и героизъм на народа и неговите управници... Освен всичко друго, националният празник трябва да обединява нацията, а не да я разединява. Обединява ли ни сегашния празник или дълбае пропаст на разделение в обществото ни?Нима в 1337-годишната история на България липсват славни дати, достойни да бъдат национален празник на страната ни?! Нима ни липсват звездни исторически мигове, сътворени изцяло от нас, българите?!\" - питат авторите на възванието, като посочват, че България е единствената страна в света, която има за национален празник деня на своята окупация от чужда държава.", "date": "2018.03.04", "title": "Започна подписка за промяна на националния ни празник"}
{"url": "https://news.bg/sport/dva-zlatni-medala-za-katrin-taseva-v-riga-1.html", "text": "Българката Катрин Тасева спечели два златни медала на международния турнир по художествена гимнастика \"Балтийски обръч\" в Рига, съобщиха от Българската федерация по художествена гимнастика.Катрин се класира първа във финалите на обръч и лента, след като вчера взе бронзов медал в многобоя.Другата българка - Ерика Зафирова, спечели бронз на топка и бухалки, а в многобоя зае пето място.Шампионка в многобоя стана украинката Влада Николченко, а втора е грузинката Саломе Пажава.", "date": "2018.03.04", "title": "Два златни медала за Катрин Тасева в Рига "}
{"url": "https://news.bg/bulgaria/asb-politsiyata-prilaga-stalinski-metodi-sreshtu-balgari-zaradi-ruskiya-patriarh.html", "text": "Акцията на МВР за \"предупреждаване\" по домовете на несъгласните с посещението на руския патриарх Кирил напомня за методите на сталинския терор, заявиха от Атлантическия съвет на България.Вчера беше съобщено, че сред предупредените са отец Рафаил-Росен Стефанов обществениците Иво Дошев и Калин Димитров, както офицерът от резерва на българската армия, Теодор Спасов.Те бяха обвинени, че в профилите си във Фейсбук са отправяли заплахи срещу руския патриарх.\"Давам 50 BGN (толкова имам за даване) на лицето което намери в постовете ми заплаха за лицето Гундяев (патриарх Кирил - б.р.) - върнах си постовете една година назад за да съм убеден\", гласи статус на Калин Димитров.Акцията на службите предизвика вълна от възмущение във Фейсбук с призиви да не се допуска накърняване на свободата на словото и полицейщина срещу граждани, които не са извършвали противообществени прояви.Междувременно от Атлантическия съвет разпространиха декларация, в която се посочва, че акцията на МВР е политическа репресия, недопустима провокация срещу конституционните права и опит за намеса в личното пространство на свободни български граждани - практика типична за времето на тоталитарния комунистически режим.В изявлението се казва, че тя цели да окаже психологически натиск върху гражданите.\"АСБ се солидаризира с всички свои членове, както и с всички граждани на България, които приемат визитата на Московския и на цяла Русия патриарх Кирил в България като провокация. Трети март е светски български национален празник. Самото присъствие на официалните тържества по случай този празник на глава на чужда църква измества неговото национално значение и му придава качества, каквито той не притежава.\" - коментират от организацията.\"АСБ обръща внимание, че никоя демократична държава не си позволява да дели с чужда държава своя национален ден и да превръща своя национален празник в междудържавен като използва едно светско събитие за религиозна пропаганда. АСБ специално подчертава, че в публичните си изявления, преди и по време на визитата си у нас, руският патриарх Кирил направи изявления, които доказват, че посещението му цели намеса в българските вътрешни работи и има характер на политическа мисия.\" - гласи изявлението.В документа се отбелязва, че българският национален празник се използва от определени среди у нас за антибългарска пропаганда и демонстрация на зависимости към чужда държава, чиято политика днес е заплаха за националната сигурност на България.От АСБ напомнят, че преди пет месеца в социалната мрежа Фейсбук неизвестни лица обявиха \"смъртни присъди\" срещу шестима български политици и общественици, като ги заплашиха с \"рязане на глави\" и дори обещаваха награди от по 10 000 лв. за \"отрязана глава\".\"До днес ГДБОП към МВР не е информирала обществеността дали е открила интернет-терористите и има ли наложени санкции. На фона на това странно мълчание сегашната полицейска акция насочена срещу български граждани е сериозен прецедент, който АСБ ще направи достояние на всички европейски институции имащи отношение към правата на човека.\" - казват още от Атлантическия съвет.", "date": "2018.03.04", "title": "АСБ: Полицията прилага сталински методи срещу българи заради руския патриарх"}
{"url": "https://news.bg/world/v-skopie-protestiraha-sreshtu-promyana-na-imeto-na-makedoniya.html", "text": "Хиляди хора с развети знамена излязоха на митинг в Скопие срещу смяната на името на Македония, предаде БНТ.Протестиращите се събраха пред статуята на Александър Велики на централния площад в Скопие, организирани от движението \"Ние сме Македония\".Такива митинги са организирани и от изселници в Съединените щати, Австралия, Италия и други страни.Движение \"Ние сме Македония\" настоява да се сключи международен договор, според който Гърция да отстъпи от \"максималистичните\" си искания, а Македония да влезе в международните институции под конституционното си име Република Македония.", "date": "2018.03.04", "title": "В Скопие протестираха срещу промяна на името на Македония"}
{"url": "https://news.bg/regions/5-kilometrova-kolona-na-am-trakiya-pri-tunela-trayanovi-vrata.html", "text": "ТИР аварира в района на тунела \"Траянови врата\" на АМ \"Тракия\". Камионът е аварирал в платното в посока Пловдив, съобщи bTV.Преминаването на превозни средства е затруднено. Образувалата се колона от изчакващи автомобили е около 5 километра.ТИР-ът е изтеглен от платното преди минути. Трафикът започва да се нормализира.", "date": "2018.03.04", "title": "5-километрова колона на АМ \"Тракия\" при тунела \"Траянови врата\""}
{"url": "https://news.bg/world/netanyahu-obsazhda-iran-s-tramp.html", "text": "Израелският премиер Бенямин Нетаняху каза, че заплахата от регионалната експанзия на Иран и ядрената му програма да бъде основната тема на предстоящите разговори с американския президент Доналд Тръмп, предаде РИА Новости.\"Ще говоря с президента на САЩ преди всичко за Иран ... Ще обсъдим агресията на Иран в нашия регион като цяло и особено в контекста на неговата ядрена програма. Също така на срещата с президента ще говорим за мирния процес с палестинците. Тези въпроси са изключително важни за Израел и за сигурността на целия свят \", каза Нетаняху.Той също така отбеляза, че подкрепя Тръмп в намерението му да затегне ядрената сделка, която през 2015 г. Шесторката договори с Техеран.По-рано, постоянният представител на Израел в ООН Дани Данон заяви, че решението да се премести американското посолство в Йерусалим свидетелства за истинско приятелство и неразрушим съюз със САЩ.", "date": "2018.03.04", "title": "Нетаняху обсъжда Иран с Тръмп"}
{"url": "https://news.bg/world/zadarzhaha-edin-ot-liderite-na-islyamistite-v-germaniya.html", "text": "Германската федерална полиция задържа вчера на летището на Франкфурт на Майн един от лидерите на германските ислямисти, предаде ТАСС, цитирайки информация на в. \"Франкфуртер алгемайне цайтунг\".Задържаният дълго време е бил смятан за дясна ръка на салафита Ибрахим Абу Наги, известен с организирането на акцията \"Чети!\" за безплатно раздаване на Корана в германски градове, припомня БНТ. По-късно заподозреният организирал собствена подобна акция под името \"Ние обичаме Мохамед\".28-годишният ислямист бил задържан при опит да излети за Истанбул. Германските органи на реда го подозират в извършване на тежко престъпление, което заплашва сигурността на страната.", "date": "2018.03.04", "title": "Задържаха един от лидерите на ислямистите в Германия"}
{"url": "https://news.bg/world/trima-obvineni-za-pozhara-v-lestar.html", "text": "Британските власти повдигнаха обвинения на трима мъже за експлозията и пожара в Лестър, предаде Ройтерс.Инцидентът от преди седмица отне живота на петима души в централния английски град.Тридесет и три годишният Арам Кюрд от Лестър, 32-годишният Хаукар Хасан от Ковънтри и 37-годишният Аркан Али от Олдам са обвинени в непредумишлено убийство.", "date": "2018.03.04", "title": "Трима обвинени за пожара в Лестър"}
{"url": "https://news.bg/world/armiyata-na-damask-atakuva-iztochna-guta.html", "text": "Сирийският режим е върнал под свой контрол 10 % от бунтовническия анклав в Източна Гута, съобщи Сирийският център за наблюдение на човешките права.Армията води от няколко дни сухопътна офанзива срещу бунтовниците в сектора.Дамаск не крие намерението си да превземе цялата Източна Гута.В него от 2013 г. са обсадени около 400 000 цивилни.", "date": "2018.03.04", "title": "Армията на Дамаск атакува Източна Гута"}
{"url": "https://news.bg/world/blizo-usd1-4-mlrd-zagubi-na-den-ot-studa-na-ostrova.html", "text": "Студовете и снеговалежи са причинили загуби на икономиката на Обединеното кралство в размер на най-малко 1,4 милиарда долара на ден. Това пресмята в. \"Гардиън\".Според публикацията загубите на строителната индустрия за трите най-студени дни от седмицата възлизат на 2,76 млрд. долара, поради факта, че много от работниците бяха в отпуск поради минус температурата.Лошото време също парализира работата на железопътните и въздушните полети, а снегът доведе до блокиране на пътищата, което попречи на много хора да достигнат до местата си на работа.Поради това много магазини, кафенета, ресторанти и други предприятия за услуги, както и институции за култура, развлечения и спорт бяха празни.", "date": "2018.03.04", "title": "Близо $1,4 млрд. загуби на ден от студа на Острова"}
{"url": "https://news.bg/world/tramp-vazhiten-ot-initsiativa-na-kitay.html", "text": "Президентът на САЩ Доналд Тръмп се възхищава на инициативата на китайските власти да премахнат ограниченията за мандата на държавния глава, предаде Си Ен Ен.Телевизията разкрива, че Доналд Тръмп също така предлага да се направи същото и в Съединените щати.Той (Си Дзинпин) пожизнен президент, постоянен президент. Това е чудесно ... Виж, той успя да го направи и мисля, че е отлично. Може би трябва да се опитаме да направим едно и също нещо - каза Тръмп.По-рано беше съобщено, че Централният комитет на Китайската комунистическа партия предложи да се отмени ограничението от два последователни срока за председателя и заместник-председателя на Китайската народна република.", "date": "2018.03.04", "title": "Тръмп възхитен от инициатива на Китай"}
{"url": "https://news.bg/world/tramp-gotovi-sme-da-govorim-s-phenyan.html", "text": "САЩ са готови да започнат преговори с КНДР, но условието за това е отказът на Пхенян от ядрено развитие. Това бе обявено в събота вечерта от президента на Съединените щати Доналд Тръмп.Той разкри, че комунистическите власти първи са поискали контакт с Белия дом.В отговор Доналд Тръмп посочил, че Пхенян първо трябва да се откаже от ядрените си амбиции.Само преди месеци Ким Чен-ун обяви, че има по-голям ядрен бутон от Доналд Тръмп.", "date": "2018.03.04", "title": "Тръмп: Готови сме да говорим с Пхенян"}
{"url": "https://news.bg/regions/api-oblachno-i-dazhdovno.html", "text": "Температурите са в интервала от - 3° до 10°. Времето над страната е облачно.Това съобщават от АПИ.Слаб до умерен е вятърът духа в областите Шумен, Смолян, Русе и Добрич.Дъжд вали в областите Враца, Видин, Монтана, Ловеч, Плевен, Велико Търново, Търговище, Разград, Русе, Шумен, Силистра, Благоевград, Перник, Кюстендил, София и районите на Кърнаре /обл. Пловдив/, Панагюрище /обл. Пазарджик/. Сняг вали в района на проход \"Петрохан\".Пътните настилки са мокри, по усойните места - заледени и обработени.Намалена видимост до 100 м поради мъгла има в област Силистра и в района на Априлци /обл.Ловеч/ и Чомаковци /обл.Плевен/.Забранява се движението на моторни превозни средства, предназначени за превоз на товари с техническа допустима максимална са над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Ограниченията важат само за участъците от републиканската пътна мрежа, както следва:Забраната не важи за моторни превозни средства, които извършват превози на опасни товари (ADR), живи животни, бързоразвалящи се хранителни продукти и товари на температурен режим.Проходи: - \"Печинско\" - отворен за всички МПС;- \"Превала\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Твърдишки\" - забранен за МПС над 10 т;- \"Троянски\" - затворен за всички МПС;Временни ограничения:- \"Айтоски\"- отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;Целогодишни ограничения за движение по проходите:- \"Върбишки\" - затворен за всички МПС;- \"Дюлински\" - забранен за МПС над 3,5 т;- \"Златишки\" - затворен за всички МПС;- \"Вратник\" - забранен за МПС над 10 т;- \"Пампорово\" - забранен за МПС над 3,5 т;- \"Петрохан\" - забранен за МПС над 12 т;- \"Шипка\" - забранено е движението на МПС, предназначени за превоз на товари с технически допустима максимална маса над 12 тона от категория N3, както и тегленето на ремаркета и полуремаркета с технически допустима максимална маса над 10 тона от категория О4.Автомагистрали:- А1 \"Тракия\": няма ограничения.- А2 \"Хемус\": няма ограничения- А3 \"Струма\": няма ограничения.- А4 \"Марица\": няма ограничения.- А5 \"Черно море\": няма ограничения.- А6 \"Люлин\": няма ограничения.", "date": "2018.03.04", "title": "АПИ: Облачно и дъждовно"}
{"url": "https://news.bg/world/italiya-glasuva-za-parlament.html", "text": " В Италия се произвеждат парламентарни избори.Близо 46 млн. италианци трябва решат кой ще състави правителство. За първи път се прилага смесена избирателна система.Гласуването се провежда на фона на продължаващата бежанската криза и възхода на популистите.Коалиция на Берлускони води с 37 %, следвана от \"Движение 5 звезди\" с 28 %, Демократическа партия с 27 % и \"Свободни и равни\" с 6 %.", "date": "2018.03.04", "title": "Италия гласува за парламент"}
{"url": "https://news.bg/weather/zhalt-kod-za-poleditsa-v-severna-balgariya.html", "text": "Жълт код за поледица в Северна България. Атмосферното налягане е значително по-ниско от средното за март - ще започне да се повишава.Това съобщават от НИМХ към БАН.Днес ще бъде облачно и на много места ще вали дъжд, който с нахлуването на студен въздух от север, още преди обяд в Северна България ще преминава в сняг. Ще духа слаб, в Дунавската равнина и източните райони - до умерен североизточен вятър. В сутрешните часове в Северна България отново ще има условия за поледици. Максималните температури ще са от минус 1-0° в североизточните, до 15-16° в крайните югозападни райони.Над планините ще бъде предимно облачно и мъгливо. Ще има валежи от дъжд, над 1700 метра - от сняг. Ще духа умерен до силен вятър от запад-северозапад. Максималната температура на височина 1200 метра ще е около 5°, на 2000 метра - около минус 1°.Над Черноморието ще бъде облачно. Около обяд ще започнат превалявания от дъжд, които по-късно през деня, с понижението на температурите, в северните райони ще се примесват със сняг. Максималните температури ще са 4°-7°. Температурата на морската вода е 5°-6°. Вълнението на морето ще бъде 3 бала.На 04.03.2018 слънцето ще изгрее в 06:58 часа и ще залезе в 18:20 часа. Продължителност на деня 11:22 часа.На 04.03.2018 луната ще изгрее в 21:11 часа и ще залезе в 08:28 часа. Осветеност на диска в 0h UT 95 %. Фаза на луната: след пълнолуние преди последна четвърт.", "date": "2018.03.04", "title": "Жълт код за поледица в Северна България"}
{"url": "https://news.bg/society/patriarsite-neofit-i-kiril-otsluzhvat-saborna-liturgiya.html", "text": "Българският патриарх Неофит и патриарха на Руската православна църква Кирил отслужват патриаршеска съборна литургия в храм-паметника \"Свети Александър Невски\", съобщи БНР.Съвместната литургия е израз за единството на Българската и Руската православни църкви. Това мнение изрази богословът доц. Костадин Нушев.\"Много често някои от възгласите се произнасят на различните езици, за да се подчертае това езиково, литургично от една страна, многообразие, но също и духовно, благодатно и канонично единство, в което се намират различните поместни православни църкви, но които са неразделен член на едната свята съборна вселенска и апостолска Църква\", коментира Нушев.Следобед двамата духовни лидери ще се срещнат с президента Румен Радев. След това руският патриарх Кирил ще посети и руския храм \"Свети Николай\" в София, след което главата на Руската православна църква ще отпътува към Русия.Припомняме, патриарх Кирил е на 3-дневно посещение в България по случай 140-та годишнина от Освобождението на родината ни. Вчера руският патриарх присъстваше на . Той проведе среща  и .", "date": "2018.03.04", "title": "Патриарсите Неофит и Кирил отслужват съборна Литургия"}
{"url": "https://news.bg/crime/protest-v-plovdiv-v-zashtita-na-arestuvaniya-doktor.html", "text": "Стотици жители на Пловдив се събраха пред сградата на Второ РУ в знак на протест срещу ареста на доктор Иван Димитров, който застреля Жоро Плъха. Протестиращите скандират \"Свобода за доктора\" и настояват той да бъде пуснат от ареста, съобщи \"\".Припомняме, доктор Иван Димитров е началник на рентгеновото отделение в болницата в Пловдив. Той беше задържан за . Тялото на Джевизов беше открито върху капак на автомобил в близост до Областната администрация в Пловдив. До убийството на Джевизов се стига, след като той и още един мъж нахлуват посред нощ в дома на лекаря, докато той, съпругата му и двете им деца спят. След хватка и след като циганина успява да рани с нож Димитров, докторът го застрелва.Според протестиращи и колеги на Димитров ако той е бил същата нощ дежурен, циганите са щели да убият жената и децата му. \"Той няма никаква вина. Прокуратурата трябва да го освободи и да му се извини. Д-р Димитров можеше да бъде убит. Един циганин влиза да граби и убива и едва ли не стопанинът не трябва да се защитава\", категорично заяви Николай Гаргов. Колегите на медика вече организират подписка за неговото освобождаване.Съседите на медика също са възмутени от ареста. Хората разказват, че докторът е изключително добър човек, който винаги е помагал на хората.", "date": "2018.03.04", "title": "Протест в Пловдив в защита на арестувания доктор"}
{"url": "https://news.bg/politics/ninova-sdelkata-s-chez-tryabva-da-vleze-v-prokuraturata.html", "text": "\"Проблемът за електроразпределителните дружества е заровен в миналото. Той трябва да се търси още от този момент, когато бяха продадени тридесет и трите процента от остатъчния дял на ЕРП-тата.\" Това заяви в ефира на БНТ лидерът на БСП Корнелия Нинова. Тя добави, че електроразпределителното дружество тогава е трябвало да дава отчети и да информира държавата.\"С този документ, който сме получили сега се забранява да се продава на офшорни компании, а в момента именно офшорни компании предлагат кредити, за да се финализира сделката\", коментира Нинова и попита как ще се връщат тези пари и кой стои зад тази сделка.На въпрос какъв контрол иска БСП за тази сделка, Нинова каза: \"На първо място това е националната сигурност, с която да се гарантира дали въпросната компания, която ще купи ЧЕЗ, няма да остави 1/3 от българския народ без електропреносна мрежа. На второ място това са хората и дали с увеличение на цените за тока, няма да се изплаща кредит. На трето място е много важно някои да понесе отговорност за състоянието, в което се докара държавата.\"Нинова отсече, че зад сделката за ЧЕЗ стои подкрепата на ГЕРБ и добави, че тази сделка през новата седмица трябва да отиде в прокуратурата.По отношение на тези 33-34% от сделката, които трябва да бъдат приспаднати към държавата, лидерът на БСП посочи, че трябва да се попита Цветан Цветанов дали го искат това, защото директорът на АЕЦ \"Козлодуй\" казал, че не е съгласен държавата да дава пари и да купува.Нинова коментира и последното прочуване на \"Галъп интернешънъл\", според което . По думите ѝ държавата е лош стопанин, когато се управлява от мафията, а когато се управлява от държавници, е добър стопанин.Лидерът на БСП изтъкна, че големият проблем на Бойко Борисов е, че излъга, че министър-председателят на Чехия е изпратил документи за сделката за ЧЕЗ. Тя \"захапа\" Борисов и затова, че ни е изложил пред Европа и ни е поставил на колене затова какво ще реши Гинка Върбакова от Пазарджик.", "date": "2018.03.04", "title": "Нинова: Сделката с ЧЕЗ трябва да влезе в прокуратурата "}
{"url": "https://news.bg/politics/ginka-varbakova-ne-e-ot-gerb-i-nikoy-ne-vliyae-varhu-sdelkata-otseche-tsvetanov.html", "text": "\"Гинка Върбакова не е от ГЕРБ и никой не влияе върху сделката. Тя е по чешкото законодателство, а по договор е по великобританското законодателство.\" Това заяви в ефира на БНТ зам.-председателят на ГЕРБ Цветан Цветанов.Той отговори на лидера на БСП Корнелия Нинова, която по-рано го попита дали ГЕРБ искат държавата да придобие 33-34% от сделката, защото директорът на АЕЦ \"Козлодуй\" казал, че не е съгласен държавата да дава пари и да купува. По думите на Цветанов ако държавата проявява интерес, то тя може да вземе този контролен пакет от 33%.\"Електроразпределителните дружества нямат нищо общо с електропреносната мрежа. Електроразпределителните дружества са приватизирани, държавата взима 33%. След всичките години след приватизационния договор са спечелени 41 млн. лева дивиденти към държавата\", а не 50%, както твърдяла Нинова.Цветанов заяви и че трябва да се съберат политическите класи и партии, които да загърбят политическите си пристрастия и да поговорят затова какво е най-добре за държавата и обществения и национален интерес.\"Държавата няма нищо общо със сделката. Участието в медиите след БСП става задължително, защото имаше много неистини. На първо място трябва да се изясни въпросът с това, че електроразпределителните дружества нямат нищо общо с електропреносната мрежа\", заяви Цветанов и добави, че ако 67% от сделката се приватизира, то с останалите 33% губим всякакъв оперативен контрол върху дружеството.Цветанов посочи и че електоразпределителните дружества нямат отношение към цената на тока. Той уточни, че през цялото управление на ГЕРБ има 2 две стратегически удобни дружества за електропреносната мрежа и това са ЕСО и \"Булгартрансгаз\". Тези дружества нямало да се приватизират и ГЕРБ щели да продължат да работят и да защитават националните интереси.\"Пред Българското европредседателство даваме акцент за Западните Балкани и евроатлантическата ориентация. БСП не иска евроинтеграцията да се случи за Западните Балкани и затова са против\", коментира още Цветанов.", "date": "2018.03.04", "title": "Гинка Върбакова не е от ГЕРБ и никой не влияе върху сделката, отсече Цветанов"}
{"url": "https://news.bg/politics/nyama-po-golyama-obida-i-unizhenie-za-balgariya-ot-sdelkata-za-chez-spored-rumen-gechev.html", "text": "Представителите на \"Инерком\" се самозабравиха, след като бяха поканени и им беше оказано височайше внимание от управляващите - от премиера, от вицепремиера, от министъра на финансите. \"Посрещнаха госпожата, тя каза, че е склонна да размишлява да даде на българската държава определени акции. Аз не знам по-голяма обида и унижение за българската държава\", заяви пред Нова депутатът от БСП Румен Гечев.\"Българската държава слезе на нивото на фирма \"Инерком\". И сега . Тя ще представлява и държавата ли вече?\", попита Гечев. \"Българското правителство много се е объркало. Откога премиерът представлява еднолично държавата? Има ли решение от Министерския съвет, че държавата иска да участва? Има ли позволение от парламента, от комисиите?\".Гечев отправи критики към правителството, че 1 година, през която са продължили преговорите, държавата не е реагирала.\"Позицията на БСП е категорична. Ние сме против тази сделка, никакви комбинации с г-жа Върбакова и нейната фирма, прекратяване на сделката\", заяви Гечев и добави, че БСП не иска национализация.\"Никъде не сме правили такива изявления. Трябва да съблюдаваме закона\", заяви депутатът.", "date": "2018.03.04", "title": "Няма по-голяма обида и унижение за България от сделката за ЧЕЗ според Румен Гечев"}
{"url": "https://news.bg/world/zheleznicharite-v-gartsiya-sa-v-3-dneven-protest.html", "text": "Служителите в железниците в Гърция започнаха 3-дневен протест срещу приватизационната сделка на държавната компания по поддръжка на железопътния транспорт, съобщи БНР.Синдикатът на железничарите настоява в парламента да се осъществи спешено обсъждане на сделката. Според синдиката се приватизира печеливша държавна компания.Гръцкото правителство вече продаде всички акции на железопътния оператор \"Трансосе\" на италианска компания. След да се приватизира и фирмата по поддръжка на железопътната инфраструктура. Сделките попадат в договора между Гърция и кредиторите.Заради протеста днес са анулирани всички влакове по основните направления. Утре за няколко часа няма да се движат влаковете, а във вторник ще ума пълна 24-часова стачка в железопътния транспорт.Заради  в южната ни съседка, спирането на влаковете затрудни придвижването на гражданите, които чакат по гарите.", "date": "2018.03.04", "title": "Железничарите в Гърция са в 3-дневен протест"}
{"url": "https://news.bg/press/zadarzhaha-plovdivski-lekar-za-ubiystvoto-na-zhoro-plaha-ruski-blagorodnitsi-se-biyat-za-svobodata-na-balgariya.html", "text": "Задържаха пловдивски лекар за убийството на Жоро ПлъхаДоктор Иван Димитров, началник на рентгеновото отделение в УМБАЛ-Пловдив, е задържан за убийството на Жоро Джевизов с прякор Плъха. Той беше открит вчера, застрелян върху автомобил до Областната администрация.Криминалисти са извършили разпити и са установили, че извършител е медикът. В неговата къща Плъха е влязъл посред нощ да краде заедно със свой съучастник. Лекарят ги е усетил и предприел защита, тъй като съпругата му и децата му по това време спели.Руски благородници се бият за свободата на БългарияМнозина идеалисти с благородна кръв напускат охолните си домове в Русия, за да се бият за свободата на България. Всички те тръгват с една едничка цел - да освободят поробените си братя славяни. Ако днес това изглежда немислимо или преувеличено, преди 140 години е било въпрос на чест и достойнство.\"Всички висши офицери, участвали по време на Руско-турската освободителна война през 1877-1878 година са били аристократи. Изключение прави само генерал Столетов. Командващият българското опълчение е единственият, който не е дворянин.\" Това твърди историкът проф. Божидар Димитров.Читалища оцеляват със 700 лв. месечноТочно 8357 лева за 12 месеца, или около 700 лв. на месец, от държавна субсидия през 2018-а се падат на голяма част от читалищата в България, което често е единственият им източник за издръжка.Със Закона за държавния бюджет за 2018 г. и Решение на Министерския съвет №667 от 1 ноември 2017 г. предвидените в държавния бюджет средства за подпомагане на развитието на читалищната дейност са в размер на над 63 милиона и 330 хиляди лева..Дупничанин свали от пилон скъсано знаме, поправи го и отново го върнаДупничанинът Петьо Кюркчийски, по своя инициатива и с риск да бъде глобен, свали знамето, което се намира в местността Дренски рид над града. Премахна скъсаната част от него, заши го и след това отново върна българския трибагреник на пилона.Причината за това негово действие е състоянието на знамето, преди един от най-големите ни празници - Освобождението на България.Борисов сит, Гинка цяла, българите прецаканиПремиерът най-напред е опитал да прокара идеята си чрез чешкия си колега Андрей Бабиш. В сряда вечерта му се обадил с молба за съдействие за разговори с ръководството на ЧЕЗ, в случай че българската държава реши да предприеме действия за закупуване на дейността на електроразпределителното дружество в страната ни. Чешкият премиер обаче му обърнал внимание, че договорите вече са подписани.Затова се наложи Борисов да преговаря със собственичката на \"Инерком - България\" Гинка Върбакова, от която бурно се възмущаваше ден по-раноСериалът \"Върбакова купува ЧЕЗ\": Какво разбрахме след края на първи сезонCEZ влиза в домовете и джобовете на 3 млн. българи, доставя тока на над половината фирми в страната, дружеството е от значение за националната сигурност. Не е изненадващо, че в момента, в който напълно неизвестна на публиката дама се заяви като бъдещ собственик, това предизвика колективен шок, а оттам нататък сделката се превърна в зрелищен сериал - с повече обрати и VIP брадъри, отколкото по телевизията.Ако беше направено социологическо проучване в първите часове след обявяването на новината миналия петък, мнозина вероятно биха се усъмнили, че дамата изобщо съществува. Последвалите телевизионни интервюта така и не разсяха съмненията, че е нечие подставено лице - нещо като бедния кипърски грък, който уж е собственик на лифтовете в Банско.", "date": "2018.03.04", "title": "Задържаха пловдивски лекар за убийството на Жоро Плъха, Руски благородници се бият за свободата на България"}
{"url": "https://news.bg/int-economics/tramp-shte-nalozha-mita-na-kolite-ot-es.html", "text": "Американският президент Доналд Тръмп даде ясен сигнал, че е готов да води търговска война с Европейския съюз (ЕС).Ако ЕС иска да увеличи вече високите си мита и бариери за американски компании, които работят на негова територия, ние просто ще наложим мито на колите му, които свободно влизат в САЩ. Те правят невъзможна продажбата на наши коли (и други стоки) там. Голям търговски дисбаланс! Това написа в профила си в \"Туитър\" Донал Тръмп.В четвъртък американският президент разкри, че мисли да обложи с мита от 25 % върху вносната стомана и 10 % върху много категории вносни алуминиеви продукти.В отговор от ЕС обявиха, че готвят ответни мерки.", "date": "2018.03.04", "title": "Тръмп: Ще наложа мита на колите от ЕС"}
{"url": "https://news.bg/world/dvama-ispanski-skiori-zaginaha-pri-lavina.html", "text": "Двама испански скиори загинаха при лавина във Френските Пиренеи, съобщават местни медии.Инцидентът е станал край тунела Арануе-Биелса. Той свързва Франция с Испания.Лавината е помела петима скиори, които са се спускали. За щастие трима от тях са успели да се измъкнат невредими от снега.Властите предупреждават от дни за повишена лавинна опасност в Алпите и Пиринеите. Други четирима скиори загинаха при лавина във Френските Алпи.", "date": "2018.03.04", "title": "Двама испански скиори загинаха при лавина"}
{"url": "https://news.bg/politics/sluzhbite-dokladvali-na-ms-i-prezidentstvoto-otnosno-sdelkata-za-chez.html", "text": "Службите са пращали доклади до Министерския съвет и президентството как върви процесът по следката за ЧЕЗ и кои са кандидатите за купувачи. \"Оказа се, че в един ранен етап те са знаели ценовите оферти на кандидатите\". Това заяви пред Нова телевизия председателят на парламентарната енергийна комисия Делян Добрев.\"Оказа се, че сделката с \"Инерком\" не е фалшива новина\", каза Добрев и допълни, че точно поради тази причина се е провело .\"В продължение на 5 часа изслушвахме купувача Гинка Върбакова с нейните консултанти, целия юридически и консултанскит екип, и службите. Задавахме въпроси, питахме откъде са парите, откъде са кредитите\", уточни той.Станало е ясно, че финансирането за ЧЕЗ ще е 20-30% акционерен капитал и останалите 70-80 на сто - банков кредит, обясни Добрев.Герберът коментира и  по-рано днес: \"Слушах Румен Гечев и се чудех как рано-рано сутринта той намери пет доказателства, че едва ли не държавата участва и подкрепя тази сделка. Според данните на службите тя е знаела кои са кандидатите, но не и кой е с най-голям шанс.\"Доберв е категоричен, че държавата реагира адекватно.", "date": "2018.03.04", "title": "Службите докладвали на МС и президентството относно сделката за ЧЕЗ"}
{"url": "https://news.bg/int-politics/sotsialdemokratite-v-germaniya-podkrepiha-merkel-za-golyama-koalitsiya.html", "text": "Социалдемократическата партия на Мартин Шулц подкрепи Ангела Меркел за съставянето на голяма управляваща коалиция, предават световните информационни агенции.Делегатите на социалдемократите в Германия гласуваха с 66% \"ЗА\" съставянето на голяма коалиция с консерваторите на Меркел.Съставянето на кабинета ще стане възможно най-бързо, за да се сложи край на политическата криза в страната, която продължава вече 5 месеца. Очаква се новото правителство да положи клетва в средата на месеца. Канцлер на страната за четвърти път ще бъде Ангела Меркел, а социалдемократите ще получат някои от ключовите министерства.", "date": "2018.03.04", "title": "Социалдемократите в Германия подкрепиха Меркел за голяма коалиция"}
{"url": "https://news.bg/regions/prodalzhavat-proverkite-za-gorene-na-otpadatsi-v-sofiya.html", "text": "Регионалната инспекция по околна среда и водите в София и Столичният инспекторат към СО са проверили общо 43 обекта на територията на столицата за нерегламентирано изгаряне на отпадъци.В хода на проверките са инспектирани 23 автосервиза, 14 площадки за отпадъци и 3 цеха за мебели. До сега за констатираните нарушения експертите на РИОСВ - София са съставили 17 акта на обща стойност 152 000 лв.Проверките са част от контрола върху нерегламентираното горене на отпадъчни материали, които замърсяват въздуха в София.  и ще продължи до поетапното проверяване на всички обекти.", "date": "2018.03.04", "title": "Продължават проверките за горене на отпадъци в София"}
{"url": "https://news.bg/regions/yazovir-yasna-polyana-preliva.html", "text": "Язовир \"Ясна поляна\" прелива, съобщи БНР. Засега няма опасност за жителите и населените места в района.Язовирът \"Ясна поляна\" е най-големият язовир в област Бургас. За сега няма опасност за жителите на село Ясна поляна, което се намира най-близко до язовира. По думите на кмета на селото Георги Георгиев 4-метровата дига на язовира предпазва долната част на селото. Съоръжението е под постоянно наблюдение.\"Засега нямаме опасност от силни води, които са били преди две години. Нямаме много сняг в района. Всичко е в граници. Вече става месец и половина, откакто го изпускат контролирано, но въпреки всичко сега си прелива и от преливника - и от двете места. Подготвени сме, ако нещо има изненада, да реагираме\", увери Георгиев. Той добави и че до 2019 година се предвижда да бъде направено разширение на коритото на Дяволската река.Стана ясно още, че към момента в страната няма сигнали за преливане на реки. По думите на началника на Националния оперативен щаб комисар Тошко Бързилов въпреки високите температури, снеготопенето и падналите валежи, на територията на страната все още няма постъпили сигнали за възникнали бедствия.\"Повишаването на речните нива на коритата на реките е очевидно, но е далеч под праговете. На този етап нямаме разливи на реките с изключение на района в Луковит и в района на Велека - превантивно е затворен пътят, който е за Ахтопол-Царево поради висока вода на река Велека\", обясни Бързилов.Към настоящия момент няма постъпили сигнали за бедстващи хора. Националният оперативен щаб има готовност да реагира, увери още Бързилов.", "date": "2018.03.04", "title": "Язовир \"Ясна поляна\" прелива"}
