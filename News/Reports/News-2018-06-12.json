{"url": "https://news.bg/int-politics/ukrayna-vnese-v-haga-nad-17-000-stranitsi-dokazatelstva-za-posegatelstvata-na-moskva.html", "text": "Украйна внася в Международния съд на ООН над 17 хиляди страници с доказателства за расова дискриминация в окупирания от Русия Кримски полуостров и за това, че Москва финансира тероризма в Донбас. Това съобщи украинският външен министър Павло Климкин, цитиран от агенция \"Униан\".Документацията представлява меморандум, в който юридически се обосновава позицията на Киев по делото, което украинската страна води срещу Москва.\"Днес Русия ще получи от нас своеобразен \"подарък\" в Международния съд на ООН. Той тежи около 90 кг, съдържа 17 500 страници текст в 29 тома. Подаваме нашия меморандум за финансирането на тероризма и упражняването на расова дискриминация.\" - съобщи Климкин в Туитър.В документацията е включено и доставянето от Русия на зенитно-ракетния комплекс \"Бук\", с който беше свален малайзийският \"Боинг 777. Отразени са многобройни репресии срещу украинци и татари в окупирания Крим.Припомняме, на 19 април 2017 г. Международният съд на ООН в Хага 19 обяви решение, в което се казва, че Русия трябва да зачита правото на кримските татари да запазят институциите си, включително Меджлиса. То беше прието с 13 срещу 3 гласа. Съдиите гласуваха единодушно, че Кремъл трябва да гарантира достъпността до образование на украински език.По отношение на финансирането на тероризма съдът тогова прецени, че Украйна не е предоставила достатъчно доказателства въз основа на които да се предприемат временни мерки. В отговор на това становище Киев внася меморандума с 29 тома документи. ", "date": "2018.06.12", "title": "Украйна внесе в Хага над 17 000 страници доказателства за посегателствата на Москва"}
{"url": "https://news.bg/politics/malchalivo-saglasie-e-ako-administratsiyata-ne-otgovori-v-srok.html", "text": "Липсата на отговор в определения срок от административен орган ще се смята за мълчаливо съгласие. Това одобриха депутатите от Правната комисия при обсъждане на второ четене на промените в Административнопроцесуалния кодекс, информира БНР.На практика така се разширява обхвата на \"мълчаливото съгласие\". Промяната е наложителна, тъй като на практика , смятат депутатите от комисията.Те спориха за процедурата по удостоверяване и по обжалване на акт, издаден чрез мълчаливо съгласие. Той ще се удостоверява с декларация, съставена от заявителя., която администрацията може да оспори. Срокът и условията, в които може да стори това, ще се уточняват със специални закони, стана ясно по време на обсъждането в комисията.", "date": "2018.06.12", "title": "Мълчаливо съгласие е, ако администрацията не отговори в срок"}
{"url": "https://news.bg/politics/valentin-radev-ne-slusha-iskaniyata-za-ostavka.html", "text": "Вътрешният министър Валентин Радев коментира лаконично , както и анонса за внасяне на  по тема сигурност от страна на БСП.\"Вслушвам се в критиките, не се притеснявам, защото знам какво правим в министерството\", заяви Радев. Министърът допълни, че този който го е назначил може да поиска и неговата оставка.Вътрешният министър посети днес Ботевград съпроводен от главния секретар на МВР гл.комисар Младен Маринов и директора на ГД \"Национална полиция\" гл.комисар Христо Терзийски.На проведената работна среща със състава на РУ-Ботевград и с кметовете на общината те се запознаха от близо с проблемите, свързани със сигурността на района и поставени от местната власт.РУ-Ботевград работи в намален състав след големите съкращения от 2015 г. - този проблем посочиха и професионалистите и кметовете на общината.След срещата министър Радев обяви няколко мерки за Ботевград - оставане на засиленото полицейско присъствие до нормализиране на обстановката, ежемесечни срещи с местната власт. Освен това тази година няма да се командироват полицаи от РУ-Ботевград по морето по време на летния сезон, както и по повод на други възникнали събития.Вътрешният министър допълни, че продължава цялостният анализ по случая с Пелов.Министър Радев е уверил състава, че се полагат всички усилия за оптимизиране на условията на работа, за подобряване на перспективността и възможностите за кариерно израстване на служителите така, че те да са мотивирани при изпълнение на задълженията си.По думите на гл.комисар Терзийски до настоящия момент не може да се говори за сериозни грешки при проведеното издирване на Пелов и Колев. Той посочи, че продължава анализът на извършената полицейска работа по случая, на базата на който ще бъдат направени съответните изводи и набелязани мерки за подобряване на цялостната полицейска дейност.Припомняме, късно вечерта на 5 юни   с три куршума. Откритият до него Марио Панчев, известен под прякора Големия, но и като свидетел срещу Пелов и информатор на полицията, също беше прострелян и по-късно почина в болницата.Случаят бе коментиран като гаф на полицията, която  заедно с Пелов от затвора - Радослав Колев. ", "date": "2018.06.12", "title": "Валентин Радев не слуша исканията за оставка"}
{"url": "https://news.bg/world/demokratite-bezposhtadni-kam-tramp-izravni-ni-s-kndr-i-prenebregna-zapada-za-istinskiya-si-priyatel-kim.html", "text": "Демократите в САЩ подкрепиха преговорите за ядрено разоръжаване, но не спестиха критиките си по адрес на президента Доналд Тръмп, информира БиБиСи.Лидерът на демократите Нанси Пелоси написа в съобщение, че \"ние уважаваме всички сериозни и реални дипломатически усилия за постигане\" на режим за неразпространение на ядрени оръжия.Но тя разкритикува Тръмп, отбелязвайки, че \"очевидно президентът направи отстъпки на Ким Чен-ун в замяна на мъгляви обещания, които не водят до ясен и всеобхватен път\" към тази цел.\"В бързината си да постигне споразумение президентът Тръмп издигна КНДР до нивото на САЩ, докато в същото време запазва статуквото на режима\", допълва Пелоси.Политикът подчертава, че пренебрегнатата от президента експертиза на Държавния департамент и презрението му към съюзниците на САЩ, демонстрирано на срещата на Г-7, пречат за постигане на траен и стабилен мир.Крис Мърфи от Демократическата партия предупреди в \"Туитър, че разговорите правят легитимни на световната арена лагерите, публичните екзекуции и планирания глад в КНДР.\"САЩ дадоха една от най-големите разменни монети на преговорите - военните учения\", продължи той.Демократът подчерта, че в миналото КНДР е пренебрегвала обещанията си да изостави ядрените оръжия.\"\", написа в \"Туитър\" Брайън Шатц.Републиканецът Марко Рубио е скептичен по отношение на Ким Чен-ун. Рубио, който беше против нормализирането на отношенията с Куба при Барак Обама, обвини тези, които критикуваха срещата на върха в Сингапур в \"двойни стандарти\", тъй като те подкрепиха политиката на Обама към Куба.\"Те атакуват Тръмп, че ни води към война, сега те атакуват, че твърде бързо се движи към мир\", добави той.\"\", каза още той.Лидерът на мнозинството в Сената Мич Макконъл смята, че срещата в Сингапур е голяма крачка, но \"очите ни ще останат широко отворени\".Лидерът на малцинството в Сената Чък Шумър изрази в съобщение, че е \"много разтревожен\", тъй като са необходими действия, а не просто снимки. Той подчерта, че няма подробности в сключеното споразумение.\"\", изтъкна той.Според него Тръмп погрешно е поставил на едно ниво \"легитимните\" съвместни военни учения между САЩ и Южна Корея от една страна и от друга - \"незаконните\" ядрени изпитания в КНДР.", "date": "2018.06.12", "title": "Демократите безпощадни към Тръмп: Изравни ни с КНДР и пренебрегна Запада за истинския си приятел Ким"}
{"url": "https://news.bg/disasters/kapitanat-na-katastrofiraliya-katamaran-v-rusiya-e-bil-piyan.html", "text": "Собственикът на катамарана, който се сблъска с шлеп в река Волга, е бил пиян. Това съобщиха от Следствения комитет на Русия, цитирани от руските медии.\"По предварителни данни, именно действията на собственика на пътническото водно транспортно средство, който също така го е управлявал, са довели до трагедията\", добавиха руските следователи.\"У капитана на плавателния съд беше открит алкохол в кръвта в концентрация от 2,17 промила, което съответства на средна степен на алкохолно опиянение - от 2,5 започва силна степен на алкохолно опиянение\", уточняват още руските власти.От Следствения комитет отбелязват също така, че собственикът на катамарана напълно е пренебрегнал светлините и звукови сигнали, които е подавал екипажът на шлепа.По-рано от пресслужбата на Ространснадзор съобщиха, че потъналият катамаран не е имал разрешително за превоз на пътници, а на борда не е имало спасителни жилетки.Снощи близо до град Волгоград, на километър от бреговата линия се сблъскаха катамаран и шлеп. На борда на 12-местния катамаран са се намирали 16 души, всички руски граждани. При сблъсъка хората са изпаднали зад борда, като 11 от тях са загинали.", "date": "2018.06.12", "title": "Капитанът на катастрофиралия катамаран в Русия е бил пиян  "}
{"url": "https://news.bg/crime/blagoevgradskata-prokuratura-protestira-uslovna-prisada-na-danachen.html", "text": "Благоевградската окръжна прокуратура протестира присъдата на данъчен служител, обвинен за вземане на подкуп, съобщиха от прокуратурата. Мотивът на прокуратурата срещу присъдата на първоинстанционния съд е, че тя е несправедлива, с оглед вида на наложеното от съда наказание.В понеделник, 11 юни 2018 г. Благоевградската прокуратура е наложила условна присъда на Г.Ц. две години \"лишаване от свобода\" с тригодишен изпитателен срок, глоба от 2000 лева. Забранено му е да заема контролна дейност в държавни или общински органи за срок от две години.Данъчният Г.Ц. е привлечен към наказателна отговорност след като в чантата му са открити 1000 лева. Според прокуратурата, тези пари са му предадени като подкуп.Досъдебното производство срещу данъчния служител е приключило за малко повече от месец. На 31 март 2017 г. Благоевградската окръжна прокуратура е внесла за разглеждане в съда обвинителния акт.Подсъдимият Ц. е бил главен инспектор по приходи в ТД на НАП-София, отдел \"Оперативни проверки\".Между 22 и 28 февруари 2017 г. на различни места в Разлог, той поискал и приел подкуп, за да не състави акт за установяване на административно нарушение.При проверка на хранителен магазин, стопанисван от ЕТ \"Б. - Г.Б.\", и констатирана разлика в касата на търговския обект в размер на 41.81 лв., той поискал подкуп в размер на 1500 лв.Няколко дни по-късно, в изнесено работно място на Териториална дирекция на НАП-София, обвиняемият Ц. приел от представител на ЕТ плик със сумата от 1000 лв., за да не състави акт.", "date": "2018.06.12", "title": "Благоевградската прокуратура протестира условна присъда на данъчен"}
{"url": "https://news.bg/world/mazh-vze-zalozhnitsi-v-parizh.html", "text": "Френската полиция съобщи, че мъж е взел двама души за заложници в офис в централната част на Париж, информира АП.В ход е полицейска операция. Към момента няма индикации да е свързано с тероризъм.Властите подчертаха, че не могат да потвърдят дали мъжът е въоръжен.На място са изпратени елитни части.Местни медии съобщават, че сред заложниците има бременна жена. Заложническата ситуация е в Rue des Petites Ecuries в 10-ти район на френската столица.Радио France Bleu отбелязва, че похитителят държи най-малко трима души.Според France Bleu мъжът е въоръжен с пистолет и бомба. Той е поискал да разговаря с иранското посолство.", "date": "2018.06.12", "title": "Мъж взе заложници в Париж"}
{"url": "https://news.bg/politics/vlastta-otgovori-na-radev-pravitelstvo-ne-se-uvolnyava-s-intervyu.html", "text": "Властта отговори на критиките на Румен Радев по конспекта. Държавният глава използвал трагичния военен инцидент за политически цели. Разбилият се вертолет Ми-17 е най-новият, с който разполагаме, стана ясно на брифинга в Народното събрание от военния министър Красимир Каракачанов.Ремонтът на техниката ни отнемала поне година. Поддръжката пък се бавела заради Закона за обществените поръчки. Такъв е случаят с хеликоптера, поясни той. Министерството на отбраната не е изоставило плана си за модернизацията на техниката. Пълно разбиране имало от страна на премиера Бойко Борисов и финансовия министър Владислав Горанов по военната тема.Заради трагичния инцидент Каракачанов е забранил всякакви дейности на Министерство на отбраната за три дни. Военният министър отдаде уважение към военните.Финансист номер едно Владислав Горанов е озадачен от внушенията на президента, че кабинетът не бил успешен. Мнението му е, че явно на президента му е тясна дрехата, съшита му от Конституцията.Никой не може да уволни това правителство по интервю, категоричен бе министърът на финансите. Властта не разбирала къде и на кого не е угодила.Председателят на ПГ ГЕРБ Цветан Цветанов е смутен, че един трагичен инцидент е станал повод за политическо противопоставяне. С всичко това, което днес се изговори, се цели нажежаване на политическото напрежение и остро противопоставяне на секторните политики, смята той.Цветанов вярвал, че всички ще замълчат и всички отговорни институции ще отдадат почит на загиналите във вчерашния трагичен инцидент. Президентът Радев използва всяка една възможност, за да се позиционира чисто политически, смята Цветанов. За пореден път той доказа, че е президентът на БСП, разкри той.На строителния министър Николай Нанков се падна честта да отговори на държавния глава Румен Радев за санирането. Държавният глава се отдалечавал от ролята си на обединител на нацията, каза Нанков. Той работел с хора, които хал хабер си нямали от държавно управление, по думите му.Не трябвало националната сигурност да се противопоставя на санирането. Ще си вземем поуките, обеща министърът и призова президентът да каже дали е за програмата или срещу нея. Едва тогава щяло да се реши продължава ли програмата за саниране или не.Светлана Ангелова, член на социалната комисия, изтъкна, че хората с увреждания са приоритет за ГЕРБ. Работна група съвместно с майките на деца с увреждания работи по нормативната база. Това е една чувствителна тема, каза тя. Не трябвало да се спекулира с темата. Проблемите, според Ангелова, се решавали с диалог. Според нея ще имаме адекватни решения.Обединените патриоти пък определиха държавния глава като неопитен политик. Лош знак били критиките му към властта. Възмутени са, че президентът използвал един трагичен инцидент за евтина политика. Управляващите се забавили с поредния вот, според Обединените патриоти. Имат право да инициират такъв ход. Поезия и проза, но не и аргументи се чули от брифинга на Позитано 20, според управляващите.", "date": "2018.06.12", "title": "Властта отговори на Радев: Правителство не се уволнява с интервю"}
{"url": "https://news.bg/comments/atomat-koyto-kara-zhabata-da-se-misli-za-vol.html", "text": "Историята на разоръжаването е осеяна с привидни победи. Муамар Кадафи се отказа през 2003 г. от военната си ядрена програма. Този жест на либийския диктатор щеше да му позволи да започне сближаване с европейските държави. Но благодарение на арабската пролет революцията разтърси режима на Върховния водач, свален и убит през 2011 г. от либийските бунтовници, подкрепяни от западна военна намеса. Когато американският секретар по отбраната Джон Болтън, също твърд поддръжник на войната в Ирак, заяви в края на април, че за преговорите с Пхенян \"Либия е била модел, \"Ню Йорк Таймс\" отвърна, че \" Северна Корея може да го види съвсем различно. \" Аргументът на американския всекидневник беше достатъчно интуитивен: Ким Чен-ун може да няма желание да свърши като Муамар Кадафи.\"Споменаването на либийския случай от Болтън беше най-малкото непохватно\", твърди Гийом Лаган, специалист по отбрана и преподавател в парижкия Институт за политически изследвания. \"Но не е задължително миналото да предсказва бъдещето, защото случаят със Северна Корея изглежда специфичен по много начини\", пише той в материал за френския всекидневник Le Figaro, в който се връща към реалните или очевидни прилики между кризата в Северна Корея и предишните случаи на демонтиране на ядрени програми или по-общо казано, на оръжия за масово унищожение.Либия, но и Ирак и Иран За Ким Чен-ун случаят на Муамар Кадафи не е единственият възможен повод за безпокойство. В миналото Ирак притежаваше значителни запаси от химически и биологични оръжия, които е използвал по време на войната с Иран между 1980 г. и 1988 г. Той също така стартира ядрена научноизследователска програма, базирана на сътрудничество със Съветския съюз, както и в либийския случай. Но, победен през 1991 г. по време на войната в Персийския залив, Саддам Хюсеин трябваше да приеме разглобяването на всички оръжия за масово унищожение под международно наблюдение. През 2003 г. обаче САЩ обвиниха Багдад, че ги притежава нелегално - оказало се фалшиво по-късно - и се намеси срещу баасисткия режим, което доведе до падането му, както и до смъртната присъда на Саддам Хюсеин.Що се отнася до Иран, той води ядрената си програма до споразумението от Виена, сключено от Техеран с петте постоянни членове на Съвета за сигурност на ООН (САЩ, Русия, Китай, Обединеното кралство , Франция) и Германия. Но в началото на май Доналд Тръмп обяви оттеглянето на Съединените щати от текста, който сега е заплашен да отпадне. Други два примера, които биха могли да разубедят Ким Чен-ун да не се ангажира дългосрочно по пътя на разоръжаването.Проблемът с демокрацията Случаят на Корея ясно се различава от този на Иран, Ирак или Либия. Нито една от тези три държави никога не е провеждала ядрен тест. Ядрените програми на Багдад и Триполи бяха само ембрионални. По-напредналият, този на Техеран, все още е доста далеч от \"ядрения праг\". \"За да има истинска денуклеаризация е необходимо най-напред да говорим за истински ядрени сили. Случаите са редки. Имахме Южна Африка и две държави от бившия Съветски съюз, Украйна и Казахстан,\" казва Антоан Бондаз, изследовател от Фондацията за стратегически изследвания.Южна Африка изостави ядрената си програма в началото на 90-те години. \"Това е по-скоро модел, при който процеса на ядрено разоръжаване се съпътства от процес на демократизация на страна, която вече принадлежи към западния блок\", отбелязва Гийом Лаган и уточнява: \"Предизвикателството в севернокорейския случай е да си представим денуклеаризация, без режимът да се трансформира в дълбочина.\"Особеният случай на Северна Корея Особено след последния ядрен опит през август миналата година - вероятно на водородна бомба и изстрелването на нова междуконтинентална балистична ракета, която теоретично може да достигне територията на САЩ, Пхенян се счита от повечето експерти за де факто ядрена сила. \"Дали е признат за такъв от международната общност е друг въпрос\", казва Антоан Бондаз. \"Атомът е включен в конституцията на Северна Корея през 2012 г. Нито една държава в света не е стигала толкова далеч в политическото утвърждаване на ядрената политика\", заявява изследователят, който вярва, че \"премахването на ядреното оръжие в кратки срокове е невъзможно\". \"Това беше значението на посланието на Болтън. То означаваше, че Вашингтон иска за Северна Корея, както и за Либия, бързо и необратимо разглобяване на ядрените мощности, прехвърлени в Съединените щати. Това очевидно е неприемливо за Пхенян \", обяснява той.Разминаване, което обяснява завръщането през май на обидната риторика между Вашингтон и Пхенян и заплахата от отмяна на срещата на високо равнище. \"Една ядрена програма, особено изградена в опозиция на международната общност, служи като цимент за нацията, както се вижда в Северна Корея, но и в Иран, Пакистан или Индия\", казва Кирил Брет. Лекторът в Института за политически изследвания добавя, че \"изравняващата сила на атома\" позволява, както в баснята на Лафонтен, на \"жабата да се преструва, че е вол\".Рискът от нов модел на разоръжаване Наложителен ли е песимизъм? Антоан Бондаз иска да поддържа \"предпазлив оптимизъм\". \"Севернокорейският ядрен проблем ще продължи много години. Пхенян отлага тестовете си. Това е просто политическо послание за успокоение, защото те продължават в същото време да произвеждат оръжия \", анализира изследователят . В миналото Ирак на Саддам Хюсеин или Либия на Кадафи не са разполагали с такава сила за преговори със запада. Друга разлика - Триполи или Багдад не можеха да разчитат на регионални спонсори. \"Има регионални сили, които отказват колапса на режима, като Китай, и други, които не искат регионална нестабилност, като например Южна Корея\", казва Бондаз.\"Възможно е споразумение, в което Ким Чен-ун и Доналд Тръмп да намерят интереса си\", пише Гийом Лаган. За него Северна Корея не е Иран: \"Американците имат страстна връзка с Техеран, вписана в плътта им от 1979 г. насам, но рационална с Пхенян. Доналд Тръмп успя да изиграе хумористичната карта с Ким Чен-ун. С моллите американците не се смеят.\"Споразумение, но какво? \"Рискът е да се постигне частично съгласие за прост контрол на оръжията. Това би било като отварянето на кутията на Пандора, защото всички държави, които имат ядрени амбиции, ще видят, че севернокорейската програма засили режима и му позволи да извие ръцете на Съединените щати \", заключава Антоан Бондаз. Риск, който се появява ретроспективно като обратната страна на либийския или иракския медал за разоръжаване. Тези, които съжаляват за Саддам Хюсеин или Муамар Кадафи, няма да пропуснат да отбележат, че Ким Чен-ун е много по-силен с бомбата, отколкото без нея.", "date": "2018.06.12", "title": "Атомът, който кара жабата да се мисли за вол"}
{"url": "https://news.bg/int-politics/udar-za-tereza-mey-nein-ministar-hvarli-ostavka.html", "text": "Британски младши министър подаде оставка от правителството на министър-председателя Тереза Мей, изтъквайки, че иска да бъде свободен да \"говори за това по какъв начин Брекзит се реализира в момента\".\"Основната причина да взема това решение сега е процесът по Брекзит и желанието на правителството да ограничи ролята на парламента в приноса за крайния резултат в гласуването, което се провежда днес\", изтъкна правосъдният министър Филип Лий.\"Ако, в бъдеще, гледам децата си в очите и честно казвам, че съм дал всичко от себе си за тях, не мога с чисто сърце да подкрепя по какъв начин нашата страна излиза от ЕС\", коментира той.Тереза Мей се помоли късно снощи на Лий и останалите 315 консервативни депутати в 650-местната долна камара на британския парламент на фона на страховете, че подкрепящите оставането в ЕС могат да се противопоставят на нейното правителство в решителни гласувания по нейния законопроект за излизане от ЕС днес и утре.Сара Уоластън, един от 12-те консерватори, които помогнаха да бъде победено правителството на малцинството на Мей заради по-ранно изменение на законопроекта, заяви вчера, че може да се разбунтува отново за промените, за да засили \"смисленото гласуване\" на парламента по окончателното споразумение за Брекзит.Мей каза, че депутатите са длъжни \"да осъществят Брекзит\".Спорният законопроект, който асимилира законодателството на ЕС в английското право, се връща в долната камара на британския парламент по-късно днес, след като горната камара прие 15 изменения.", "date": "2018.06.12", "title": "Удар за Тереза Мей, неин министър хвърли оставка"}
{"url": "https://news.bg/world/vie-polozhihte-osnovite-na-mira-na-koreyskiya-poluostrov-i-po-sveta-hvali-seul-tramp.html", "text": "Президентът на САЩ Доналд Тръмп разговаря по телефона с южнокорейския си колега Мун Джен-ин на борда на Air Force One на път за Вашингтон, информира \"Йонхап\".\"Президентът Мун заяви пред президента Тръмп, че е постигнал голям успех на срещата Северна Корея-САЩ, полагайки основните за мир не само на Корейския полуостров, но и в целия свят\", се казва в съобщение на прессекретарята на държавния глава на Република Корея.Тръмп от своя страна е подчертал, че желанието на Ким Чен-ун да затвори полигон за ракетни изпитания показва поетия от КНДР ангажимент.Междувременно Мун заяви, че ще обсъди със Северна Корея ексхумирането на останките на американски войници, убити по време на Корейската война.", "date": "2018.06.12", "title": "Вие положихте основите на мира на Корейския полуостров и по света, хвали Сеул Тръмп"}
{"url": "https://news.bg/health/nzok-uveryava-che-ne-ogranichava-lacheterapiyata.html", "text": "В прессъобщение Националната здравноосигурителна каса (НЗОК) се противопоставя на твърдения, че се ограничава лъчетерапията на онкоболни пациенти.От Здравната каса обаче уточняват, че има увеличение на обемите от дейности, включени в клиничните пътеки за лъчетерапия през 2018 г.Затова и те се планират в рамките на тримесечие: \"Определените месечни обеми за лечебните заведения, осигуряващи лечение по лъчетерапия, дават възможности за планиране на пациентите, нуждаещи се от този вид лечение, като е създадена възможност за използване на обемите в рамките на тримесечието.\"От НЗОК специално уточняват, че в Националния рамков договор за медицински дейности 2018, който е подписан двустранно от БЛС и НЗОК, чл. 344, ал.9 въвежда разрешителен режим в РЗОК за извършване на дейности по КП №251.2, КП№252.1, КП№252.2 и Апр №36\", т.е. при лъчелечение на онкоболни пациенти.Средствата, предвидени в Закона за бюджета на Националната здравноосигурителна каса за 2018 г. осигуряват лечението на всички пациенти, които се нуждаят от този вид терапия, посочват обаче от НЗОК.", "date": "2018.06.12", "title": "НЗОК уверява, че не ограничава лъчетерапията"}
{"url": "https://news.bg/politics/borisov-v-tel-aviv-balgariya-se-gordee-sas-spasyavaneto-na-balgarskite-evrei.html", "text": "\"Спасяването на българските евреи е безпрецедентен факт в световната история - нито един евреин от България не е изпратен в лагерите на смъртта. Ние се гордеем с този факт\".Това заяви в Тел Авив министър-председателят Бойко Борисов по време на срещата си с изпълнителния директор на Американския еврейски комитет Дейвид Харис, информираха от МС.През 2018 г. се отбелязва 75-ата годишнина от спасяването на българските евреи.И днес България продължава да се бори срещу всякакви прояви на нетолерантност, ксенофобия и реч на омразата, подчерта Борисов. Това става и в условията на интензивен миграционен натиск към страната, каза Борисов.Премиерът изтъкна, че българското правителство следи внимателно проблемите, свързани с расизма, расовата дискриминация и нетърпимостта.Бойко Борисов разказа на Дейвид Харис ангажиментите на България като ротационен председател на Съвета на ЕС през първата половина на тази година. Българският премиер изтъкна, че ключовата дума за диалог, която е използвана, е мир.Двамата обсъдиха също двустранните отношения и приноса на България за стабилизация и устойчиво развитие на Балканите.Борисов участва в пленарната сесия на Глобалната конференция на Американския еврейски конгрес в Ерусалим.В своето изказване по време на форума премиерът Бойко Борисов изтъкна, че на фона на динамичните глобални и регионални процеси, българо-израелските отношения се развиват устойчиво.\"\", посочи министър-председателят.Българският премиер напомни, че най-яркият израз на връзката между двата народа е спасяването на цялата българска еврейска общност от близо 50 000 човека в най-мрачните години на Втората световна война. Това се случва благодарение на категоричната позиция на българските граждани, на Българската Православна Църква, на видни общественици и интелектуалци.\"\", категоричен бе Бойко Борисов. Той подчерта, че днес наша мисия е да не допуснем връщането на ксенофобията и антисемитизма.Премиерът Бойко Борисов благодари на министър-председателя на Израел Бениамин Нетаняху за това, че призна заслугата на нашите предци за спасяването на българските евреи.\"\", съобщи Борисов.\"\", заяви още българският министър-председател.Той отчете, че Близкоизточният мирен процес е в застой и не намира необходимия импулс да доведе двата народа до споразумението за окончателния статут. Премиерът Борисов посочи, че визията на Българското председателство за подобряването на свързаността на страните от Западните Балкани като основен инструмент за преодоляването на различията в региона, би могла да се приложи и тук.\"\", сподели той.В заключение министър-председателят отбеляза, че Израел е важна и градивна част от съвременната архитектура на международните отношения.\"Без Израел Европа и европейската цивилизация биха били в по-голяма опасност от надигащия се радикализъм и религиозен фундаментализъм в Близкия изток\", каза Бойко Борисов.По думите му откриването на шестия европейски офис на Американския еврейски конгрес в София е още едно изключително признание за активната и балансирана политика, която България провежда на Балканите и в Европа и доказателство за престижа и авторитета на нашата страна.В българската делегация, която е на работно посещение в Държавата Израел, влизат още вицепремиерът Томислав Дончев, министърът на образованието и науката Красимир Вълчев, заместник-министърът на външните работи и национален координатор по антисемитизма Георг Георгиев и кметът на София Йорданка Фандъкова.", "date": "2018.06.12", "title": "Борисов в Тел Авив: България се гордее със спасяването на българските евреи"}
{"url": "https://news.bg/world/atina-i-skopie-postignaha-istorichesko-sporazumenie-za-imeto-republika-severna-makedoniya.html", "text": "Атина и Скопие постигнаха историческо споразумение за ново име на Македония. Информацията съобщават АФП и \"Ройтерс\". Впоследствие македонският премиер Зоран Заев обяви официално на пресконференция в Скопие, че е постигнато съгласие за името Северна Македония. Предстои македонските граждани да се произнесат по него на референдум през есента.По-рано стана ясно, че Атина и Скопие са много близо до постигането на споразумение за разрешаване на продължаващия от няколко десетилетия спор за името на Бившата югославска република Македония (БЮРМ).Според различни гръцки и македонски медии договореното име е Република Северна Македония.Гръцки правителствен източник разкри пред \"Ройтерс\", че Гърция и Македония са постигнали споразумение как да сложат край на дългогодишния спор за името.Премиерът на Гърция Алексис Ципрас е информирал президента Прокопис Павлопулос днес следобед. По-късно днес се очаква обръщение на Ципрас към нацията.Гърция и БЮРМ постигнаха историческо споразумение за името, съобщи Ципрас, цитиран от \"Катимерини\".\"\", каза Ципрас пред гръцкия президент по време на среща, предавана по телевизията.\"\", разясни той.По-рано днес Ципрас проведе телефонен разговор с македонския си колега Зоран Заев.Въпросът за името пречи на Македония да се присъедини към НАТО и ЕС.Премиерът на Гърция добави, че сделката отговаря на притесненията на страната му името да бъде \"съставно\" с географско определение.Атина и Скопие бързаха да сключат споразумение преди срещата на върха на ЕС в края на юни, макар че то ще бъде подложено на гласуване на референдум в Македония и ще трябва да бъде одобрено от депутатите в двата парламента. Срещата на върха на НАТО е планирана за средата на юли.Споразумението ще бъде внесено в гръцкия парламент за ратификация само ако БЮРМ изпълни задълженията си към сделката, обясни Ципрас.Според него споразумението гарантира, че Скопие ще измени конституцията и ще премахне всички иредентистки елементи.\"Имаме комбинирано име с географски определител за цялостна употреба (вътрешна и външна)\", уточни той.По-късно премиерът на Македония Зоран Заев съобщи в присъствието на кабинета, цитиран от МИА, че страната му е постигнала споразумение името да бъде променено на Република Северна Македония.Заев поясни, че името ще е за всеобща употреба, което ще се прецизира с поправка в конституцията.", "date": "2018.06.12", "title": "Атина и Скопие постигнаха историческо споразумение за името - Република Северна Македония"}
{"url": "https://news.bg/politics/borisov-da-podade-ostavka-poiskaha-ot-demokratichna-balgariya.html", "text": "Премиерът Бойко Борисов да поеме отговорност и да подаде оставка, поискаха от \"Демократична България\". Според тях, положението на децата с увреждания и техните семейства не е резултат от липса на средства, а на популизъм, безотговорност и политическа корупция. Това се казва в позиция на \"Демократична България\" по повод  и протеста на родителите на деца с увреждания.Тежките проблеми в обществото не се решават с министерски оставки, а с политическа воля. Управляващата партия е неспособна да изпълни предизборните си обещания и пряко да поеме отговорност за тежките социални ресори, в т.ч. МТСП.Оставката на министър Бисер Петков е симптом на управленската немощ на правителството и бягство от реформи на премиера Бойко Борисов. Репликата на премиера \"темата за майките на деца с увреждания да ми се маха от главата\" не е случайно изпусната, а показва цялостната управленска философия на Бойко Борисов, смятат от новата синя партия.Според тях, управленската философия на Борисов гласи, че сферите, които се нуждаят от сериозни реформи, ще бъдат замитани под килима, за да не се пречи на безметежната стабилност. Само от време на време да се имитира дейност със смяна на министри, все едно са пионки в безсмислена партия шах. Това ще ни доведе до неминуем крах - и икономически, и морален, и не можем повече да си заравяме главите в пясъка, пишат от \"Демократична България\".Според новата политическа формация, оставките на министри, използвани като \"предпазители\" (на разговорен език - бушони), не могат да заместят реформите в най-тежките сфери на управлението.\"Изненадващата оставка на министъра на труда и социалната политика Бисер Петков, първоначално поискана и приета, след поетия ангажимент към протестиращите родители на деца с увреждания, а часове по-късно - отхвърлена от премиера с неадекватни обяснения, е диагноза на начина, по който се управлява България - еднолично и концентрирано в ръцете на Бойко Борисов\", пише в позицията на новото политическо обединение.Според тях начина, по който стана известна оставката на Бисер Петков и незабавното й приемане от премиера, окончателно се срина доверието в способността на българските институции за вземане на самостоятелни решения и в смисъла от диалог с тях.Постоянната смяна на министри в най-чувствителните сфери - социална политика, образование и здравеопазване обаче не може да замести необходимите реформи. Те са пряка отговорност на премиера и управляващата партия, категорични са новите сини политици.Те обобщават, че реформите са \"на парче\" - предизборно и популистки, без визия и приоритети. Резултатът от това е, че хората с увреждания и особено децата и техните семейства, остават без подкрепата на държавата и обществото.Дългосрочната грижа за децата, хронично болните и възрастните хора да бъде национален приоритет, искат от \"Демократична България\". В България, въпреки приетата \"Стратегия за дългосрочната грижа\", този риск не е уреден законодателно и институционално, не е финансово обезпечен и продължава да се намира в зоната на \"ничията земя\", на границата между здравното осигуряване и социалното подпомагане.В обединението \"Демократична България\" са включени ПП \"Движение Да България\", ПП \"Демократи за силна България\" и ПП \"Зелените\".", "date": "2018.06.12", "title": "Борисов да подаде оставка, поискаха от Демократична България"}
{"url": "https://news.bg/world/ako-e-neobhodimo-turtsiya-shte-izpolzva-s-400-predupredi-erdogan.html", "text": "Турция ще използва руски зенитно-ракетен комплекс С-400, ако е необходимо. Това предупреди турският президент Реджеп Ердоган, цитиран от \"Хюриет\".\"\", каза Ердоган.Според него Русия е отговорила с много примамливо предложение, пояснявайки, че дори двете държави ще имат общо производство.Турция и Русия подписаха споразумение за С-400 през декември 2017 г.Сделката обезпокои НАТО.Анкара очаква първите доставки на системата да се осъществят през юли 2019 г.", "date": "2018.06.12", "title": "Ако е необходимо, Турция ще използва С-400, предупреди Ердоган"}
{"url": "https://news.bg/world/tereza-mey-s-vazhna-pobeda-v-parlamenta-za-brekzit-sled-otstapka-na-konservatori.html", "text": "Британското правителство избегна голяма загуба при гласуването на законодателството за Брекзит, след като в последния момент получи отстъпка от разбунтували се консерватори, съобщават БиБиСи и \"Гардиън\".324 депутати срещу 298 законодатели в Камарата на общините отхвърлиха поправка, прокарана в Камарата на лордовете, която позволява на законодателния орган да отговаря за стратегията за преговори с Брюксел, ако депутатите гласуват против сделката за Брекзит през есента.Днес депутатите приеха предложение, според което, ако парламентът отхвърли сделката за Брекзит, британски министър ще обяви как правителството планира да действа в рамките на 28 дни.Отстъпката, предложена от министри, се смята, че включва ново парламентарно предложение, ако сделката за Брекзит бъде отхвърлена от лордовете и депутатите.Днешният дебат в Камарата на общините бележи начало на опитите на правителството да спре повечето от промените в основния законопроект за напускане на ЕС, приети от Камарата на лордовете.Най-спорният е да се дадат правомощия на парламента пряко да направлява процеса, ако сделката за Брекзит бъде отхвърлена.В редиците на Консервативната партия постигнаха компромис върху планове да се даде на парламента възможност да гласува условията на споразумението с ЕС по-късно тази година.", "date": "2018.06.12", "title": "Тереза Мей с важна победа в парламента за Брекзит след отстъпка на консерватори"}
{"url": "https://news.bg/int-politics/norvegiya-iska-poveche-amerikanski-morski-pehotintsi-za-po-dalgo-i-po-blizo-do-rusiya.html", "text": "Норвегия иска Съединените щати да удвоят броя на американските морски пехотинци, разположени на нейна територия, да останат за по-дълго и да са в район, по-близо до Русия, съобщава \"Ройтерс\".Около 330 морски пехотинци е планирано да напуснат в края на тази година, след като първият контингент пристигна през януари 2017 г., първите чужди войски, разположени в държавите-членки на НАТО след края на Втората световна война.Първоначалното решение да се разположат морски пехотинци в Норвегия разтревожи Русия, с която страната споделя границата в Арктика, която коментира, че това ще влоши двустранните отношения и ще увеличи напрежението по северния фланг на НАТО.\"Имаме широка подкрепа в парламента за това. На норвежка земя няма американски бази\", коментира външният министър Ине Ериксен Соереиде и добави, че този ход не е създаване на постоянна американска база в Норвегия и не е насочен към Русия. Осло иска Вашингтон да изпрати 700 войници от 2019 г., в сравнение с 330-те в момента. Допълнителните военни ще са в района \"Инер Тромс\" в Арктика, а не в централната част на Норвегия.Ротацията на военните ще е пет години в сравнение с първоначалните шест месеца от началото на 2017 г. и удължено през юни.Руското посолство в Осло не е коментирало информацията.", "date": "2018.06.12", "title": "Норвегия иска повече американски морски пехотинци, за по-дълго и по-близо до Русия"}
{"url": "https://news.bg/int-politics/rusiya-privetstva-sporazumenieto-mezhdu-tramp-i-kim-no-dyavolat-e-v-detaylite.html", "text": "Руското външно министерство обяви, че \"не може да не приветства\" успеха на срещата между американския президент Доналд Тръмп и севернокорейския вожд Ким Чен-ун, но изрази предпазливост по отношение на липсата на подробности в споразумението.\"Към момента не можем да не приветстваме обстоятелството, че беше направена важна стъпка напред\", подчерта заместник-министърът на външните работи Сергей Рябков, цитиран от руските медии.\"Дяволът е в детайлите, разбира се, и е необходимо да разберем спецификите. Но както разбираме, беше даден импулс\", допълни Рябков.\"Ние, заедно с китайските приятели, заедно с други участници в това, което беше наречено шестстранни преговори, гледаме напред и очакваме да възвърнем отново важността на този формат, като ще продължим да работим за постигането на резултат\", добави той, имайки предвид преговорите, започнали през 2003 г., които включваха Северна Корея, Южна Корея, Япония, САЩ, Китай и Русия.\"Както и преди, Руската федерация ще прави политически, интелектуални, практически и творчески приноси за разрешаването на проблемите\", подчерта руският представител.От руското външно министерство също така приветстваха решението на Тръмп да прекрати военните учения с Южна Корея, допълвайки, че е необходимо да бъдат прекратени провокативните действия, за да се успокои напрежението на Корейския полуостров.", "date": "2018.06.12", "title": "Русия приветства споразумението между Тръмп и Ким, но \"дяволът е в детайлите\""}
{"url": "https://news.bg/world/klyuchovite-momenti-ot-istoricheskata-sreshta-tramp-kim-chen-un.html", "text": "Президентът на САЩ Доналд Тръмп и лидерът на КНДР Ким Чен-ун проведоха историческа среща в луксозния хотел \"Капела\" в Сингапур тази сутрин, наблюдавана отблизо от света, пише местното издание \"Стрейт таймс\".В 09,04 часа местно време двамата се срещнаха и се ръкуваха в продължение на 12 секунди, с което поставиха началото на първата си лична среща и първата в историята среща между действащите лидери на КНДР и САЩ.Двамата разговаряха насаме около 41 минути, като до тях бяха само преводачи. След това към двустранната среща се присъединиха съветниците на двамата лидери. Разговорите продължиха и на работен обяд.Ето и ключовите моменти:\"Приятно ми е да се запознаем, господин Президент\", каза Ким на корейски пред Тръмп, докато се ръкуваха и позираха пред медии на фона на флаговете на САЩ и Северна Корея.Преди да се оттеглят за разговори Тръмп няколко пъти потупа Ким Чен-ун по едната ръка. Вождът на КНДР се усмихваше, докато американският лидер се държеше сърдечно.Насочвайки се към залата за разговори след историческото ръкостискане, Ким заяви пред Тръмп с помощта на преводач, че хората по света не могат да повярват какво се случва в Сингапур.\"\", казал лидерът на КНДР.По време на краткия коментар преди разговорите насаме Тръмп изрази увереност, че срещата ще доведе до добри резултати. \"Ще имаме страхотни разговори, мисля, че ще постигнем огромен успех\", заяви Доналд Тръмп.Той добави, че вярва, че ще имат \"страхотни отношения\".Ким, който говори след американския лидер, отбеляза от своя страна: \"Много съм щастлив да се срещнем в Сингапур\".\"Не беше лесно да се стигне дотук. Миналото ни пречи и остарелите предразсъдъци и практики са препятствия по пътя ни напред. Но ние ще ги преодолеем и ние днес сме тук\", продължи Ким Чен-ун.Тръмп отговори с положително вдигане на палеца на едната ръка.Срещата на двамата лидери продължи около 45 минути, като на нея бяха само преводачи.Двамата се появиха на балкона. Запитан как вървят разговорите, Тръмп отговори пред журналистите: \"Много добре. Много, много добре\". Ким Чен-ун и Доналд Тръмп се усмихваха и разговаряха, поздравявайки репортерите от хотелския балкон.Явно днешният ден е бил отреден за ръкостискания между двамата лидери. Те отново се ръкуваха и си размениха топли думи преди да разширят двустранните разговори.Тръмп коментира, че той и Ким ще се опитат да разрешат \"голям проблем, голяма дилема\" и ще работят заедно за разрешаването им.След едночасовата двустранна среща президентът на САЩ, лидерът на КНДР и двете делегации започнаха работен обяд.Тръмп шеговито поиска от журналистите да показват лидерите като \"симпатични, хубави и слаби\".Обядът включваше блюда от Изтока и Запада.Двамата решиха да направят кратка разходка след обяда около хотела. По време на разходката Тръмп покани Ким да разгледа президентската лимузина. В края на разходката Тръмп изненада репортерите със съобщението, че следобед ще се подпишат под документ. Той коментира, че разговорите вървят \"по-добре от очакваното\".В стая, изпълнена с журналисти, Ким и Тръмп се подписаха под три съвместни документа след 14,30 часа местно време, но не споделиха съдържанието на документите.\"Подписваме много важен документ, доста всеобхватен документ, ние наистина си прекарахме страхотно заедно, страхотни отношения\", коментира Тръмп.Ким добави: \"\".Двамата отговориха на въпроси, но не разкриха съдържанието на документите.След това двамата лидери приключиха историческата среща, като Доналд Тръмп даде пресконференция, а Ким Чен-ун се върна в хотела си.И двамата лидери отпътуват към държавите си още днес.", "date": "2018.06.12", "title": "Ключовите моменти от историческата среща Тръмп-Ким Чен-ун"}
{"url": "https://news.bg/crime/zadarzhaha-6-tona-kontrabanden-spirt-na-dunav-most-2.html", "text": "Митничари от Лом задържаха 6000 литра етилов алкохол, пътуващ с фалшиви документи към страна от ЕС.На 8 юни около 3 и 30 часа екип на Митница Лом, работещ в района на Дунав мост 2, спира за проверка камион с българска регистрация. По документи товарният автомобил превозвал различни стоки за страна от ЕС. При проверка на документите е установено, че един от товарите е обявен като медицинска тинктура - индиго кармин, използван за изследване на бъбреците.На проверяващите направило впечатление огромното количество течност, натоварена в 6 ПВЦ-куба с вместимост по 1000 л, както и фирмата изпращач. При отварянето на един от кубовете установяват, че течността е синя на цвят, с характерния мирис и физически показатели на етиловия алкохол.Направеното замерване с денситометър е отчело 96.3 алкохолни градуса . Взети са проби за лабораторен анализ. Пратката е задържана в склад на Митница Лом. Работата по случая продължава.", "date": "2018.06.12", "title": "Задържаха 6 тона контрабанден спирт на Дунав мост 2"}
{"url": "https://news.bg/politics/rumen-radev-lobizmat-ubiva.html", "text": "Крайно време е да се потърси отговорност от политиците, които, преследвайки користни политически интереси, с решенията си рискуват живота и здравето на българските военнослужещи.За това призова президентът Румен Радев в отговор на журналистически въпрос във ВМА. Там държавният глава бе на посещение при пострадалия в снощната катастрофа с вертолет Ми-17 Алексей Каменов.Припомняме, , при изпълнение на тренировъчен полет вертолет Ми-17 от 24-а авиобаза Крумово .Президентът подчерта, че решаването на проблемите с модернизацията на армията изисква отговорно държавническо мислене и адекватни действия. \"Рискът от тези политически решения носят военните, затова казвам, че \", заяви Румен Радев.Президентът припомни, че многократно е призовавал за се вземат мерки за модернизация и поддръжка на старата техника, за купуване на ново въоръжение, както и за демотивацията на летателния състав.Също така държавният глава припомни, че по темата е правил три Консултативни съвета за национална сигурност.Държавният глава апелира да няма политически спекулации, защото от утре останалите пилоти ще продължат да летят. По думите му министър Каракачанов е поставен в едни политически, финансови и правни рамки, от които той повече от това, не може да направи.\"Както виждате, мнозинството прекрати модернизационните процеси в Българската армия, върна ги в нулево положение, в изходна точка. Предвидените за тези проекти стотици милиони изтекоха, вместо да отидат за ремонт на техника, въоръжение и за подготовка, те пак отидоха за саниране\", заяви държавният глава.По думите на Румен Радев след забавянето на проектите, ще отнеме поне още две години, за да се реализират, което ще оскъпи офертите. \"Това означава повече средства, вложени в стара техника, която няма съвместимост и способности и по-малко средства за подготовка\", каза държавният глава.Президентът добави, че се отдалечаваме от възможностите, които трябва да имаме. \"Рискът от тези политически решения носят военните, затова казвам, че лобизмът убива\", посочи Румен Радев.Румен Радев изрази съболезнования на семействата, близките и колегите на загиналите авиатори.Като бивш командващ ВВС Радев заяви, че летците са хора, които са се посветили на тази професия и за разлика от други в държавата, са осъзнали своя дълг към българския народ и го изпълняват най-отговорно.Днес държавният глава Румен Радев ще посети и авиобаза \"Крумово\", където ще разговаря с командния състав на авиобазата и на Военновъздушните сили.", "date": "2018.06.12", "title": "Румен Радев: Лобизмът убива"}
{"url": "https://news.bg/society/simeon-nikolov-beshe-vreme-intsident-s-mi-17-da-se-sluchi.html", "text": "Причината за вчерашната , при която се разби военно-транспортния вертолет Ми-17, е дейността на политиците и тяхното поведение по отношение на армията и оборудването.Такъв коментар направи бившият зам.-министър на отбраната Симеон Николов и настоящ експерт от Центъра за стратегически изследвания в сигурността и международните отношения на пресконференция в БТА, посветена на темата за геополитическия пъзел на световната промяна.Симеон Николов припомни, че през 2009 г. са били спрени 40% от бюджета на Министерството на отбраната за модернизация на армията, през 2012 г. и 2017 г. са били блокирани проектите за изтребители.\"Това е неизбежно, такива инциденти ще има и в близко бъдеще. Беше въпрос на време това да се случи и с Ми-17\", отсече той.Припомняме, военно-транспортният вертолет Ми-17 падна на летището между 20 и 20.30 часа. Двама души загинаха, а един е в болница. По първоначално данни става въпрос за . Няма данни за човешка грешка. Военно-окръжна прокуратура вече води разследване по случая.Николов призова българското общество, че е необходимо е да си даде сметка за отговорността на политиците. Според него в парламента трябва да се избират хора, които имат поне малко знания по международна сигурност, политика и военни въпроси. Освен това е наложително политиците да се минават и специализирани курсове по военна академия.Той констатира, че все повече се политизират проблемите на българската армия.Николов изрази възмущението си, че в парламента не се прави разлика между танк и самоходна гаубица, а хората, които нямат понятие от държавно устройство, няма как да управляват страната.Всичко това руши изключително много международното доверие.Той констатира, че през последните години в международната политика се забелязват редица проблеми като нарушения на международното право, дефицит на дипломацията, серия от провокации за разгръщане на широка информационна пропагандна война и цинизъм в международните отношения.По думите му на предстоящата среща на върха в Брюксел, която ще се проведе на 10-11 юли, трябва да се обсъдят въпроси от изключителна важност като разпределението на финансовите ангажименти, плана за увеличаване на силите за бързо реагиране с 30 батальона и развиването на тактическите ядрени средства.Николов изтъкна, че от изключителна важност за България е развитието на обстановката в Турция.Според Николов изходите от изборите в Турция на 24 юни са от изключителна важност за укрепването на едноличната власт на Реджеп Ердоган и превръщането на турската страна в президентска република.Освен това могат да се разиграят три сценария по време на изборите на 24 юни. Ако Реджеп Ердоган спечели и утвърди едноличната си власт, ще продължи с по-голяма настъпателност операциите си в Сирия, както и дългосрочната си политика за влияние на Балканите. Вторият сценарии е, ако партията му загуби мнозинство в парламента, тогава ще станем свидетели на продължителни репресии и войни. Третият възможен вариант е, че ако той загуби изборите, проевропейските сили имат шанса да върнат страната към нормално демократични условия, но този сценарий е най-малко вероятният, според Николов.", "date": "2018.06.12", "title": "Симеон Николов: Беше време инцидент с МИ-17 да се случи"}
{"url": "https://news.bg/world/prezidentat-na-rumaniya-obmislya-referendum-za-pravosadnata-sistema.html", "text": "Президентът на Румъния заяви, че обмисля организиране на референдум за правосъдната система, информира АП.Коментарът на Клаус Йоханис е на фона на продължаващите антикорупционни протести и реформата в съдебната система.Йоханис говори относно решение на Конституционния съд от 30 май да уволни антикорупционния прокурор Лаура Кодрута Кьовеси, след като правосъдният министър обяви, че не върши добре работата си.Държавният глава заяви, че решението повдига въпроси относно ролята на президента, прокурора и правосъдния министър.Той обвини управляващата Социалдемократическа партия, че се опитва да ограничи ролята на президента в реформирането на правосъдната система, което предизвика редовни протести заради опасения, че ще бъде засегната независимостта на съдебната система.", "date": "2018.06.12", "title": "Президентът на Румъния обмисля референдум за правосъдната система"}
{"url": "https://news.bg/world/v-rumaniya-arestuvaha-balgarin-prekarval-32-migranti-kam-ungariya.html", "text": "Властите в Румъния задържаха български гражданин, превозвал нелегални мигранти.Българинът управлявал ТИР с турска регистрация. Той е заловен на граничния пункт \"Борш\", намиращ се на румънско-унгарската граница, на изход към Унгария.В камиона имало над 30 мингранти от Ирак, Афганистан и Иран. Те били скрити в каросерията на тира, съобщи bTV, позовавайки се на румънската агенция \"Аджерпрес\".Според съобщението на румънските власти в град Оряда заловените мигранти са 32 души. Задържан е и 56-годишният водач на тира, който е българин.Документите на превозното средство сочат, че в камиона се превозват ролки хартия от България, които са предназначени за търговско дружество в Германия.При щателната проверка граничните полицаи установили, че в ремаркето има хора - 21 мъже и 5 жени, всичките на възраст между 19 и 40 години. В камиона имало и 6 деца между 1 и 10 години. Всичките били регистрирани като кандидати за убежище в Румъния.", "date": "2018.06.12", "title": "В Румъния арестуваха българин, прекарвал 32 мигранти към Унгария"}
{"url": "https://news.bg/int-politics/koalitsionniyat-partnyor-na-tsipras-skochi-sreshtu-sporazumenieto-za-makedoniya.html", "text": "Лидерът на младшия партньор в коалиционното правителство на Гърция обяви, че ще гласува против предложения компромис за името в спора със съседна Македония, оставяйки левия премиер Алексис Ципрас да търси подкрепа от политически противници, съобщава \"Асошиейтед прес\".Министърът на отбраната Панос Каменос, чиято дясна партия \"Независими гърци\" е партньор в правителството на Ципрас, подчерта, че ще се противопостави на споразумение при гласуване в парламента.В продължаващия от десетилетия спор Гърция иска бившата югославска република да промени или да модифицира името си, за да се избегнат всякакви претенции към територията и древното наследство на гръцкия регион Македония - родно място на древния цар Александър Велики. Гръцките опоненти на сделката посочват, че модифицирането на името няма да промени много положението.Решение на спора ще позволи Гърция да отмени възражението си срещу присъединяването на Македония към НАТО и Европейския съюз.Днес се очаква Ципрас и македонският премиер Зоран Заев да постигнат окончателна договорка за името Северна Македония. ", "date": "2018.06.12", "title": "Коалиционният партньор на Ципрас скочи срещу споразумението за Македония"}
{"url": "https://news.bg/world/maae-i-es-hvalyat-pregovorite-v-singapur.html", "text": "Европейският съюз приветства историческата среща между лидера на КНДР Ким Чен-ун и президента на САЩ Доналд Тръмп като \"решителна и необходима крачка\", информира АФП.Според Брюксел разговорите в Сингапур са показали, че е възможно да се постигне \"пълно ядрено разоръжаване\" на Корейския полуостров.\"\", се казва в съобщение на върховния представител на ЕС за външната политика Федерика Могерини.Междувременно Международната агенция за атомна енергия (МААЕ) също приветства срещата. Генералният директор Юкия Амано коментира, че агенцията отблизо ще следи преговорите между двете държави за изпълнението на сключеното споразумение по време на срещата.Международната агенция за атомна енергия е готова да предприеме проверка в КНДР, която може да бъде поискана от държавите, добави той.", "date": "2018.06.12", "title": "МААЕ и ЕС хвалят преговорите в Сингапур"}
{"url": "https://news.bg/int-politics/orban-privetstva-otkaza-na-italiya-da-dopusne-koraba-s-migranti.html", "text": "Унгарският премиер Виктор Орбан приветства решението на Италия да не допусне кораб на благотворителна организация, препълнен със спасени мигранти в Средиземно море да хвърли котва в италианските пристанища, изтъквайки, че \"най-сетне\" тя е показала воля да защитава морските граници, съобщава \"Ройтерс\".Италия планира да прехвърли мигрантите на други кораби и да ги откара всичките в Испания, въпреки апелите на хуманитарни организации да позволят на хората да слязат веднага от кораба.\"Беше толкова потискащо да се чува в продължение на години, че е невъзможно да се защитят морските граници\", изтъкна Орбан по време на пресконференция, допълвайки: \"Волевата власт се завърна в Италия.\"", "date": "2018.06.12", "title": "Орбан приветства отказа на Италия да допусне кораба с мигранти"}
{"url": "https://news.bg/politics/voennite-ni-piloti-letyat-10-pati-po-malko-v-sravnenie-s-kolegite-si-ot-nato.html", "text": "10 пъти по-малко са часовете за нальот на българските военни пилоти в сравнение с тези на колегите им от НАТО. Това стана ясно от думите на командващия ВВС ген. Цанко Стойков, който часове след катастрофата с вертолет Ми-17 над Пловдив посети авиобаза Крумово.По стандартите на Алианса нальотите, които трябва да имат летците на хеликоптери, вертолети и самолети трябва да бъдат 180 летателни часа годишно за всеки един от летците.Според документите, около 140 часа полет може да са на самолети, вертолети или хеликоптери и 40 на съответните тренажори. Загиналите български пилоти имат по 17 - 18 летателни часа за 2018 година.Липсата на ресурс е причината да се лети толкова малко, обясни генерал-майор Цанко Стойков.Командващият ВВС . Това се различава от първите версии за технически проблем, довел до катастрофата.Ген. Цонков припомни, че преди всеки полет хеликоптерите се проверяват обстойно.Припомняме, , при изпълнение на тренировъчен полет вертолет Ми-17 от 24-а авиобаза Крумово .При инцидента загинаха двама души, а трети беше ранен. Загинали са командирът на екипажа Пламен Пантелеев и помощник-пилотът Стоян Неделчев. Третият член на екипажа - , е хоспитализиран и е в съзнание.При получаването на сигнала е изпратена линейка с дежурния авиолекар от формированието, както и дежурна пожарна с лекаря на летище Пловдив.Пожарните автомобили обливали вертолета. Военен караул и военна и гранична полиция на летище Пловдив са подсигурили района, обясни ген. Стойков. Тази сутрин започна източването на керосина от катастрофиралия вертолет.Екипажът е тренирал аварийно-спасителни работи от висене над суша в района на летище Пловдив. Метеорологичната обстановка е била подходяща. Вертолетът внезапно се е завъртял, загубил е височина и е паднал на десния борд, обясни ген. Стойков.Същият ден с вертолета са изпълнени пет летателни задачи. За командира на екипажа кап. Пантелеев това е първи полет за смяната, за втория пилот е трети полет, а за бордния техник това е четвърти полет за летателната смяна, каза командирът на ВВС.Към момента заради разследването са спрени тренировъчните полети във всички авиобази. Единствените полети, които могат да се извършват, са за въздушен контрол и за аварийно - спасително осигуряване.", "date": "2018.06.12", "title": "Военните ни пилоти летят 10 пъти по-малко в сравнение с колегите си от НАТО"}
{"url": "https://news.bg/world/sasht-se-obarkaha-i-napraviha-singapur-chast-ot-sasedna-malayziya.html", "text": "Държавният департамент на САЩ се обърка и направи Сингапур част от съседна Малайзия в съобщение във връзка с днешната среща на върха между Доналд Тръмп и Ким Чен-ун, което беше публикувано на страницата на ведомството, информира \"Ройтерс\".Грешката доведе до публикуването на подигравателни коментари в социалната мрежа.Лидерите на КНДР и САЩ проведоха историческа среща в хотел в Сингапур, който е град-държава.Грешката е в съобщение, в което са поместени думите на държавния секретар Майк Помпео от брифинга му в понеделник.В съобщението e отбелязано мястото като \"JW Marriott, Сингапур, Малайзия\". По-късно грешката беше оправена.\"Държавният департамент на САЩ все още вярва, че Сингапур е в Малайзия\", написа потребителят BrioS_BRxV в \"Туитър\". Потребителят припомня, че Сингапур е отделна държава \"само от 53 г.\".Островът беше част от Малайзия, но се отцепва през 1965 г.\"\", пише потребителят boblskee.Вестни Star в Малайзия пише за грешката в съобщение във \"Фейсбук\" със заглавие \"Как да обидим сингапурците и малайзийците едновременно\".\"САЩ трябва да се върнат на училище\", пише потребител във \"Фейсбук\".", "date": "2018.06.12", "title": "САЩ се объркаха и направиха Сингапур част от съседна Малайзия"}
{"url": "https://news.bg/economics/germanski-investitor-razkriva-nad-2-000-rabotni-mesta-v-plevensko.html", "text": "Министерство на икономиката и немската фирма \"Леони\" подписаха договор за изграждане за завод за електрическо окабеляване и системи в автомобилния сектор в Плевен. С него се очаква да се открият над 2 000 работни места. Стойността на проекта е 32 млн. евро, който ще бъде използван за строителство и машини за оборудване. На брифинг в Министерство н икономиката инвестицията представи заместник-министърът на икономиката Александър Манолев.Той благодари както на завод \"Леони\" и посочи, че това е една от най-големите фирми в Европа за производство на електрическо окабеляване и системи в автомобилния сектор. В края на тази година ще стартира изграждането на завода, а от 2020 г. са очаква да отвори врати.Зам.-министър Манолев заяви, че се надява с изграждането на предстоящия завод да се подобри многократно пазара на труда, както и икономическото състояние в Плевен.\"Ние работим заедно от миналата година и имахме известни законодателни проблеми, които вече са изчистени\", констатира той и допълни, че от министерство на икономиката са получили подкрепата на Народното събрание за изграждане на предприятието в Плевен.Манолов припомни, че миналата година завод \"Мултивак\" е започнал да инвестира в страна, а тази година това направи и \"Леони\". Той подчерта, че като цяло икономическите ни отношения с Германия бележат висок ръст, като близо 90% от немските фирми са започнали да инвестират в България. Други 1 500 германски компании имат бизнес отношения с България.От своя страна областният управител на Плевен Мирослав Петров също благодари на завод \"Леони\" за проявения интерес да инвестира в района на Плевен и заяви, че тази инвестиция се очаква даде един много добър тласък на целия регион.Директорът на заводи \"Леони\" Ралф Зингман посочи, че се е срещнал със заместник-министъра на икономиката Александър Манолев през септември месец миналата година и е получил неговото одобрение да изградят завод в Плевен.", "date": "2018.06.12", "title": "Германски инвеститор разкрива над 2 000 работни места в Плевенско"}
{"url": "https://news.bg/crime/krasen-kralev-sadeystva-napalno-na-prokuraturata.html", "text": "Подкрепяме абсолютно всички действия на прокуратурата. Това заяви пред журналисти министърът на младежта и спорта Красен Кралев. Поводът за изказването е , което вече е възложено на Софийски градски съд във връзка със злоупотреби на Българската федерация по ски. Припомняме по-рано , че за периода 2004-2018 г. Българската федерация по ски е получила субсидии от Министерство на младежта и спорта в размер на 40 млн. лв. Това стана ясно на брифинг на прокуратурата във връзка с  да се вземат мерки спрямо договора за концесия в природен парк \"Пирин\".Министър Кралев заяви, че в министерството са \"в час с въпросната проверка\". \"От март месец насам прокуратурата работи по този случай и ние сме предоставили всички документи, които са ни искани - над 16 класьора с папки и има още 100 такива. Периодът, който се разглежда, е много голям - от 2003 г. досега, така че това е огромен обем информация. Касае се до осем различни екипа на министерството\", коментира Кралев.Министър Кралев бе категоричен, че в годините, в които неговият екип ръководи министерството, се полагат всички усилия, за да контролират максимално добре федерациите и клубовете за начина, по който се разходват средствата. \"Разбира се, ние не сме разследващ орган и нашата дейност също е проверявана. Ние подкрепяме действията на прокуратурата да се направи един такъв анализ. След като има подаден сигнал и съмнения, трябва да се стигне до края, за да може тези съмнения евентуално да отпаднат\", каза още министър Кралев.Така за миналата година, например, са били установени нарушения в Програмата за спорт за децата в детските градини. \"Веднага клубовете, при които имаше нарушения, възстановиха парите и програмата беше спряна. Така че, ние извършваме огромен обем работа за контрол на клубове и федерации\", заяви спортният министър.По думите му има ли подобен сигнал, винаги се действа по същия начин. През годините се е стигало и до отнемане на лицензите на Българската федерация по шахмат.", "date": "2018.06.12", "title": "Красен Кралев съдейства напълно на прокуратурата"}
{"url": "https://news.bg/crime/sadyat-trimata-politsai-otkradnali-tsigari-za-nad-2-mln-lv-ot-darzhaven-sklad.html", "text": "Софийска градска прокуратура (СГП) внесе в Окръжния съд в Плевен обвинителен акт спрямо трима полицаи, хванати да крадат акцизни стоки, които вече са били конфискувани в полза на държавата.Според обвинението тримата полицаи - Емил Х. , Иван Д. и Денислав М., извършили кражба в особено големи размери. И тримата бивши полицаи били служители на Областната дирекция на МВР в Плевен. От държавното обвинение информират за длъжността на само един от тримата - Денислав М. Същият заемал длъжността \"разследващ полицаи\", а към периода на извършеното от тримата престъпление той бил началник на Второто районно управление в Плевен.Обвинителният акт е за това, че в периода от месец януари 2014 г. до октомври 2014 г. тримата полицаи са отнели чужди вещи, които са собственост на държавата.Те откраднали акцизни стоки - контрабандни цигари, възлизащи на обща стойност 2 364 252 лева.Тримата извършили деянието в условията на продължавано престъпление и сговор. За целта на обира униформените използвали моторно превозно средство и технически средства - стълба, метална пластина и метален лост.Тримата полицаи били наясно, че в помещението има много нелегални цигари. Задържаните акцизни стоки се помещавали в мобилизационна база за военновремеви действия на ОДМВР-Плевен, намираща се в землището на село Згалево, община Плевен. В склада имало 621 745 броя кутии с цигари без бандерол, които са били иззети като съществено доказателство.Мобилизационната база се стопанисва от дирекция \"Отбранително-мобилизационна подготовка\" - МВР и достъпът до помещенията в нея се осигурявал чрез строг пропускателен режим.Според обвинението тримата полицаи се наговорили да оберат склада. Понеже се охранява, те спомогнали техен познат, който не бил запознат с намеренията им, да стане охрана в склада.Крадците дебнели когато приятелят им ще бъде на работа и в рамките на следващия месец тримата прониквали многократно в помещението и изнасяли от там кашони с цигари. След това полицаите продавали цигарите на трети лица.За цялата си престъпна дейност тримата .Действията им били разкрити чак през месец март 2016 г., в хода на извършена проверка на веществените доказателства по воденото досъдебно производство.Тримата извършители са отстранени от длъжност.Ако бъдат признати за виновни, бившите полицаи могат да влязат зад решетките за срок от 10 години до 20 години. Грози ги и конфискация на цялото или част от имуществото им.", "date": "2018.06.12", "title": "Съдят тримата полицаи, откраднали цигари за над 2 млн. лв. от държавен склад"}
{"url": "https://news.bg/energy/do-kraya-na-yuni-otkrivame-gazovata-vrazka-s-turtsiya-prognozirat-borisov-i-jaldaram.html", "text": "Българо-турската газова връзка може да бъде открита в края на месец юни. Това стана ясно по време на разговора на българския министър-председател Бойко Борисов и турския му колега Бинали Йълдъръм. Борисов е на посещение в Турция, след като  за откриването на трансанадолския газопровод ТАНАП.След разширяването на газопровода за Турция в участъка между компресорна станция \"Лозенец\" и очистно съоръжение \"Недялско\" ще бъдат увеличени възможностите за транзитиране на природен газ през връзката от 14 млрд. куб. м до 15,7 млрд. куб метра годишно, съобщават от пресслужбата на Министерски съвет.Освен това ще може да се транзитира природен газ и в реверсивна посока - от Турция към България.В хода на разговора Йълдъръм заяви, че отношенията между България и Турция са специални и двете страни са пример за добри съседи, които си помагат и се уважават.Двамата премиери подчертаха и отношенията на толерантност и уважение между българи и мюсюлмани в двете държави. Като пример за тези отношения те посочиха .\"Заради това аз на всички срещи по Западните Балкани повтарям думата \"мир\", подчерта Бойко Борисов.Премиерите на България и Турция отбелязаха със задоволство ръста в икономическите отношения между държавите. Традиционно добре се развивали и връзките в туризма.Турският премиер Бинали Йълдъръм поднесе съболезнования за .В българската делегация, водена от премиера Бойко Борисов, са включени вицепремиерът Томислав Дончев и министърът на икономиката Емил Караниколов, който ще остане на откриването трансанадолския газопровод ТАНАП.", "date": "2018.06.12", "title": "До края на юни откриваме газовата връзка с Турция, прогнозират Борисов и Йълдъръм "}
{"url": "https://news.bg/politics/vinovnite-za-unishtozhenieto-na-bdzh-da-nosyat-nakazatelna-otgovornost-iska-npo.html", "text": "Виновните за унищожението на БДЖ да носят наказателна отговорност. Това поискаха в нов сигнал до прокуратурата от Гражданска инициатива за обществен и релсов транспорт. Те настояват да се разследва разпродажбата на имущество на железницата, стана ясно от сигнала им.Поводът на сигнала от Гражданска инициатива за обществен и релсов транспорт е, че българското правителство и ръководството на БДЖ допускат Български Държавни Железници да достигнат до състояние, близко до обявяване в несъстоятелност.\"В настоящия момент са запорирани сметки на железницата на стойност 40 млн. лв. (20 млн. евро) Годишната компенсация изплащана от българската държава е 170 млн. лв. (85 млн. евро). Стигна се до абсурда частен съдебен изпълнител да , намираща се на ул. Иван Вазов №3 в центъра на София - столицата на Република България. Продават се и други имоти на железницата\", коментираха от инициативата.От сдружението настояват да бъдат проверени фактите/причините, които водят до настоящето състояние на Български Държавни Железници. Кой носи отговорност за това, както и дали планираните продажба на имущество на железницата са законосъобразни и дали не са налице нарушения в обявените търгове за продажба на имоти на дружеството, питат от сдружението.Те задават поредица от въпроси.- Защо одобрената от ЕК държавна помощ не е отпусната вече 8-ма година. От инициативата обръщат внимание, че българските власти са получили разрешение за отпускане на държавна помощ за БДЖ още през 2010 г. в размер на 127 млн. евро. Фактът, че тези пари не са отпуснати, показва враждебни действия към железницата, заплашващи да ощетят и българските данъкоплатци, и европейската политика в сферата на транспорта в Република България.- От сдружението виждат като злонамерени действия на българските власти непълното финансиране по договор. Между БДЖ и българската държава е подписан Договор за обществена услуга в периода през 2009-2018г. на БДЖ. По него е трябвало да бъдат отпуснати 1 124 500 000 лв. (576 млн. евро) за закупуването на нов подвижен състав. От тези средства са отпуснати едва 86 905 949 лв. (43 млн. евро).\"Ако тези средства бяха отпуснати навреме, можем да направим мотивираното предложение, че дружеството нямаше да бъде със запорирани сметки и активи, които да бъдат обявени за продажба\",- коментира Георги Статков от инициативата.От гражданското сдружение са поискали да провери дали в настоящата ситуация не са намесени и интереси на най-високите управленски нива в страната за заграбване на имущество на железницата и лобизъм за други видове транспорт, явяващи се конкурентни на железницата.Те виждат още една причина за настоящия запор - покупката на мотрисите Сименс. Поради отказ на тогавашните власти за осигуряване на държавна гаранция, дружеството е принудено да пусне свои облигации при лихва от над 6%.Тогавашното правителство не е дало възможност на БДЖ да кандидатства за финансиране за заем, например от Европейската инвестиционна банка, където лихвите са около и под 3% . Проучване на инициативата е показало, че заради тези действия, дружеството заедно с данъкоплатците, са ощетени с над 50 млн. лв. (25 млн. евро) само заради по-високите лихви.Гражданите настояват виновните да понесат своята отговорност, а Европейските институции да спрат да бъдат наблюдател на ликвидирането на железопътния транспорт в България, обявяван иначе за приоритетен на европейско ниво.\"Считаме, че , инвестициите на ЕС в железопътната инфраструктура в България, колкото и малко да са те на фона на инвестициите в пътища и софийското метро, заради държавната ни политика, ще се окажат дадени напразно, тъй като  (услуга). Така България няма да може да изпълни заложеното в Бялата книга на транспорта на ЕС\", коментира Веселин Кирев от инициативата.Запорирането, предлагането за продажба на части от централата на БДЖ се случваj дни преди 130 годишнината на БДЖ.От инициативата цитират и Бялата книга на транспорта на ЕС, приета през 2011 г.:- До 2030 г. 30 % от товарите в автомобилния транспорт над 300 км трябва да се прехвърлят към други видове транспорт, например железопътен или воден, и 50 % до 2050 г., като се улесняват от ефективни и екологични товарни коридори Постигането на тази цел също така ще изисква развитието на подходяща инфраструктура.- До 2050 г. да се довърши европейската високоскоростна железопътна мрежа. До 2030 г. да се утрои дължината на наличната високоскоростна железопътна мрежа и да се поддържа гъста жп мрежа във всички държави-членки. До 2050 г. по-голямата част от пътническия транспорт на средни разстояния трябва да се осъществява по релсов път.Припомняме, кредиторите по втория облигационен заем, който беше предоставен на \"Холдинг БДЖ\", . Причината за запора е, че дъщерна компания към БДЖ е солидарен длъжник с холдинга. Стойността на запора е 40 млн. лв.Два дни по-късно министър Владислав Горанов обяви, че Министерството на финансите обмисля отпускането на възмездна финансова помощ за БДЖ. Горанов поясни, че  за преструктуриране. Помощта ще дойде от фискалния резерв. Надеждата е да бъде ускорена концесията на Летище \"София\", за да бъдат възстановени средствата.", "date": "2018.06.12", "title": "Виновните за унищожението на БДЖ да носят наказателна отговорност, иска НПО"}
{"url": "https://news.bg/politics/manolova-apelira-za-podkrepa-kam-zakonoproekta-za-lichnata-pomosht.html", "text": "Много се надявам, който и да е в социалното министерство да застане зад този законопроект за личната помощ. Това коментира пред журналисти омбудсманът Мая Манолова във връзка с оставката на социалния министър.Според нея  е била поискана заради съгласието му да подкрепи законодателната инициатива на омбудсмана.\"Не коментирам оставки на министри. Те са работа на подаващия и приемащия оставка\", заяви Манолова.\"Това, което коментирам, са проблемите на хората и тяхното решаване - коментирам политики, законопроекти, отношенията на гражданите с институциите, но не и персоналните назначения\", подчерта омбудсманът.По думите на Манолова въпросите би следвало да бъдат отправяни към премиера. След като него го нямало в страната - към някой от вицепремиерите.Според Манолова работата на институцията на омбудсмана по този законопроект вече продължава една година.\"С моите експерти го написахме за последния месец, така че текстовете на този законопроект не са новина и не би следвало да бъдат новина за никой, който е ангажиран със социалната сфера\", каза Манолова.Омбудсманът изтъкна, че , който е изработен заедно с майките на деца с увреждания, е важно да влезе в парламента.Манолова настоя да бъде направен финансов анализ, който да гарантира, че ще бъде във възможностите на социалната система и след тази оценка на въздействието законопроектът да бъде приет час по-скоро.\"Семействата на деца с увреждания се умориха да чакат. Не случайно е , не са случайни техните протести. Това е с години и е крайно време техните проблеми да бъдат решени. Те искат този Закон за личната помощ. Ние с моя екип го изработихме - да той може да бъде прецизиран, подобрен. Предстои обсъждане в парламента.\"\"Много се надявам, който и да е в социалното министерство да застане зад този законопроект\", апелира Манолова.", "date": "2018.06.12", "title": "Манолова апелира за подкрепа към законопроекта за личната помощ"}
{"url": "https://news.bg/int-politics/oborvat-tramp-severna-koreya-e-davala-mnogo-po-golemi-obeshtaniya-v-minaloto.html", "text": "Президентът на САЩ Доналд Тръмп и вождът на Северна Корея Ким Чен-ун проведоха първа историческа среща в Сингапур днес (12 юни).В подписаното споразумение след края на срещата между Тръмп и Ким се подчертава, че двамата са провели изчерпателен, задълбочен и искрен обмен на мнения по въпросите, свързани със създаване на новите отношения между САЩ и КНДР и изграждането на траен и стабилен мир на Корейския полуостров.Тръмп се ангажира да осигури гаранции за сигурността на КНДР, а вождът Ким Чен-ун препотвърди твърдия си и непоколебим ангажимент за пълно ядрено разоръжаване на Корейския полуостров.\"Убедени, че изграждането на нови отношения между САЩ и КНДР ще допринесе за мира и просперитета на Корейския полуостров и на света, и признавайки, че изграждането на взаимно доверие може да насърчи ядреното разоръжаване на Корейския полуостров, президентът Тръмп и Ким Чен-ун заявяват следното:Мнозина анализатори обаче изляха студена вода върху твърденията на президента на САЩ Доналд Тръмп, че това споразумение е \"всеобхватно и изчерпателно\".Те твърдят, че Северна Корея е подписвала много по-съществени декларации след преговори между двете страни в миналото, но винаги по-късно се е отричала от дадените обещания.През 1992 г. Северна и Южна Корея се разбраха да не изпитват или произвеждат ядрени оръжия.През 1994 г. Северна Корея обяви, че ще замрази програмата си за ядрено оръжие в замяна на помощ.През 2005 г. Северна Корея обеща, че изоставя \"всички ядрени оръжия и съществуващите ядрени програми\", като още на следващата година - 2006, Пхенян проведе първото си ядрено изпитание.", "date": "2018.06.12", "title": "Оборват Тръмп - Северна Корея е давала много по-големи обещания в миналото"}
{"url": "https://news.bg/world/tramp-zaplashi-kritikata-na-tryudo-shte-struva-mnogo-pari-na-kanada.html", "text": "Критиката на канадския премиер Джъстин Трюдо след срещата на Г-7 ще струва на Канада \"много пари\".Това заяви президентът на САЩ Доналд Тръмп на пресконференция в Сингапур след историческата среща с лидера на КНДР Ким Чен-ун, информират АФП и \"Гардиън\".Тръмп коментира изявлението на Трюдо след срещата на Г-7 в Канада. Канадският премиер заяви, че страната му е обидена от наложените от САЩ търговски мита и ще отговори с реципрочни действия от 1 юли. Малко след това от самолета на път за Сингапур президентът на САЩ написа в \"Туитър\", че оттегля подписа си от заключителната декларация.Джъстин не знаеше, че на Air Force One има 20 телевизора, каза Тръмп.Според него срещата на Г-7 е била \"много приятелска\", но \"аз ще бъда честен, буквално всяка една от тези държави се възползва от нас\".Той твърди, че търговският дефицит на САЩ с Канада е близо 100 милиарда долара.Тръмп призна, че \"не изглежда приятелски\" на снимка на срещата, на която гледа към Ангела Меркел, но е бил приятелски настроен. Американският лидер поясни, че в този момент са чакали текста на комюникето.Всъщност ние просто разговаряхме, цялата група, за нещо, което не беше свързано с нещо особено, разкри още той.Имам добри отношения с Джъстин. Имам добри отношения с Меркел, но Германия плаща само 1% от БВП за НАТО, каза още американският лидер.", "date": "2018.06.12", "title": "Тръмп заплаши: Критиката на Трюдо ще струва много пари на Канада"}
{"url": "https://news.bg/politics/borisov-varna-na-rabota-biser-petkov.html", "text": "Министър-председателят Бойко Борисов връща Бисер Петков като министър на труда и социалната политика.След като вчера , днес Борисов заяви, че е казал на Петков \"да отива на работа\".\"Сутринта му казах да отива на работа, да си продължава дейността\", заяви Борисов, който е на  по покана на премиера на страната Бинали Йълдъръм.\"Винаги сме работили прекрасно със семействата на деца с увреждания и заради исканията им оставям Бисер Петков като министър на труда и социалната политика\", посочи премиерът.Той подчерта и че Петков се справя добре, но е факт, че заради проблеми в социалната сфера  с протесриращи.\"Вчера водихме едно дълго съвещание със социалния министър, с финансовия, здравния и зададох елементарния въпрос: Как, при положение че с 80 милиона повече от бюджета на данъкоплатците са дадени тази година, има това недоволство и всеки ден с един повече с палаткови лагери? Социалният министър ми заяви, че не може да се оправи с тях, защото исканията им са такива, че са необходими по 300 милиона повече на година\", обясни Борисов.По думите на премиера в същото време омбудсманът Манолова е казала, че проектозаконът ѝ не изисква повече пари и затова премиерът казал на Петков да се връща на работа.\"Щом казват, че дори не става въпрос и за пари, да седнат и да направят така, че тази тема да ми се махне от главата и на мен, и на всички вас\", отсече премиерът.Припомняме, тази сутрин, на който ще поискат оставката на правителството. Причината - изненадващата рокада в социалното министерство, която обезсмисля свършената работа досега.Според протестиращите оставката на Петков е била, така че да не се приеме , който беше изготвен от омбудсмана Мая Манолова и родителите на деца с увреждания.Във връзка с това Борисов коментира: \"Оставям го да работи, щом това е министърът, който им харесва.\" По думите на премиера той се надява повече да няма , след като Петков остава министър.\"Тези палаткови лагери стоят от седмици и досега не съм чул някой да каже: Този министър ще ни реши въпроса. А това, че лагерите ставаха все повече, означава, че не го решава. Искам да видя сега откъде идва тази задача към тях\", допълни Борисов.", "date": "2018.06.12", "title": "Борисов върна на работа Бисер Петков"}
{"url": "https://news.bg/crime/vnesoha-obvinenie-za-shofyora-gotvel-se-da-kara-detsa-s-nad-1-2-promila-alkohol.html", "text": "Внесоха обвинителния акт в съда за шофьор на автобус с над 1,2 промила (1,64 на хиляда) алкохол в кръвта, който се готвеше да кара деца на екскурзия. Документите за бързо производство внесоха от районната прокуратура-Златоград.48-годишният С.К. е с повдигнато обвинение за това, че на 01 юни 2018 г., около 07.00 ч., в смолянския град Златоград е шофирал след употреба на алкохол. Това е установено чрез химическа експертиза за определяне концентрацията на алкохол.В Деня на детето - 1 юни 2018 г. в Златоград, полицаи са проверявали за алкохол водачи на автобуси, които потегляли за екскурзии с ученици. Дрегерът е отчел наличие на алкохол при този шофьор. След това по бързото производство са направени експертизи, разпитани на свидетели и др.Припомняме, Шофьорът се готвел да вози децата на екскурзия от Златоград до Банско. При разпит е установено, че автобусът с бургаска регистрация е потеглил около 4 ч. тази сутрин от Стара Загора.Предстои Районен съд-Златоград да насрочи заседание по делото.", "date": "2018.06.12", "title": "Внесоха обвинение за шофьора, готвел се да кара деца с над 1,2 промила алкохол "}
{"url": "https://news.bg/comments/donald-i-kim-simpatichni-hubavi-i-slabi.html", "text": "Немислимото се случи: Доналд Тръмп и Ким Чен-ун се срещнаха, запазвайки си място в една от най-любопитните страници на историята. Този път, вместо бомбардиране с епитети, имаше размяна на усмивки.И да ни снимате симпатични, хубави и слаби, пошегува се американският президент със струпалите се фотографи (а очевидно и не само с тях, с оглед на това, че репликата бе произнесена в присъствието на северно-корейския лидер).Отвъд публичното измерение на срещата обаче, каква е реалната равносметка от подписаното съвместно изявление от името на Доналд Тръмп и Ким Чен-ун?Тя със сигурност има своите  страни, доколкото предполага нова посока на отношенията между САЩ и Северна Корея. Ако от 50-те години насам те бяха доминирани от споделената враждебност (две страни, макар и формално, са все още във война), то този документ предоставя възможност за трасирането на друг път.Тя притежава и  нюанси, тъй като в споменатото изявление двете държави се ангажират с определени отговорности. Вашингтон - да даде гаранции за сигурността на Северна Корея. Пхенян - да работи в посока пълната денуклеаризация на полуострова. Ангажирането на диалог с Пхенян, който да доведе до смекчаване на напрежението в двустранен и регионален аспект, също е  само по себе си.Равносметката от общото изявление между Доналд Тръмп и Ким Чен-ун обаче има и своите  оттенъци: подписаното изявление няма реална юридическа стойност и обвързващ характер, а по-скоро се развива в посоката на произволната пожелателност. В документа денуклеаризацията е представена сравнително постно: това не е онази \"пълна, проверима, необратима денуклеаризация\" (CVID), за която настояваше американската страна допреди дни.Но от срещата в сингапурския остров Сентоса печелят и Доналд Тръмп, и Ким Чен-ун.За разлика от форума на Г-7 в Канада, американският президент този път не стоеше встрани от процеса и съществуващия консенсус, а се прояви като главен фактор за случващата се динамика в Сингапур. Едва ли вече някой помни кои са били лидерите и какво са си казали те в Канада. Чисто медийно, разбирателството с Ким Чен-ун предизвиква много повече интерес, отколкото съществуващите различия между Тръмп, от една страна, и Меркал, и Макрон, от друга.В допълнение, по-агресивният подход на Доналд Тръмп спрямо Пхенян се доказа като по-работещ от пацифистката и дипломатическа алтернатива. За почти година и половина начело на Белия дом политиката на Тръмп спрямо Северна Корея вече е по-успешна, отколкото сумарно бе тази на Барак Обама за осем години.Оттам нататък Северна Корея едва ли ще бъде \"дръпната\" от китайската орбита, но интензификацията на отношенията между Вашингтон и Пхенян със сигурност будят притеснение в китайския президент Си Дзинпин. За последния е еднакво важно така както Ким Чен-ун да не дава основания за засилване на американското военно присъствие в Източна Азия, така и да не позволява реална геополитическа преориентация на Пхенян. Директни разговори Вашингтон - Пхенян, без посредничеството на Пекин или друга трета държава, е нещо, което не очарова китайската държава.Наред с това, Тръмп ще остане в историята като първия действащ американски президент, срещнал се със своя северно-корейски хомолог. А ако общото изявление прерасне в конкретни стъпки за денуклеаризация на полуострова, то Тръмп ще е сключил най-сложната (и добра) сделка в живота си.Ким Чен-ун, от своя страна, печели най-важното: време. Всичко, което ще намали напрежението между САЩ и Северна Коря, е в полза на северно-корейския лидер, тъй като единствените реални предизвикателства пред властовия му монопол са от външно-политическо естество.И ако самият северно-корейски лидер си спечели статута на ръководител на ядрена държава, то срещата с Доналд Тръмп го легитимира политически на международната сцена. За това допринесе и третирането на Ким Чен-ун като на равноправен от юридическа гледна точка субект. Пропагандата в Северна Корея вече набляга на всичко това.А какво иска Ким Чен-ун от Доналд Тръмп?На първо място, гаранции за физическото оцеляване режима му. Ким Чен-ун е млад и по примера на дядо си Ким Ир Сен, той иска да управлява дълго. За целта са му необходими, ако не обезателно добри, то поне поносими отношения с най-голямата военна сила - САЩ.На второ място, премахване на режима на икономически санкции, които са наложени върху Северна Коря. Въпреки наложената популярна представа, Ким Чен-ун трябва да си \"купува\" подкрепа - само че не тази на хората, а на елита около него, така че същият да не изпада в изкушението да бъде в конспиративна комуникация със службите на други държави.Имайки предвид всичко това, предизвикателствата пред САЩ не приключват с провелата се среща. Администрацията на Доналд Тръмп ще трябва оттук нататък да мотивира Северна Корея да направи две неща.Едното е Пхенян да се ангажира с точен времеви диапазон за денуклеаризацията на страната. Т.е освен на \"какво\", Северна Корея трябва да отговори и на въпроса \"кога\". Или с други думи, текстът от общото изявление между Тръмп и Ким Чен-ун трябва да се трансформира в споразумение, в което цифрите и датите да са повече от думите.Другото е изграждане на достоверен механизъм за проверка и контрол на процеса на денуклеаризация с международно участие.И тук президентът Тръмп има два силни коза.Първият е, че санкциите срещу Пхенян остават, докато, по думите му, \"ядрените оръжия не са фактор\" (въпреки информацията, че Китай отново се \"разсейва\" при изпълнението на санкционния режим).Вторият е, че на този етап САЩ не предвиждат оттегляне на разположените в Южна Корея свои военни части (въпреки загатването от страна на Тръмп, че може да бъдат преустановени съвместните военни обучения между Вашингтон и Сеул).Всичко това ни подсказва, че срещата между Тръмп и Ким Чен-ун по-скоро имаше за цел да официализира базова рамка, за която са се разбрали предварително преговорните екипи на двете държави.Отвъд обективите на камерите обаче конкретният ядрен разговор между САЩ и Северна Корея тепърва започва.Дано да не е .", "date": "2018.06.12", "title": "Доналд и Ким - \"симпатични, хубави и слаби\""}
{"url": "https://news.bg/tourism/balgariya-predlaga-visoko-kachestvo-na-razumna-tsena-ubedena-angelkova.html", "text": "България става все по-предпочитана дестинация с цена и качество, обърнат е тренда след създаване на Министерство на туризма през 2015 година, когато България е позната като дестинация с евтин туризъм и в момента имаме високо качество на разумна цена, коментира министърът на туризма Николина Ангелкова на годишна среща на Националния борд по туризъм.Изискват се много нови инвестиции с оглед повишаване на материалната база, а за последните няколко години Ангелкова отчита и устойчив ръст на чуждестранните туристи. Много добре вървят записвания от немския пазар, Полша, Чехия, Великобритания, Израел. Ръст на немските туристи до 50% през последните 3 години, отчете още тя.Доброволен етикет за качество предвижда Ангелкова и всеки, който иска да бъде отличен, ще може да кандидатства по определена процедура, уредена в Закона за туризма. Валидността му ще е 3 години, като ежегодно ще се прави проверка на придобилите този етикет и при нарушения сертификатът ще може да се обезсилва, допълни тя.В сравнение с предходната година обаче, през настоящата година се наблюдава спад на руските туристи с около 5%, но по време на срещата между Борисов и Путин, има уверения, че българският пазар е приоритетен за руските туристи, обясни министърът на туризма.Според прогнозите, общият ръст на чуждестранните туристи за тази година ще са между 5% и 7%. Очакват се между 1.6 млн. до 1,9 млн. българи по Черноморието, с 4-5%, като около 44% от българите планират почивка през това лято. Проблемът с недостига на кадри в сектора продължава. Не може този проблем да се реши за едно лято или за следващото лято. За трите години сме създали съвет за кадрите към министъра на туризма, който да обсъжда специфичните проблеми на сектора. Наемането на работници от трети страни е краткосрочна мярка, но решава наболелите проблеми и липсата на работна ръка въобще, коментира Ангелкова.Тя допълни, че това лято ще има наети сезонни работници основно от Украйна, Молдова, Беларус, както и от Азия, но значително по-малко. Миналата година сезонните работници са около 3200, тази година ще са между 5 хил. и 5400 души.Промените в Закона за туризма дават възможност за обединение на сектора. Министерството подкрепя идеята да има национално представителни организации. С промените на закона се предлага да има по една национална организация за хотелите, за туроператорите и екскурзоводите. Те ще обединяват интересите на бранша и ще се утвърждават с решение на Министерския съвет.Това, ще е голям успех, защото сега има повече от 300 организации, министерството е отворено за предложения, подкрепени от всички, защото то е балансьор, коментира Ангелкова.Важен елемент от законодателните промени е регламентирането на задълженията на общините по отношение на отчетността и техните отговорности в туризма, съобщи още министърът. Тя обясни, че кметовете трябва да имат ясно планиране за развитието на сектора и предвидени конкретни дейности. Трябва да има ясна отчетност на приходите от туристически данък и концесиите и за какво се изразходват тези постъпления. Измененията предвиждат въвеждането на изискване за задължително създаване на консултативни съвети към общините.", "date": "2018.06.12", "title": "България предлага високо качество на разумна цена, убедена Ангелкова"}
{"url": "https://news.bg/int-politics/seul-dovolen-ot-sreshtata-kim-tramp-mrachnite-dni-na-voyni-i-konflikti-sa-zad-nas.html", "text": "Президентът на Южна Корея Мун Дже-ин приветства \"смелото решение\" на американския президент Доналд Тръмп и севернокорейския вожд Ким Чен-ун да подпишат споразумение в Сингапур по-рано днес, което според него слага край на \"последното наследство на Студената война в света\".\"Поздравявам и приветствам успеха на историческата среща на върха между Северна Корея и САЩ с горещо сърце\", се изтъква изявлението на южнокорейския държавен глава, като се допълва: \"Оставяйки мрачните дни на война и конфликти зад нас, ние ще напишем нова глава на мир и сътрудничество. Ние ще бъдем там заедно със Северна Корея по пътя.\"Говорителят на Синия дом обаче коментира, че \"в този момент значението и намерението на коментарите на президента Тръмп изискват по-ясно разбиране\" във връзка с обявените намерения от страна на американския държавен глава, че Вашингтон ще прекрати съвместните военни учения със Сеул. Тръмп направи изявленията след срещата си с Ким в Сангапур по-рано днес.Мун Дже-ин добави, че САЩ и Северна Корея, заедно със Южна Корея, са на път да \"напишат нова история на мир и сътрудничество\". По-рано през деня Тръмп и Ким подписаха споразумение, в което севернокорейският вожд се съгласи на \"пълно ядрено разоръжаване\" на Корейския полуостров.Тръмп направи изявленията след срещата на високо равнище със севернокорейския лидер Ким Чен-ун в Сингапур.", "date": "2018.06.12", "title": "Сеул доволен от срещата Ким-Тръмп: Мрачните дни на войни и конфликти са зад нас"}
{"url": "https://news.bg/world/nyakoi-pikantni-momenti-ot-sreshtata-tramp-kim.html", "text": "На историческата среща на президента на САЩ Доналд Тръмп с лидера на КНДР Ким Чен-ун не липсваха и пикантни моменти.Американският лидер показа \"Звяра\" на вожда на КНДР. Ким разгледа интериора на президентската лимузина, която е на стойност 1,6 милиона долара. Незаплануваната предварително кратка разходка до бронирания автомобил се проведе след работния обяд.Младият лидер на тоталитарната държава се усмихваше, докато разглеждаше автомобила, който е защитен срещу атаки с бойни оръжия и дори с химически оръжия.Интересен епизод от историческата среща беше и краткият коментар на Доналд Тръмп пред журналистите преди да започне работният обяд.Ким Чен-ун реагира с каменно лице, гледайки подозрително, след като Тръмп се пошегува с журналистите.Той шеговито поиска от журналистите да показват лидерите като \"симпатични, хубави и слаби\".В друг епизод от срещата, секунди след историческото ръкостискане, Ким Чен-ун направи коментара на деня според някои медии. Наясно, че светът в момента гледа към тях и мнозина хора не са очаквали подобно нещо, уловен от камерите Ким Чен-ун заяви в началото на срещата си с Доналд Тръмп, че \"много хора по света ще си помислят, че това е фантастична сцена от научнофантастичен филм\". След това двамата лидери разговаряха насаме в продължение на 41 минути.Севернокорейският лидер отказа да използва за подписването на документите писалката, предоставена от сингапурските домакини на срещата му с президента на САЩ. Вместо нея той взе подадената от сестра му Ким Йо-чен.Сингапурският вестник \"Стрейт таймс\" публикува видео с агресивния подход на Доналд Тръмп при ръкостискане със световни лидери, включително и с лидера на КНДР.", "date": "2018.06.12", "title": "Някои пикантни моменти от срещата Тръмп-Ким"}
{"url": "https://news.bg/health/postradaliyat-v-katastrofata-s-helikopter-v-stabilno-sastoyanie.html", "text": "Стабилно е състоянието на офицерски кандидат Алексей Каменов, който беше ранен при катастрофата на вертолет Ми-17 в понеделник вечерта в Пловдив. Това съобщи началникът на ВМА бригаден генерал професор д-р Венцислав Мутафчийски.Проф. Мутафчийски благодари на пловдивските медици, които са действали много адекватно и бързо. Преместването във ВМА се е наложило заради гръдната травма.\"Тя има своето развитие през времето и то е към усложняване, а не към отшумяване. Ние много добре знаем за какво става въпрос и затова настояхме след като състоянието му позволява, да бъде транспортиран. Здравето и животът на българските военнослужещи е задължение на ВМА\", поясни ген. Мутафчийски.Екипът на пристигна около 02.30 часа в София, като до около 03.30 часа пациентът е обработен и качен в реанимация, поясни професор Мутафчийски.Скенерът е потвърдил счупване на ребра в дясната гръдна половина и контузия на белия дроб. Не е ясно състоянието на глезена, но там травмата не е животозастрашаваща. Няма увреди в главата и органите в корема. Офицерски кандидат Каменов се намира в стабилно състояние, гръдната травма е средно тежка към тежка, кислородо зависим е, но на този етап няма опасност за живота. Напълно контактен и адекватен е, поясни още началникът на ВМА.По-рано през деня президентът Румен Радев, министърът на отбраната Красимир Каракачанов и началникът на отбраната генерал Андрей Боцев разговаряха с пострадалия борден техник.Те изказаха искрени съболезнования на семействата, близките и колегите на загиналите летци.Министър Кракачанов пожела бързо възстановяване на пострадалия офицерски кандидат Каменов.\"Важно е, че е в добро, стабилно състояние. Това е човек с дух. Тук е при най-добрите специалисти от ВМА и се надявам, че скоро ще бъде в нормално, работоспособно състояние\", заяви от своя страна и президентът Румен Радев.Пред медиите държавният глава заяви, че лобизмът убива. Крайно време е да се потърси отговорност от онези политици, които преследвайки користни политически интереси, със своите решения излагат на риск живота и здравето на нашите военнослужещи, обясни президентът.Държавният глава изказа съболезнования си на близките и колегите на загиналите летци. Това е една голяма трагедия и призовавам да няма политически спекулации по нея, защото не е морално, подчерта президентът.Относно състоянието на бойната техника, Радев коментира, че мнозинството (в парламента - б.р.) прекрати модернизационните процеси в армията, върна ги в изходна точка.\"Предвидените за тези проекти стотици милиони къде изтекоха? Вместо да идат за ремонт на техника и подготовка, те пак отидоха за саниране. Отдалечаваме се от възможностите които трябва да имаме\", допълни Румен Радев.", "date": "2018.06.12", "title": "Пострадалият в катастрофата с хеликоптер в стабилно състояние"}
{"url": "https://news.bg/crime/vkp-razsledva-balgarskata-ski-federatsiya-i-sportnoto-ministerstvo.html", "text": "Върховна касационна прокуратура (ВКП) разследва сигнал за незаконосъобразно разходване на средства от държавния бюджет, предоставени от Министерството на младежта и спорта на Българската федерация по ски. Сигналът е депозиран в прокуратурата от ПП \"Зелените\" през месец февруари тази година.По случая е образувана проверка. На 12 март ВКП са изпратили в Министерството на младежта и спорта писмо с искане за предоставяне на информация дали и за какво са отпускани финансови средства на сдружение \"Българска федерация по ски\" от 2003 година до настоящия момент.В писмото ВКП е поискала заверени копия от всички документи - заявки, отчети, документи за извършени проверки по усвояване на средства, платежни нареждания и други.Във връзка с искането на прокуратурата на 20 март 2018 година спортното министерство е предоставило на ВКП справка за преведени средства от страна на ММС на Българската федерация по ски за посочения период, както и 16 класьора, съдържащи проекти, договори и съдържателни отчети по години - от 2007 г. до 2018 г., налични в архива на ММС.В Министерството на младежта и спорта се съхранявали голям обем документи - над 100 пълни, големи класьори, поради което министерството е отправило покана до ВКП да изпрати свой служител, който да извърши проверка на документацията и на място, пишат от държавното обвинение.Министерството е оказало пълно съдействие на ВКП и остава в готовност да предостави допълнително документация.", "date": "2018.06.12", "title": "ВКП разследва Българската ски федерация и спортното министерство"}
{"url": "https://news.bg/economics/manolova-nastoyava-da-se-znae-kak-se-harchat-eko-taksite.html", "text": "Омбудсманът Мая Манолова настоя за прозрачност при събирането на така наречените еко такси, за които се предвижда увеличение с 12%.Това направи националният защитник по време на обсъждане на предложенията за новите екотакси при внос на автомобили и анализ, представен от Сдружението за правна помощ на потребителите. Манолова изтъкна, че липсва анализ за това как до момента се е отразило събирането на продуктовите такси и върху състоянието на околната среда, състоянието на въздуха, а също така и върху структурата на вноса.Още повече, че за всички, които са в темата продуктовите такси на излезли от употреба МПС-та са се увеличили 10 пъти, отбеляза тя.\"Възниква и въпросът кой събира таксите, как се изразходват средствата, как се отчитат и какви са ползите за околната среда. Според публично достъпни данни гражданите заплащат така наречените продуктови такси на частни организации под формата на участие в колективни организации за оползотворяване на излезли от употреба МПС-та\", каза още Манолова.По данни на МОСВ у нас са внесени 258 704 автомобила и по-точно таксите за тях са събрани под форма на участие в колективни системи. За тях са платени 60 млн. лв.Логичен, по думите й, е въпросът защо гражданите предпочитат тези организации пред ПУДОС, в който по данни на министъра са събрани за миналата година над 3 млн. лв. \"Отговорът е очевиден за всеки, който е регистрирал автомобил - гишетата на частните организации са пред пунктовете на КАТ, докато гражданите, които искат да внесат по сметка на ПУДОС продуктова такса трябва да стигнат до първия клон на банка, за да внесат въпросната сума по банкова сметка\".Омбудсманът припомни, че още в началото на 2016 г. в Монтана са били сигнализирани. Данните са изпратени на премиера Бойко Борисов. \"Гражданите определено не са неясно, какво точно плащане извършват, включвайки се в тези организации повечето от тях са убедени, че плащат еко такса, която отива за опазване на околната среда\", коментира Манолова. Така за автомобил под десет години се предвижда повишаване на продуктовите - от 260 на 290, от 275 на 300 лв. нарастват таксите за автомобили над 10 години.Манолова настоя, че в Германия, Франция, Австрия, Италия не се събират подобни такси, тъй като дейността по рециклиране е печеливша и не се налага допълнително дотиране. Средствата, събрани от тези кампании - събирането, използването, контролът върху тези средства е публичен. Няма случай в европейска държава, в който събирането на тези пари да е черна кутия, коментира омбудсманът.", "date": "2018.06.12", "title": "Манолова настоява да се знае как се харчат еко таксите"}
{"url": "https://news.bg/politics/bsp-atakuva-kabineta-s-vot-na-nedoverie-za-sigurnostta.html", "text": "БСП внася вот на недоверие към кабинета на тема сигурност. Това обяви Драгомир Стойнев на брифинг в централата на партията.Правителството не е способно да гарантира сигурността на хората, посочи той. Повече по този начин не може да се живее, коментира социалистът.Червените внасят вота самостоятелно и се надяват на подкрепа. Обществото е на наша страна, заяви Драгомир Стойнев, който е убеден, че в България е опасно да се живее.Правителството дало много аргументи за вота.ГЕРБ обещаха полицай във всяко село, припомни червеният депутат. Станали сме свидетели на редица пропуски в сферата на сигурността последният пример разстрелите в Ботевград.Министерството спи и не знае къде да търси избягал затворник, според него. БСП иска спокойствие за хората. Драгомир Стойнев е убеден, че провалът в сигурността е очевиден.Още днес вътрешният министър трябвало да си подаде оставката. Валентин Радев вече си е отишъл, тъй като и никой не го вземал на сериозно, е мнението на Стойнев.", "date": "2018.06.12", "title": "БСП атакува кабинета с вот на недоверие за сигурността"}
{"url": "https://news.bg/int-politics/begaltsi-ot-severna-koreya-besni-na-tramp-ofitsialno-legitimiral-diktaturata-na-kim.html", "text": "Базирани в южнокорейската столица Сеул организации на бегълци от Северна Корея са разочаровани, че историческата среща между американския президент Доналд Тръмп и севернокорейския вожд Ким Чен-ун не е включвала обсъждане на правата на човека в изолираната комунистическа държава.Ким Йон-хуа, който е ръководител на Севернокорейската организация на бегълците бежанци, коментира, че Тръмп \"официално одобри диктатурата на Северна Корея\", съобщават южнокорейски медии.От организацията добавиха, че президентските мандати на Тръмп и южнокорейския държавен глава Мун Дже-ин ще приключат след няколко години, но този на севернокорейския вожд Ким Чен-ун \"е завинаги\".Ким просто си купи време, за да \"продължи диктатурата си\", подчертаха севернокорейските бегълци.По време на пресконференцията му след срещата с Ким, на Тръмп му беше зададен въпрос за военнопленниците и човешките права в Северна Корея, като той увери, че казусът за човешките права е бил обсъден нашироко.\"Днес ние обсъдихме въпроса, много сериозно...Те ще направят някои неща. Той иска да направи правилните неща\", поясни той и допълни, че Ким е умен преговарящ и \"много по-различен\" лидер.Той смята, че 100 000 души в лагерите в КНДР ще бъдат сред най-големите печеливши от срещата.", "date": "2018.06.12", "title": "Бегълци от Северна Корея бесни на Тръмп, официално легитимирал диктатурата на Ким"}
{"url": "https://news.bg/crime/tsigani-bezchinstvat-v-ugarchin.html", "text": "Група цигани са нападнали строителни работници в град Угърчин, област Ловеч. По-късно същите нападнали и възрастни хора. Нападенията станали вчера, 11 юни.Трима цигани са нападнали с ножове и брадва строителни работници в града, съобщи БНТ. Нападението станало в двора на училището \"Св. Св. Кирил и Методий\". Циганите нападнали работниците с ножове и брадва.По-късно същите нападнали и възрастни мъж и жена. Нападателите пребили и двамата.По-късно напрежението ескалирало и за отмъщение била подпалена една къща, съобщи bTV.При пожара няма пострадали хора, а само материални щети.Местни хора пък обясняват пред БНР, че проявите на агресия са всекидневни. В същото време извършителите на посегателствата оставали ненаказани.Тази нощ в Угърчин е било напрегнато. Двама от нападателите са задържани от властите. Третият се издирва. Жандармерия охранява входовете на града.", "date": "2018.06.12", "title": "Цигани безчинстват в Угърчин"}
{"url": "https://news.bg/int-politics/kim-e-mnogo-umen-i-sa-sazdali-mnogo-spetsialna-vrazka-komentira-tramp.html", "text": "Ким е много умен, а Северна Корея много, много бързо ще се откаже от ядрените оръжия, коментира американският президент Доналд Тръмп, след като със севернокорейския лидер Ким Чен-ун подписаха \"всеобхватен\" документ, насочен към ядрено разоръжаване на Корейския полуостров, съобщава \"Ройтерс\".Сред ключовите моменти от документа, подписан от Ким и Тръмп в края на преговорите са:САЩ и Северна Корея се ангажират да установят нови отношения между САЩ и КНДР в съответствие с желанието на народите на двете страни за мир и просперитет; Двете страни ще се присъединят към усилията си за изграждане на траен и стабилен мир на Корейския полуостров; Потвърждавайки декларацията от Панминчжон от 27 април, Северна Корея се ангажира да работи за пълно ядрено разоръжаване на Корейския полуостров; САЩ и Северна Корея се ангажират да разменят останки от военнопленници, включително незабавното репатриране на вече идентифицираните.Макар че срещата на върха бележи началото на дипломатическия процес, той може да доведе до трайна промяна в сигурността на Североизточна Азия, както посещението на бившия президент на САЩ Ричард Никсън в Пекин през 1972 г. доведе до преобразуването на Китай.Преди да подпише, Ким Чен-ун коментира, че двамата лидери са имали историческа среща \"и решихме да оставим миналото зад себе си, светът ще види важна промяна\".Тръмп допълва, че е създал \"много специална връзка\" с Ким и отношенията със Северна Корея ще бъдат много различни. \"Хората ще бъдат много впечатлени и хората ще бъдат много щастливи и ще се погрижим за един много опасен проблем за света\", обяснява тойЗапитан дали ще покани Ким Чен-ун в Белия дом, Тръмп добавя: \"Абсолютно, ще го направя\".", "date": "2018.06.12", "title": "Ким е много умен и са създали много специална връзка, коментира Тръмп"}
{"url": "https://news.bg/education/mon-otchita-nay-visoki-rezultati-na-maturata-po-matematika-dosega.html", "text": "Тази година имаме най-високи резултати по математика от началото на провеждането на ДЗИ - това е 21-а сесия. Това стана ясно по време на пресконференция, на която бяха представени резултатите от проведените Държавни зрелостни изпити. Резултатите представи Евгения Костадинова, директор дирекция \"Съдържание на предучилищното и училищното образование\".Заместник-министър Таня Михайлова отчете, че в 9 от 14 изпити по избор на ученика има повишаване на резултатите.По-високи резултати зрелостниците са постигнали и по български език и литература с 0,1% в сравнение с предходната година, както и по география, английски език. Такава тенденция се очертава и по част от природните науки.Нараства процентът на отличните оценки по математика, физика и астрономия, английски език и немскки език.Средната оценка по български е 4,24, а предходната година резултатът е бил 4,13. На втория изпит по желание тази година средната оценка е 4.50, докато за миналата година резултатът е бил 4,38.Възходяща тенденция от МОН отчитат и по история и цивилизация и философския цикъл.\"Изключително позитивно е това, че се увеличава процентът на зрелостниците, които създават текст по български език и литература\", заяви Костадинова. По думите й все повече зрелостниците пишат. Устойчива е тенденцията за спад на двойките по география - 17,18% тази година, докато в 2016 г. двойките са били две трети.Тази година има само 16 анулирани работи и са анулирани други 11 изпитни работи заради нарушена анонимност.Най-нисък брой точки са регистрирани по биология и здравно образование.Броят на зрелостниците с максимален брой точки също е нараснал на 215 срещу 18 за миналата година. Намалял е броят на зрелостниците, които не са писали нищо от 15 за миналата година на 4 - тази година.Тази година нямаме зрелостник, който да получи сто точки и по двата изпита.\"По всички показатели тенденциите са по-добри\", коментира Костадинова. Относно резултатите по региони стана ясно, че няма регион, в който резултатите по БЕЛ да са по-високи от резултатите от втория ДЗИ, който все пак се избира от учениците.Най-добре са се представили учениците от София, Бургас.Училището с най-добър резултат по Български език за 2018 г. е същот като миналата година 91 Немска езикова гимназия със среден успех 5,62. Най-добър резултат от втория зрелостен изпит са постигнали учениците от Американския колеж със среден успех 5,93. В класацията се появяват и четири различни училища - ЧЕГ \"Проф. Иван Апостолов\", и две училища от Бургас - Бургаската английска езикова гимназия \"Гео Милев\" и ППМГ \"Акад. Никола Обрешков\".Слабите оценки по БЕЛ са по-малко, по география значимо по-малко, по история и цивилизация също.", "date": "2018.06.12", "title": "МОН отчита най-високи резултати на матурата по математика досега"}
{"url": "https://news.bg/crime/signal-za-bomba-v-delovodstvoto-na-nakazatelnoto-otdelenie-na-srs.html", "text": "Сигнал за бомба в сградата на деловодството на наказателното отделение на Софийския районен съд, намираща се на столичния булевард \"Ген. М.Д.Скобелв\", до кръстовището \"Петте кьошета\".Заради сигнала сградата е опразнена.Сигналът за поставено взривно устройство в съда е подаден в 8.45 часа, съобщи БГНЕС.", "date": "2018.06.12", "title": "Сигнал за бомба в деловодството на наказателното отделение на СРС"}
{"url": "https://news.bg/society/karakachanov-izdade-zapoved-za-razsledvane-na-intsidenta-s-mi-17.html", "text": "Министърът на отбраната Красимир Каракачанов е издаде заповед, специализирана структура на Военна полиция да разследва снощния инцидент с вертолет Ми-17. Процесуално-следствените действия за разкриване на причините за авиационното произшествие ще се извършат съвместно с военната прокуратура.Припомняме, около 20 и 30 часа снощи при изпълнение на тренировъчен полет вертолет Ми-17 от 24-а авиобаза Крумово губи височина и пада от около 30 м. При катастрофата загинаха командирът на екипажа капитан Пламен Пантилеев и вторият пилот капитан Стоян Неделчев.Бордният техник офицерски кандидат Алексей Каменов е ранен. Оказана му е медицинска помощ в УМБАЛ \"Св. Георги\" - Пловдив и е транспортиран до Военномедицинска академия - София. Състоянието му е стабилно, той е в съзнание и контактен.Капитан Пламен Пантилеев е командир на авиационно звено във военно формирование 32 040 - Крумово. Във Въоръжените сили служи от 1994 г. Роден е на 14 юни 1970 г. в гр. Бяла, област Русе. Завършил е висше образование във ВНВВУ \"Георги Бенковски\" - Долна Митрополия през 1994 г. със специалност \"летец-пилот\" за Военновъздушните сили (ВВС) на вертолет. Летец-пилот ІІ клас с над 600 летателни часа. Летял е на L-29, Bell 206 и Ми-17. Награждаван е многократно от командирите си със служебна благодарност и от началника на отбраната, женен е, с две деца.Капитан Стоян Неделчев е щурман на вертолет в авиационно звено на военно формирование 32 040 - Крумово. Във Въоръжените сили служи от 1997 г. Роден е на 31 януари 1973 г. в гр. Елхово. Завършил е ВВВУ \"Георги Бенковски\" - Долна Митрополия през 1997 г. със специалност \"летец - пилот\" на вертолет. Летец-пилот ІІІ клас с над 500 летателни часа. Летял е на Ми-2, Ми-8 и Ми-17. Награждаван е многократно със служебна благодарност, женен е, с две деца.Във връзка с инцидента с военния хеликоптер, Пловдивска военно-окръжна прокуратура е образувала досъдебно производство при условията на неотложност. Местопроизшествието е посетено незабавно от трима прокурори от Военно окръжна прокуратура - Пловдив, които са започнали разследване, бил е извършен първоначалния оглед и свързаните с него действия. Днес престоят още огледи от разследващи и експерти, разпити на свидетели и събиране на писмени доказателства.Причината за инцидента не е установена до момента, като най-вероятна такава за авиозлополуката е от техническо естество. Няма данни за човешка грешка. Разследването се провежда интензивно, след събиране на необходимия обем доказателствен материал, ще се назначат съответните технически експертизи.", "date": "2018.06.12", "title": "Каракачанов издаде заповед за разследване на инцидента с Ми-17"}
{"url": "https://news.bg/int-politics/mediyno-zatamnenie-v-severna-koreya-za-istoricheskata-sreshta-mezhdu-kim-i-tramp.html", "text": "Държавната телевизия на Северна Корея започна програмата си в обичайното си време днес - 15 часа тамошно време (9 часа българско), но досега не е споменала абсолютно нищо за историческата среща на вожда Ким Чен-ун с американския президент Доналд Тръмп в Сангапур по-рано днес.Телевизията е информирала за обиколката на туристически обекти, осъществена от Ким в Сингапур вчера, докато международните медии показваха кадри на живо от срещата между Тръмп и Ким.След започването с патриотична музика и програмата за деня, около 15:10 часа държавната телевизия показа кратък клип с телевизионна водеща, говореща за посещенията на Ким на популярни места в Сангапур, без снимки и кадри от обиколката му.Междувременно от сайта 38North, който следи изкъсо положението на Корейския полуостров, анализираха приема на Ким в Сингапур - изпълнено с безброй политически ръкостискания и селфита.\"Срещата е огромна победа за Ким Чен-ун... оптиката буквално не би могла да бъде по-добра, ако се беше опитал да го инсценира сам\", посочват от сайта.\"Фактът е, че това е Ким Чен-ун - преди шест месеца той беше един от най-мразените лидери в света, а сега се отнасят към него като с политическа рок звезда\", допълват анализаторите.", "date": "2018.06.12", "title": "Медийно затъмнение в Северна Корея за историческата среща между Ким и Тръмп"}
{"url": "https://news.bg/education/3-1-ot-zrelostnitsite-prosto-sa-prepisali-stihotvorenieto-na-vaptsarov.html", "text": "3,1 % от зрелостниците са преписали художествения текст вместо да съставят аргументативен текст - интерпретативен такъв или есе. Това стана ясно по време на пресконференция, на която бяха представени данните от провелите се държавни зрелостни изпити през тази година. Резултатът коментира Александър Трингов, експерт в просветното министерство. В случая учениците са преписали стихотворението \"Вяра\" от Никола Вапцаров.Стана ясно, че при празен лист или при препис на текста имаме нула точки. В редки случаи при 41 задача, освен препис на художествената творба, учениците са направили преразказ на стихотворението. Те също са получили нула точки.\"За нас бе изключително учудващо\", коментира Трингов. В сравнение с предходната година е значително по-висок процентът на зрелостниците, които са избрали да работят по жанра есе. Интересен извод, който правят експертите е, че висок процент е задачата, която изисква да открият и да определят изразно средство.В самия изпитен вариант те е трябвало да открият, че подчертаната дума е епитет. \"Ако трябва да направя един паралел с 41 задача, където те създават аргументативен текст. Наблюденията са, че при създаване на аргументативен текст и откриване в художествен текст, там нещата не са с такъв висок процент на постижимост - по посока откриване на изразните средства\", коментира експертът.С нисък процент на постижимост са задачите за строеж на художествена творба.Последната част от въпросите, насочени към работа с два текста, учениците са се справили с определянето на сферата на общуване, за която са предназначени текстовете. Затруднили са се от задачата с извличането на смисли от двата текста в ситуация.Тази година се обръща внимание на 33 задача, която е с условие зрелостниците сами да формулират теза по поставен проблем - задачите за съставяне на текст - сбито и кратко представяне на текст - резюме, което е умение, изискващо се най-често в живота. Условието тази година е зрелостниците сами да формулират теза по поставен проблем. В сравнение с миналата година има съизмеримост на резултатите и устойчивост на процента на успеваемост. Повишава се с 1% зрелостниците, които не работят по тази задача или са работили и са получили нула точки.Относно въпросите с избираем отговор (въпросите от 1-ви до 30-ти в изпитния вариант) в частта, която проверява правопис най-добре са се справили със задачата за проверка на съгласните звукове. Най-много са се затруднили от задачата за проверка на знанията за слято, полуслято и разделно писане. Най-висок процент на постижимост е задачата, която проверява пунктуация в сложно изречение, а с най-нисък процент на постижимост е задачата, която проверява пунктуация в просто изречение - вметнат израз.В частта лексикология, това е задачата, която е с най-висок процент на постижимост е определяне значението на фразеологично съчетание. Зрелостниците са се затруднили обаче от задачата за проверка на уместна или неуместна употреба на думи в изречението.", "date": "2018.06.12", "title": "3,1 % от зрелостниците просто са преписали стихотворението на Вапцаров"}
{"url": "https://news.bg/politics/mnenieto-na-protestirashtite-mayki-bez-znachenie-za-simeonov.html", "text": "Най-малко очаквахме всички Бисер Петков да си подаде оставката. Това коментира вицепремиерът Валери Симеонов в отговор на въпрос на news.bg за, чиято работа влиза в неговия ресор.По думите на Симеонов Петков бил съвестен човек и професионалист, възпитан и интелигентен. \"Не мисля, че оставката беше навременна\", обясни той.За становището на протестиращите майки, които са убедени, че оставката е, за да не се приеме Закона за личната помощ, Симеонов увери, че \"ще се бръкне в раната\".\"Тук мнението на майките, мнението на бащите няма никакво значение, важно е мнението на изпълнителната власт, която има отговорност да осигури и да опазва бюджета на държавата, който се формира от данъците на всичката нас\", заяви вицепремиерът.Всички искали повече пари. \"Нормално е да искат, но дали ще ги получат е друг въпрос. Като задавате въпроси, не внушавайте, че каквото кажат майките, това ще стане\", подчерта Валери Симеонов.\"Всичко е въпрос на възможности на държавата\", поясни той. Не са само те в тежко положение, има и други социални слоеве, каза вицепремиерът. За пример той посочи българските пенсионери.Дали законът за личната помощ ще стане факт, зависело от наследника на Бисер Петков, обясни Валери Симеонов.Кой ще е следващият социален министър - трябвало да се съгласува с Обединените патриоти.", "date": "2018.06.12", "title": "Мнението на протестиращите майки без значение за Симеонов"}
{"url": "https://news.bg/int-politics/borisov-pristigna-v-izmir-za-otkrivaneto-na-tanap.html", "text": "Министър-председателят Бойко Борисов пристигна в Измир, Турция, където е на работно посещение по покана на турския си колега Бинали Йълдъръм.Срещата е в отговор на на министър-председателя на Турция, Борисов да бъде гост на церемонията за откриването на трансанадолския газопровод ТАНАП.По-късно двамата премиери ще направят съвместно изявление пред медии.В българската делегация, водена от премиера Борисов са включени вицепремиерът Томислав Дончев и министърът на икономиката Емил Караниколов.След срещата Борисов ще замине на посещение в Израел.", "date": "2018.06.12", "title": "Борисов пристигна в Измир за откриването на ТАНАП"}
{"url": "https://news.bg/society/knsb-i-kt-podkrepa-puskat-pismo-do-borisov-v-zashtita-na-biser-petkov.html", "text": "КНСБ и КТ \"Подкрепа\" пускат писмо до премиера Борисов в защита на социалния министър Бисер Петков. \"Премиерът Бойко Борисов трябва . Все още има възможности министърът в оставка да стане отново действащ. Премиерът може да я върне обратно\", коментира пред БТВ президентът на КСНБ Пламен Димитров. Според него оставката е грешка и той настоя за връщането на социалния министър.Според Пламен Димитров, премиерът е доста гъвкав и е показал, че може да реагира и в такава ситуация. Президентът на КНСБ дава, която така и не се реализира.\"Бисер Петков е един от много добрите министри в този кабинет. Той успя да намери диалога и с бизнеса, и със синдикатите. Протестиращите майки на деца с увреждания не искат неговата оставка, а решение на проблема\", коментира Пламен Димитров.Димитър Манолев, президент на КТ \"Подкрепа\" и Пламен Димитров, президент на КНСБ подписаха писмо, с което настояват оставката на социалния министър да бъде преразгледана. Те очакват и среща с Борисов до края на седмицата:", "date": "2018.06.12", "title": "КНСБ и КТ \"Подкрепа\" пускат писмо до Борисов в защита на Бисер Петков"}
{"url": "https://news.bg/int-politics/kitay-obyavi-za-istoricheska-sreshtata-mezhdu-tramp-i-kim.html", "text": "Външният министър на Китай Ван И обяви, че правителството му ще запази своята \"конструктивна\" роля на Корейския полуостров.Говорейки в Пекин, той изрази оптимизъм за срещата между американския президент Доналд Тръмп и севернокорейския вожд Ким Чен-ун в Сангапур, наричайки събитието \"създаване на нова история\".Двамата държавни глави сега могат да седят заедно за \"диалог между равни\", изтъкна Ван И. Най-населената страна в света се надява за постигането на основно съгласие за бъдещо ядрено разоръжаване на Корейския полуостров, добави той, но също така призова за създаването на \"механизъм за мир\" за справяне с \"разумните опасения за сигурността\" на правителството в Пхенян.Единственият подходящ начин за преодоляване на ядрената проблематика е диалогът, допълни китайският първи дипломат.По думите му, точно това е, което Китай винаги е искал. Той също така добавил, че \"никой няма да се съмнява в уникалната и важната роля, изиграна от Китай: роля, която ще продължи\".Експерти изтъкват, че Китай ще се стреми към деескалация на напрежението между Северна Корея и САЩ, но също така ще бъде предпазлив да не бъде изключен от преговорите.Междувременно китайската официозна новинарска агенция \"Синхуа\" публикува коментар за срещата между Ким Чен-ун и Доналд Тръмп.Изтъква се, че срещата е \"предизвикала надежди за политическо решение на ядрения въпрос на Корейския полуостров\", но се добавя, че \"никой обаче не може да очаква полудневна среща да успее да изглади всички различия и да премахне дълбокото недоверие между двамата дългогодишни врагове\".\"Пътят към целта за Корейски полуостров без ядрени оръжия и реализирането на регионалния мир и просперитет ще бъде неравен, изискващ търпение и мъдрост. Първата стъпка е винаги най-трудната за предприемане\", се допълва в коментара.", "date": "2018.06.12", "title": "Китай обяви за историческа срещата между Тръмп и Ким"}
{"url": "https://news.bg/world/yuzhna-koreya-privetstva-sreshtata-na-veka-mezhdu-tramp-i-kim.html", "text": "Южнокорейците бурно аплодираха историческата среща между лидера на КНДР Ким Чен-ун и президента на САЩ Доналд Тръмп, която беше определена от местни медии като \"срещата на века\", пише сингапурският вестник \"Стрейт таймс\".\"Надяваме се, че срещата ще бъде успешна и ще ни доведе до пълно ядрено разоръжаване, мир и нова ера\" в отношенията между двете Кореи и САЩ, обяви южнокорейският президент Мун Дже-ин.Мун, който по-рано тази година проведе две срещи с Ким, които откриха пътя към днешната историческа среща, се усмихваше и ръкопляскаше с кабинета си, докато гледаха на живо срещата между Тръмп и Ким в Синия дом.От прессекретарята на президента на Южна Корея съобщиха, че Мун Дже-ин е прекарал \"безсънна нощ\" заради срещата.Южнокорейските вестници нарекоха срещата \"съдбоносен ден\", \"среща на века\" и \"стъпка към мир\", информира \"Йонхап\". Новинарските сайтове напълно отразиха историите от срещата.Korea Times приветства срещата като стъпка към прекратяване на напрежението на Корейския полуостров, който е разделен между тоталитарна КНДР и демократична Южна Корея близо 70 години.\"\", пише в материал на редакцията и се допълва: \"Ние се надяваме днешната среща да доведе до пробив към започване на нова ера на мир и просперитет\".Южнокорейски граждани следяха срещата на големи телевизионни екрани на железопътната гара в Сеул, аплодирайки сърдечните разговори между Тръмп и Ким.По време на срещата двамата лидери подписаха декларация, която е от четири основни точки:САЩ и КНДР се ангажират да установят нови отношения между двете държави в съответствие с желанието на народите на двете страни за мир и просперитет;САЩ и КНДР заедно ще положат усилия за изграждане на траен и стабилен мирен режим на Корейския полуостров;Те потвърждават Декларацията от Панмунджом от 27 април 2018 г., с която КНДР се ангажира с напълно ядрено разоръжаване на Корейския полуостров;САЩ и КНДР се ангажират да възстановят останките на загиналите войници, включително връщане на тези, които вече са идентифицирани.", "date": "2018.06.12", "title": "Южна Корея приветства „срещата на века” между Тръмп и Ким"}
{"url": "https://news.bg/society/zadovolitelno-e-sastoyanieto-na-postradalite-pri-katastrofata-v-rishkiya-prohod.html", "text": "Петимата души, които пострадаха при , са в задоволително състояние. Това съобщиха от болницата в Шумен, където пострадалите са настанени за лечение. Най-вероятно те ще останат в болницата засега.Тази сутрин, след провеждането на поредните ехографски изследвания, медиците са решили да отстранят далака на една от ранените жени, съобщи БНР.Предстои контролни прегледи да бъдат направени и на другите четирима пострадали.По думите на д-р Атанас Атанасов, завеждащия болницата в Шумен, някои от пострадалите може да бъдат изписани още днес.Припомняме, при тежкия инцидент загина водачът на микробуса. Катастрофата възникна след с. Камчия в посока Шумен. Удариха се ТИР с украинска регистрация и микробус, превозвал 8 пътници. ", "date": "2018.06.12", "title": "Задоволително е състоянието на пострадалите при катастрофата в Ришкия проход"}
{"url": "https://news.bg/politics/prevozvachi-plashat-s-blokada-zaradi-urodliv-zakonoproekt.html", "text": "\"Онова, което е на път да се роди чрез законопроекта за Българската автомобилна камара е фактически нещо с много недъзи и твърде уродлив вид\". Това е мнението на Петър Захариев от Браншовия съюз за стопанска инициатива в транспорта.На пресконференция в БТА бранша на превозвачите се обяви срещу законопроека за Българската автомобилна камара и поискаха той да бъде оттеглен. От бранша са подкрепени Асоциацията на индустриалния капитал в България, Българската стопанска камара, Българската търговско-промишлена палата. Ако законопроектът не бъде оттеглен те заплашват с протести.Първите протестни действия са насочени за 14 юни 2018 г., от 14:00 ч., когато се очаква да се преустановят превозите на пътници в цялата страна за около час и половина. Ако законопроектът не бъде оттеглен, протестни действия са насочени и за 25 юни 2018 г. от 11:00 ч., когато се очаква над 200-250 автобуса да дефилират в центъра на София, с които да предявят своите искания.Очаква се по време на първия протест да бъдат спрени около 2 000 автобуса от движение, а тези, които все пак са започнали курса, могат да го довършат.Ако законопроектът не бъде изтеглен превозвачите настояват за оставката на депутата от ГЕРБ Станислав Иванов. В случай, че той бъде подкрепен и от министъра на транспорта Ивайло Московски, браншовите организации настояват и за неговата оставка.Според превозвачите този законопроект предизвика много голямо напрежение в автобусния бранш. От организациите заявиха, че законопроектът е скандален, порочен и лобистки. Освен това той не отговаря на нуждите на бранша и това е закон, чрез който се приватизира държавната корупция. Той не гарантира защита на интересите, независимост и безпристрастност на превозвачите. В този законопроект се очаква бизнесът да подпомага държавата, а не обратното.Петър Захариев коментира, че проблемите са дългогодишни и до този момент все още няма предложение и ефективни предложения.Според него, този проект няма да реши проблемите в страната и в сивата икономика, незаконните превозвачи и корупцията. Освен това оперативната работа по никакъв начин няма да бъде повлияна и подобрена, а финансови тежести, които би предизвикал този законопроект, са драстични за всички превозвачи.Според Кузман Вълев, председател на Корпорацията на автомобилните превозвачи в България, предложеният законопроект влиза и в драстични противоречия с Конституцията, Закона за защита на конкуренцията, Закона за предотвратяване и установяване на конфликт на интереси, Закона за юридическите лица с нестопанска цел и други принципи и норми на националното и международното законодателство.Той също се закани, че от организациите няма да отстъпят своите искания, докато законите в държавата не започнат да се спазват.Браншовите организации на превозвачите настояват този въпрос да бъде поставен на международно и европейско ниво.Позицията им е изпратена до председателя на НС Цвета Караянчеа, председателите на парламентарните групи, Халил Летифов, Петър Кънев и Хасан Адемов.В мотивите си, вносителите на законопроекта, изтъкват доводи за неефективност в действията на Министерство на транспорта, информационните технологии и съобщенията, при осъществяване на възложените на ИА \"Автомобилна администрация\" дейности. Те предлагат закон, с който да се узакони явен конфликт на интереси чрез създаването на Автомобилна камара, според превозвачите. По този начин се предоставя право да се упражняват публични функции от лица, които имат безспорен частен интерес, който е в грубо нарушение на Закона за предотвратяване и установяване на конфликт на интереси.В същото време така предложеният законопроект по никакъв начин не гарантира ясни условия за независимост и безпристрастност при правилата за допускане на нови участници на пазара, както и за защита на интересите на тези, които вече упражняват професията \"автомобилен превозвач\".Организациите настояват за незабавно изтегляне на законопроекта. Законопроектът се отхвърля и от всички представителни браншови организации в сектора на автобусните и товарните превози. Аргументите за отхвърлянето са:Освен това от организациите смятат, че чрез новия закон се създават предпоставки за нелоялна конкуренция и картелиране на пазара. Законът по тяхно мнение възпроизвежда основните слабости на съществуващи модели на \"квази саморегулиране\", срещу които не действат ефективни механизми за противодействие - нито от страна на държавата, нито от страна на членската маса.Трите организации са категорични, че зад текстовете на законопроекта прозират очевидни партикуларни корпоративни лобистки интереси.", "date": "2018.06.12", "title": "Превозвачи плашат с блокада заради уродлив законопроект"}
{"url": "https://news.bg/politics/polk-nedyalkov-za-padnaliya-mi-17-ne-vazrastta-a-poddrazhkata-na-boynata-tehnika-e-vazhna.html", "text": "Катастрофиралият в понеделник вечерта вертолет Ми-17 от авиобаза Крумово е на близо 30 години. Не толкова възрастта, а поддръжката на военната техника е важна. Той отбеляза, че и по-новата техника в Крумово не се поддържа оптимално и затова част от нея не лети.Това коментира в студиото на bTV преподавателят от Военната академия полк. проф. Димитър Недялков.Припомняме, около 20:30 часа в понеделник вечерта при изпълнение на тренировъчен полет вертолет Ми-17 от 24-а авиобаза Крумово губи височина и пада от около 30 м. При катастрофата загинаха командирът на екипажа капитан Пламен Пантилеев и вторият пилот капитан Стоян Неделчев.Бордният техник офицерски кандидат Алексей Каменов е ранен. Оказана му е медицинска помощ в УМБАЛ \"Св. Георги\" - Пловдив и е транспортиран до Военномедицинска академия - София. Състоянието му е стабилно, той е в съзнание и контактен.\"Практиката в съюзни държави е на 10 години техниката да се възстановява и модернизира. Технологиите позволяват на такива по-стари платформи на база на смяна на оборудването да изпълняват задачите си\", заяви полк. Недялков.Според професора-полковник главният проблем на нашата авиация е че малко се лети. \"Професионалното израстване, особено на младите хора, е свързано с достатъчно практика, достатъчно часове\", заяви полк. Недялков.Според него бордният инженер Алексей Каменов вероятно е успял да се спаси, защото в кабината е между пилотите, но малко по-назад от тях и така може би не е поел удара в земята.Той припомни, че вертолетите от Крумово се използват за спасяване и гасене на пожари и по този начин са полезни за цялата държава. Затова и са демотивиращи коментарите, че за авиацията не трябва да се заделят средства, каза полковникът.Припомняме, преди седмица лидерът на  обясни в парламента, че .\"Пилотската професия е специфична и всеки екипаж с високо развитите си умения е безценен за българската авиация и българската държава\", каза преподавателят от Военна академия. За вчерашния инцидент, вероятно става дума за отказ на техниката.\"Това е пределно малка височина, времето за реакция е изключително малко. При вертолетите изключително трудна ситуация е когато възникне отказ на стабилизиращия винт\", каза преподавателят.\"Много е важно отношението на обществото към тази професия, тя е много рискова. От създаването на българските ВВС през 1912 г. досега са загинали 12% от българските бойни авиатори, по-голямата част - в мирно време. Средната продължителност на живота на българския боен пилот е 52 г. В българската авиация не се ходи за пари и за слава, но това, което е нужно на тези момчета е признание от обществото\", категоричен е Недялков.", "date": "2018.06.12", "title": "Полк. Недялков за падналия Ми-17: Не възрастта, а поддръжката на бойната техника е важна"}
{"url": "https://news.bg/world/kndr-izostavya-atomnite-bombi-i-raketite-nie-prekratyavame-voennite-ucheniya-obyavi-tramp.html", "text": "Срещата на върха между Северна Корея и САЩ беше \"честна, пряма и продуктивна\". Северна Корея ще изостави ракетите и ядрените оръжия. Ние обмисляме прекратяване на военните учения в Южна Корея.Това стана ясно от думите на президента на Съединените щати Доналд Тръмп на пресконференция след историческите разговори с лидера на КНДР Ким Чен-ун в Сингапур по-рано днес, съобщават \"Гардиън\" и \"Стрейт таймс\".Пресконференцията продължи повече от един час. СиЕнЕн информира, че последната голяма пресконференция на Тръмп беше на 26 февруари 2017 г.Според Тръмп КНДР има потенциал да бъде страхотно място. Той разказа, че с Ким Чен-ун са прекарали интензивни часове, но въпреки това Тръмп обяви, че санкциите ще останат.Американският лидер благодари на Сингапур за домакинството, а също така похвали лидерите на Южна Корея, Китай и Япония. Той не пропусна да благодари и на Ким за смелата стъпка, която направи за народа си.Доказа, че е възможна реална промяна, изтъкна американският лидер и добави, че враговете наистина могат да се превърнат в приятели.Няма ограничения, които Северна Корея да не може да преодолее, ако се откаже от ядрените оръжия и се ангажира с търговия, смята лидерът на САЩ.Тръмп разкри, че Ким Чен-ун се е съгласил да унищожи \"голям\" полигон за изпитание на ракети, но не сподели подробности.След подписването на документа Ким вербално се съгласи да унищожи \"голям полигон за изпитание на ракети\", стана ясно от думите на Тръмп.\"Председателят Ким има пред себе си възможността като никой друг да бъде запомнен като лидера, който откри нова славна ера на просперитет на народа си\", каза държавният глава на САЩ.Американският лидер подчерта, че Ким Чен-ун е потвърдил твърд ангажимент за пълно ядрено разоръжаване на КНДР.Според него Ким е \"много талантлива\" личност.Ото Уормбиър не умря напразно. Без Ото това нямаше да се случи. Нещо се случи този ден, заяви Тръмп.По думите му споразумението ще помогне на САЩ да спестят много пари.Американският лидер изглежда е поел ангажимент да прекрати военните учения между САЩ и Южна Корея.\"\", обеща Доналд Тръмп.Според него военните игри са \"провокация и са неуместни\", пояснявайки, че те струват много пари на САЩ и Вашингтон отделя повечето от средствата. Той отбеляза, че самолетите летят шест часа и половина от Гуам, за да вземат участие.\"Знам много за самолети, много е скъпо\", каза той.Запитан за липсата на ангажимент за потвърждение на ядреното разоръжаване, Тръмп отговори, че \"ще имаме много хора там\", допълвайки, че ще бъде потвърдено от корейците и международни наблюдатели.На въпрос за военнопленниците и човешките права, Тръмп отговори, че казусът за човешките права е обсъден нашироко.\"\", поясни той и допълни, че Ким е умен преговарящ и \"много по-различен\" лидер.Той смята, че 100 000 души в лагерите в КНДР ще бъдат сред най-големите печеливши от срещата.Американският президент покани Ким на визита в Белия дом \"в подходящото време\". Доналд Тръмп каза още, че също би искал да посети Пхенян в подходящия момент.Запитан за санкциите, Тръмп заяви, че \"\". По отношение на нужното време, той сподели, че за ядреното разоръжаване е необходим по-дълъг период. В края на пресконференцията Тръмп отбеляза, че Белият дом ще представи повече подробности за унищожаването на ракетните полигони в КНДР. Той сподели още, че е бил подготвил 300 \"много големи и мощни\" санкции през миналата седмица, но ги е отложил заради срещата, тъй като би било \"неуважително\" към Северна Корея.КНДР вече демонстрира, че е ангажирана да унищожи ракетен полигон, добави той.\"\", разказа той за срещата си с Ким.Относно ролята на Китай в ядреното разоръжаване на КНДР, Тръмп омаловажи ролята на Пекин: \"Ние работим с Южна Корея и Япония. Ние работим с Китай...в по-малка степен, но ние работим с Китай\".Китай е велика страна с велик лидер, каза Тръмп и поясни, че може да телефонира на президента Си Дзинпин преди да кацне в САЩ.На журналистически въпрос за размера на ядрения арсенал на Северна Корея, Тръмп заяви, че е \"много голям\", но КНДР може да изостави ядрените оръжия много бързо.Според него срещата е постигнала много повече от това, което се е надявал.\"Ние най-вероятно ще се нуждаем от още една среща на върха\", убеден е той.Запитан дали представеното видео на пресконференцията може да бъде използвано от Ким за пропаганда, Тръмп отговори, че не е обезпокоен.Тръмп е показал видеоклипа на Ким, който е за бъдещото благодействие и мир в КНДР, ако изостави ядрените оръжия.Според американския лидер КНДР има \"големи плажове\".Накрая държавният глава на САЩ заяви, че срещата е много важно събитие в световната история.В интервю за ABC Тръмп сподели, че се доверява на Ким и лидерът на КНДР му се доверява. Американският държавник също потвърди, че е провел телефонен разговор с Ким Чен-ун преди срещата.", "date": "2018.06.12", "title": "КНДР изоставя атомните бомби и ракетите, ние прекратяваме военните учения, обяви Тръмп"}
{"url": "https://news.bg/press/firma-sas-100-lv-kapital-blokira-dostavkata-na-lineyki-prokuraturata-preduprezhdava-za-opasnost-ot-novi-vzrivove-v-midzhur.html", "text": "Скандал.\"Сега\":Фирма със 100 лв. капитал блокира доставката на линейкиГолямата поръчка за 60 млн. лв., с която трябваше да се купят нови линейки за спешната помощ у нас е блокирана от жалба на неоткриваема фирма със 100 лв. капитал, съобщи Би Ти Ви. Българската фирма \"Вайнман технолоджи\", регистрирана преди месец със 100 лева капитал обжалва обществената поръчка пред Комисията за защита на конкуренцията.Оказва се, че по същия начин се казва и голяма германска компания за медицинско оборудване. Германците са категорични, че нямат общо с българското дружество и има злоупотреба с името им: \"С нас никога не се е свързвала тази фирма, за да ни иска разрешение, за да използва името ни. Не бихме искали този случай, да има негативен ефект върху имиджа на нашата компания.\"Оставка.\"Дума\":Бисер Петков си отиде заради децата с уврежданияСоциалният министър Бисер Петков подаде вчера оставка заради исканията на родителите на деца с увреждания. Малко преди 18 ч. вчера стана ясно, че министър-председателят Бойко Борисов я е приел. В разговор с премиера Петков заявил, че подава оставка поради \"невъзможността да овладее създалото се напрежение във връзка с исканията на родителите с деца с увреждания\", съобщиха от МС.По-рано вчера с черни балони и фланелки \"Системата ни убива\" на протест излязоха и варненски майки на деца с увреждания. Също като родители от София и Добрич те издигнаха палатков лагер и се заканиха да бъдат там всеки ден от 10 до 17 ч. Подобен лагер вчера изникна и пред Дневния център за деца с увреждания в бургаската Морска градина. Безсрочният протест е срещу неадекватната социална политика на държавата към децата и хората с различна потребност.Среща.\"Монитор\":Борисов обсъжда с Нeтаняху мерките срещу тероризмаБорбата с тероризма и сигурността. Това са двете теми, които ще засегнат по време на срещата си премиерът Бойко Борисов и неговият израелски колега Бенямин Нeтаняху.Наред с Нeтаняху в Ерусалим Борисов ще разговаря и с президента Реувен Ривлин, както и с лидера на местната опозиция Исаак Херцог. Срещите са предвидени за 13 юни, като на тях освен сигурността ще се обсъдят международни и регионални теми. По всяка вероятност Натаняху ще повдигне и въпроса за Иран и намесата в Сирия, както направи преди няколко седмици по време на европейската си обиколка и срещите си с германския канцлер Ангела Меркел, британския премиер Тереза Мей и френския президент Еманюел Макрон.Ден по-рано на път за Ерусалим Борисов ще се отбие за кратко в Измир. Там той ще разговаря с турския премиер Бенали Йълдъръм, като се очаква двамата да обсъдят доставките на газ за хъба \"Балкан\", както и \"Турски поток\". Тази визита е очаквана, особено след посещението на Борисов в Москва, където стана ясно, че след разговори между Кремъл и Анкара \"Турски поток\" може да премине през България и страната ни да печели в бъдеще от транзита на руски газ към Европа, превръщайки се в разпределителен център чрез хъба \"Балкан\". Двамата премиери ще се срещнат в офиса на Йълдъръм в Измир и ще разговарят за икономиката, енергетиката, културата и турския етнос в България, съобщиха междувременно медиите в южната ни съседка. Срещата е в отговор на поканата на Йълдъръм Борисов да бъде гост на церемонията за откриването на трансанадолския газопровод ТАНАП. Заради натоварената програма на премиера обаче той няма да може да присъства на самата церемония, която трябва да се проведе в Ескишехир.\"Миджур\".\"Дума\":Прокуратурата предупреждава за опасност от нови взривове в \"Миджур\"Четири години след взривовете във военния завод \"Миджур\" край Горни Лом, при които загинаха 15 души, прокуратурата предупреди, че има опасност от повторениe на трагедията. Във фирмата не са взети мерки за безопасното съхранение на взривните материали. Държавното обвинение настоява Валентин Радев да даде предписания и да наложи санкции, а областният управител на Видин и кметът на община Чупрене да предприемат превантивни мерки.Прокуратурата се задейства след сигнал до главния прокурор Сотир Цацаров от местната власт в Чупрене. Приложен е и протокол от проверка на МОСВ и МВР, при която е установено, че има огромен брой взривни вещества, взривни изделия и необезопасени средства за взривяване. Цацаров е разпоредил проверка от ВАП, която пък е установила серия нередности, за които местните предупреждават от месеци, но така и не са взети мерки.", "date": "2018.06.12", "title": "Фирма със 100 лв. капитал блокира доставката на линейки; Прокуратурата предупреждава за опасност от нови взривове в \"Миджур\""}
{"url": "https://news.bg/world/tramp-dovolen-ot-hoda-na-pregovorite-no-predpazliv-za-rezultata.html", "text": "Предпазлив оптимизъм относно преговорите в Сингапур изрази американският президент Доналд Тръмп. Това направи той по познатия за него начин - със съобщение в профила си в \"Туитър\".По думите му, преговорите до този момент вървят добре и разговорите между делегациите са конструктивни. Това обаче няма значение, преди да се види крайният резултат. След срещата със севернокорейския лидер Ким чен Ун ще стане ясно дали ще има сделка, припомни той. Срещата се очаква да започне в 4 часа българско време. Тя ще продължи 45 минути. Още същия ден Тръмп ще отпътува за САЩ. ", "date": "2018.06.12", "title": "Тръмп доволен от хода на преговорите, но предпазлив за резултата "}
{"url": "https://news.bg/world/oon-gotova-da-pomaga-za-yadrenoto-razorazhavane-na-severna-koreya.html", "text": "Коментар по отношение на актуалната тема за ядреното разоръжаване на Северна Корея направи и генералният секретар на ООН Антониу Гутериш, предаде ТАСС.По думите му, Организацията може да окаже помощ в тази посока.Той направи изявлението в навечерието на историческата среща между Доналд Тръмп и Кин чен Ун в Сингапур. Гутериш определи срещата като \"обещаваща за световния мир\" и поздрави двамата лидери за желанието тя да се състои. В същото време обаче предупреди, че взаимните компромиси в преговорния процес са неизбежни. Той не пропусна и темата за човешките права в КНДР и засегнатите от неспазването им милиони. Гутериш призова донорите да отпуснат 11 млн. долара помощ в подкрепа на тези хора. ", "date": "2018.06.12", "title": "ООН готова да помага за ядреното разоръжаване на Северна Корея"}
{"url": "https://news.bg/world/lavrov-obnadezhden-ot-sreshtata-na-normandskata-chetvorka.html", "text": "Задоволство от вчерашната среща на Нормандската четворка изрази руският външен министър Сергей Лавров, предаде РИА \"Новости\".Това заяви той пред журналисти. Според него, тя е била полезна. В същото време обаче призна, че много от въпросите са останали нерешени. Той обаче изрази увереност, че контактите ще продължат. Срещата по украинската криза се проведе в Берлин. Тя продължи 4 часа и половина. След официалната част е продължила като работна вечеря. ", "date": "2018.06.12", "title": "Лавров обнадежден от срещата на Нормандската четворка "}
{"url": "https://news.bg/world/pompeo-na-poseshtenie-v-yuzhna-koreya-v-sryada.html", "text": "Американският държавен секретар Майк Помпео ще пристигне на посещение в Южна Корея в сряда. Това се случва само ден след историческата среща на лидерите на САЩ  и КНДР Доналд Тръмп и Ким чен Ун. Помпео придружава Тръмп в Сингапур като част от американската делегация. След това той ще отлети за Сеул. Визитата му е двудневна, като му предстоят срещи с президента Мун Дже-Ин, външния министър и други представители на властта. ", "date": "2018.06.12", "title": "Помпео на посещение в Южна Корея в сряда "}
{"url": "https://news.bg/world/tramp-i-kim-s-istorichesko-rakostiskane.html", "text": "Около 4 часа българско време започна историческата среща между лидерите на САЩ и Северна Корея Доналд Тръмп и Ким чен Ун, предадоха световните информационни агенции. Двамата размениха в началото чаканото от цял свят ръкостискане, позираха за протоколните снимки, след което се оттеглиха за разговор \"на четири очи\". Срещата приключи около 5 часа след 45-минутен разговор. Следват двустранни срещи между делегациите. Самият Тръмп коментира, че в провел една \"много добра среща\". Както коментират агенциите, срещата на двамата лидери е започнала сърдечно, а ръкостискането е продължило 12 секунди. Специалисти по езика тялото обаче коментират, че жестовете на двамата показват нервност. Те отчетоха, че Тръмп е говорил повече, а Ким е слушал. Ким заяви, че стари пречки и предразсъдъци спъват отношенията и днес, както и че трябва да се извърви дълъг път към преодоляването им. От своя страна, Тръмп изрази увереност, че това може да е началото на \"страхотна връзка\". Това е първата среща на действащи лидери на двете държави. Тръмп ще отпътува за САЩ още същата вечер. Той коментира по-рано със задоволство хода на преговорите и контактите между делегациите, но в същото време изрази предпазлив оптимизъм и изчаква резултатите от основната среща, за да се види ще има ли истински напредък. Очаква се утре американския външен министър , където в рамките на двудневната си визита ще се срещне с лидерите на страната.Очаквано, основната тема в разговорите им ще бъде срещата в Сингапур.Междувременно, ООН предложи услугите си за решаването на конфликта на Корейския полуостров.  С въодушевление коментира южнокорейският президент Мун Дже Ин случващото се в Сингапур. \"Прекарах една безсънна нощ\", заяви той и пожела това да бъде началото на нова ера. Той изгледа срещата по телевизията в Сеул, заедно с премиера. Срещата се провежда след напрегнати месеци на подготовка и несигуност дали ще се състои. Години преди нея двамата лидери разменяха остри реплики и заплахи за военен отговор. Социалните мрежи бяха залети и с подигравателни и гневни коментари, в които се припомнят и сравняват поведението на Тръмп на Г-7 и по време а срещата му с Ким. ", "date": "2018.06.12", "title": "Тръмп и Ким с историческо ръкостискане "}
{"url": "https://news.bg/weather/slantse-i-dazhd-vav-vtornik-1.html", "text": "Днес ни очаква предимно слънчево време. След в планинските райони ще превали и прегърми. Това съобщават от НИМХ на БАН. В Източна България щв духа до умерен вятър. Максималните температури ще са между 30 и 35 градуса. Атмосферното налягане е по-ниско от средното за месеца. В следващите дни не се очакват съществени промени. ", "date": "2018.06.12", "title": "Слънце и дъжд във вторник "}
{"url": "https://news.bg/world/venetsuela-s-inflatsiya-ot-26-000-protsenta.html", "text": "Инфлацията във Венецуела е достигнала 26 000 процента. Това твърди доминираното от опозицията Национално събрание.Само за последния месец тя е 110 процента. Данните са идентични и с тези на независимите експерти.Те са за 12 месеца назад, считано до 31 май.  От Централната банка на страната не са публикували отчети от 2 години насам. Припомняме, че въпреки протестите управляващите социалисти отново са на власт в страната. Президентът Николас Мадуро обвини за проблемите на Венецуела външни сили и саботажи. До жертви и сблъсъци се стигна на демонстрациите срещу властта, които продължават повече от година. ", "date": "2018.06.12", "title": "Венецуела с инфлация от 26 000 процента "}
{"url": "https://news.bg/society/zakon-za-horata-s-uvrezhdaniya-ili-zakon-za-uvrezhdaniyata-ne-e-sholastichen-spor.html", "text": "Схоластика ли е спорът: Закон за уврежданията или Закон за хората с увреждания?Полемиката трябва да бъде доведена докрай. За това настоя Капка Панайотова от Център за независим живот в интервю за news.bg. Тя отстоява тезата за Закон за уврежданията, който, по думите й, следва да обърне \"политиката по уврежданията с хастара навън\". Тезата за Закон за хората с увреждания отстояват колегите й от национално представителни организации на и за хора с увреждания.Готвеният от социалното министерство законопроект трябва да е готов в края месец юли. До тогава работна група от неправителствения сектор и експерти на ведомството трябва да предложат проектозакона за обществено обсъждане. От него се очаква фундаментална промяна, която да засяга както разбирането на увреждането като медицински проблем, така и подкрепата, която трябва да получават хората на индивидуално ниво, без да се пропуска всичко, свързано с достъпността.Всъщност новия проектозакон за уврежданията трябва да замени сега съществуващата нормативна уредба на Закона за интеграция на хората с увреждания и да е в синхрон с приетата още през 2012 г. Конвенция за правата на хората с увреждания.\"Конвенцията на ООН за правата на хората с увреждания изисква всички услуги, както и цялата среда да бъдат достъпни и дружелюбни за хората с увреждания. Ако това се случи, няма да има нужда от специализирани услуги за хората с увреждания. Изключение са техническите помощни средства. Оттам нататък дневни центрове, нощни центрове и не знам още какви са абсолютно ненужни, ако средата е достъпна\", обясни Капка Панайотава.\"Вече се започна полемика, която е още в много начален стадий, но трябва да бъде завършена - дали законът да се казва Закон за хората с увреждания или Закон за уврежданията. Това е много важен спор, защото колкото и да изглежда схоластичен, нека не забравяме, че има цяла наука - социална лингвистика, която не случайно възникнала. Тя възниква поради факта, че става пределно ясно, че езикът, който ползваме формира нагласи. Съответно нагласите формират речника. Така че е много важно дали ще кажем, че правим Закон за хората с увреждания или Закон за уврежданията\", аргументира се Панайотова.По думите й наименованието Закон за уврежданията е по-доброто наименование по две причини. Първата, уврежданията и според дефинициите на Конвенцията са социално явление. \"За да ги разбираме като такива, трябва да разглеждаме, както самите хора с увреждания, така и средата, в която те функционират. Затова говорим за Закон за уврежданията. Този закон трябва да съдържа основно две посоки на работа - адаптиране на средата и подкрепа за всеки човек с увреждане, съобразно неговите потребности. Не вида и степента на увреждане да са водещи, а индивидуалните потребности на човека\", обясни Панайотова.Тя бе категорична, че водеща трябва да е оценката на потребностите на човека в общия социален контекст на развитие. \"Потребностите на човек, който живее в София, който е на 30 години и има висше образование и иска да работи подлежат на оценка, която би трябвало да произведе един вид подкрепа и като количество и като тип и то на определена стойност. Та би следвало да позволи на този човек да работи, съобразно своето образование, а не съобразно увреждането, което има. Увреждането не е статут\", категорична бе Панайотова.\"Законът трябва да бъде наречен Закон за уврежданията, именно за да включи в своите разпоредби решения на онези казуси на недостъпност на почти всички публични системи в държавата. Това именно предизвиква необходимостта от специализирани услуги в държавата. Докато няма достъпност на публичните системи винаги ще има нужда от един паралелен свят. Това е нещото, което Конвенцията не допуска\", изтъкна още Капка Панайотова.", "date": "2018.06.12", "title": "Закон за хората с увреждания или Закон за уврежданията не е схоластичен спор "}
{"url": "https://news.bg/interviews/volyata-za-premahvane-na-telk-a-zavisi-i-ot-premiera-borisov.html", "text": "Г-жо Панайотова, три законопроекта се готвят един за уврежданията, един за социалните услуги и един за личната помощ. Ще се случат ли реформите с тях?Ако тези три законопроекта по някакъв начин съдържат верните регулации и точните разпоредби - да. Моето опасение е това, че ако не и трите, то поне два от тях, ще бъдат плод на компромис. Когато се прави компромис, при необходимост от генерална промяна, обикновено не се случва нищо добро. Компромисът е допустим тогава, когато се правят някакви козметични промени. Когато ситуацията изисква фундаментална промяна, компромисът не може да произведе нищо добро.В случая говоря за Закона за уврежданията и Закона за лична помощ. Законът за социалните услуги също е едно особено творение. Плод на компромис и то от самото му начало.Със сигурност е важно социалните услуги да бъдат извадени от Закона за социалното подпомагане, въпросът е дали има нужда от специален закон за социалните услуги. Със сигурност Законът за уврежданията ще бъде изключително тежък за работа. Вероятно ще налага някакви компромиси, защото този закон трябва да обърне политиката по уврежданията с хастара навън. Трябва много фундаментално да се промени всичко - от разбирането на увреждането като медицински проблем до подкрепата, която трябва да получават хората на индивидуално ниво, без да пропускаме всичко, което трябва да се направи по отношение на достъпността. Тук е именно е моят проблем, свързан със социалните услуги. Специални социални услуги има тогава, когато услугите за гражданите, не са достъпни за хората с увреждания. Тогава се налагат специални услуги. Конвенцията на ООН за правата на хората с увреждания изисква всички услуги, както и цялата среда да бъдат достъпни и дружелюбни за хората с увреждания. Ако това се случи, няма да има нужда от специализирани услуги за хората с увреждания.Изключение са техническите помощни средства. Оттам нататък дневни центрове, нощни центрове и не знам още какви са абсолютно ненужни, ако средата е достъпна. Като казвам достъпна среда - нямам предвид само физическа достъпност, но и достъп до самите услуги. Виждате, че има конфликт още от самото начало.Вече се започна полемика, която е още в много начален стадий, но трябва да бъде завършена - дали законът да се казва Закон за хората с увреждания или Закон за уврежданията. Това е много важен спор, защото колкото и да изглежда схоластичен, нека не забравяме, че има цяла наука - социална лингвистика, която не случайно възникнала. Тя възниква поради факта, че става пределно ясно, че езикът, който ползваме формира нагласи. Съответно нагласите формират речника. Така че е много важно, дали ще кажем, че правим Закон за хората с увреждания или Закон за уврежданията.Аз отстоявам през цялото време наименованието Закон за уврежданията по две причини. Първо, защото увреждането, както и Конвенцията го заявява, категорично и България я е ратифицирала - уврежданията са социално явление. За да ги разбираме като такива, трябва да разглеждаме, както самите хора с увреждания, така и средата, в която те функционират. Затова говорим за Закон за уврежданията. Този закон трябва да съдържа основно две посоки на работа - адаптиране на средата и подкрепа за всеки човек с увреждане, съобразно неговите потребности. Не вида и степента на увреждане да са водещи, а индивидуалните потребности на човека.Тоест социалната оценка да е водеща? Аз лично не искам да я наричам социална оценка. Тук непрекъснато се спекулира със социална и медицинска оценка.Твърдя, че водеща трябва да е оценката на потребностите на човека в общия социален контекст на развитие. Потребностите на човек, който живее в София, който е на 30 години и има висше образование и иска да работи подлежат на оценка, която би трябвало да произведе един вид подкрепа и като количество и като тип и то на определена стойност. Та би следвало да позволи на този човек да работи, съобразно своето образование, а не съобразно увреждането, което има. Увреждането не е статут. Не случайно Конвенцията определя увреждането като \"бариерите в средата, които пречат на хората с трайни функционални дефицити да участват наравно в обществения живот\". Не е проблем моят полиомиелит, който съм изкарала преди 60 години.Проблемът е, че някъде няма асансьор и аз не мога да се кача по стълбите.Законът трябва да бъде наречен Закон за уврежданията, именно за да включи в своите разпоредби решения на онези казуси на недостъпност на почти всички публични системи в държавата.Това именно предизвиква необходимостта от специализирани услуги в държавата. Докато няма достъпност на публичните системи винаги ще има нужда от един паралелен свят. Това е нещото, което Конвенцията не допуска. Конвенцията казва не. Този паралелен свят трябва да бъде постепенно ликвидиран. Хората с увреждания трябва да бъдат включени в обществото и затова ние ще настояваме да бъде Закон за уврежданията. Колеги от национално представителни организации настояват да бъде Закон за хората с увреждания. Ако го направим Закон за хората с увреждания рискуваме да изпуснем този много широк социален контекст - който е най-важният. Най-важното е да има асансьор или да има рампа. Второто нещо, което е много важно - това уродливо творение на комунизма, наречено ТЕЛК и най-вече статутът, който има документът, издаван от ТЕЛК.Има ли политическа воля, усещате ли подкрепа, за да се премахне ТЕЛК?Ако трябва да отговоря директно - отговорът ми е незнам. ТЕЛК-ът е в едно друго министерство по здравеопазването, а цялата политика по уврежданията е в социалното министерство.В социалното министерство има воля за промяна на политиките, но ТЕЛК-ът е в друго министерство. Остава извън полезрението на това министерство, в което има воля. Сега някой ще си помисли, че живеем в една държава - имаме едно правителство и когато има воля от страна на едно министерство, би трябвало да има и адекватна воля и от страна на другото министерство, защото те би трябвало да работят в синхрон. Някъде нещо тук се пука.Това, което знам, че от Министерство на здравеопазването не излизат сигнали на воля да се премахне статутът на ТЕЛК-а. Той е много удобен за много хора, най-вече за ТЕЛК-овете, за национално представителни организации на и за хора с увреждания. Там се трупат диагнози. Всяка диагноза има по даден процент загуба на работоспособност спрямо здрав човек. Абсолютно безумие като теза! Най-накрая една математическа формула, която те я слагат в един компютър и излиза накрая 87% изгубена работоспособност. Оттук следват автоматично всички социални права - от пенсия поради инвалидност до добавка за интеграция.А има ли воля тогава да се развърже ТЕЛК-ът от въпросните социални права? При нас има не само воля, а решимост. Като представител на една доста голяма група активни хора с увреждания, на които ТЕЛК-ът просто им пречи. Дали ще успеем да предизвикаме воля и в здравното министерство, незнам. От страна на социалното министерство има разбиране за проблема.Защото това е основна пробойна в НОИ?Първо, че е основна пробойна в НОИ, второ ТЕЛК-ът поражда всички останали социални права. Ако има ТЕЛК и той е със същия статут, няма да има нужда от никаква социална оценка, защото това по закон е ненужно. Има едно решение - просто и елементарно. ТЕЛК-ът да си остане в Министирество на здравеопазването, но да не бъде документът, който решава дали аз имам увреждане или нямам увреждане и оттам нататък да произтичат всички мои права.Дали до там ще стигне добрата воля много зависи, както от министър Петков, така и от премиера Борисов. Ако това се направи, ТЕЛК-ът ще си остане, но той няма да има никаква роля.Мая Манолова се ангажира със Закона за личната помощ, защо?Странното е, че всички се активизираха в най-неподходящия момент. Този Закон за личната помощ е идея на Центъра за независим живот от преди 15 години. Ние с група юристи и хора с увреждания като организация разработихме проектозакон за личната помощ буквално преди 15 години. И сме го внесли - Цецка Цачева беше тогава първи мандат председател на Народното събрание. Той отвисява там с години.Срещаме се с Мая Манолова по нейна инициатива. Тя като омбудсман реши, че ще прояви законодателна инициатива като внесе проектозакон за лична помощ като инициатива на омбудсмана. До голяма степен той стъпва на проектозакона, който нашата организация разработи преди 15 години с някакви дребни промени. Дали ще успее - това би било добре. Той няма да има отношение към Закона за уврежданията или Закона за социалните услуги. Той може да функционира и е добро решение. Надявам се министър Петков и Мая Манолова да намерят общ език и да не се припознае законопроекта като политическа битка, защото тя не е. Поне за нас хората с увреждания - това не е политическа битка. Това е битка за живота.Ако погледнете, колко човека са в залата с колички ще си дадете сметка, че те са тук благодарение на това, че има \"Асистент за независим живот\" като услуга на Столична община. Колкото и да е уродлива и некачествена. Все пак я има. Наистина хора с много тежки увреждания, ако могат да живеят независим живот, то е само благодарение на асистентската услуга. Услугата личен асистент, не следва да се бърка с болногледач. Така както един професор има нужда от асистент в университета, така и човекът с увреждане има нужда от асистент, за да прави нещата, които той самият не може. Не да взима решения, не да му казва кое полезно, кое е вредно, не да го води на рехабилитации и да го мачкат - а да има възможност да каже: искам да отида на купон - асистентът да го заведе на купон, искам да отида на жена - да го заведе на жена.", "date": "2018.06.12", "title": "Волята за премахване на ТЕЛК-а зависи и от премиера Борисов"}
{"url": "https://news.bg/crime/tehnicheski-problem-e-nay-veroyatniyat-stsenariy-za-padnaliya-mi-17.html", "text": "Няма данни за човешка грешка. Вероятно става въпрос за технически проблем, който е възникнал по време на извършаване на летателно-учебното занятие. Това заяви пред БНТ говорителят на главния прокурор Румяна Арнаудова във връзка с  край Пловдив.По думите на Арнаудова към настоящия момент продължават действията по разследването на инцидента, което се ръководи от Военно-окръжна прокуратура.\"Това, което можем също да съобщим е, че е възникнал вероятно технически проблем и в рамките на 3 секунди вертолетът е паднал от 20 метра височина. С изключително тежки последици, със загинали двама пилоти. Съболезнования за близките им\", заяви говорителят на Цацаров.Стана ясно, че падналият военно-транспортен вертолет Ми-17 е водил военния парад в София на 6 май.През миналата година той е преминал ремонт в ТЕРЕМ \"Летец\" в София. Хеликоптерът можел да лети още 200 часа, преди да отиде отново за ремонт. Машината е собственост на авиобаза \"Крумово\".Припомняме, инцидентът стана вчера, 11 юни, около 20.30 часа. По време на планов полет на височина от 50 метра, машината губи баланс и пада, като избухва пожар.При инцидента загинаха двама души, а трети беше ранен. Загинали са командирът на екипажа Пламен Пантелеев и помощник-пилотът Стоян Неделчев. Третият член на екипажа - бордният инженер Алексей Каменов, е хоспитализиран и е в съзнание.Пострадалият е настанен във ВМА. Състоянието му е стабилно, съобщиха от здравното заведение. Пациентът е контактен и адекватен. Продължават вторичните прегледи и изследвания на пострадалия.Припомняме, в началото на юни миналата година. Тогава най-тежко пострадалият капитан Георги Анастасов почина.Тримата военни пилоти бяха извадени от свои колеги от фрегатата \"Дръзки\".", "date": "2018.06.12", "title": "Технически проблем е най-вероятният сценарий за падналия Ми-17 "}
{"url": "https://news.bg/int-politics/tramp-i-kim-obyadvat-sachetanie-ot-zapadni-i-aziatski-vkusove.html", "text": "Какво има за обяд - президентът на САЩ Доналд Тръмп и севернокорейският лидер Ким Чен-ун се срещат на работен обяд, който съчетава вкусовете на Изтока и Запада по време на тяхната историческа среща в Сингапур.Според меню, споделено от Белия дом, двамата лидери ще започнат с предястие с коктейл скариди и салата с авокадо, ястие от зелен манго с лайм и мед и пресен октопод, корейски пълнени краставици.Основните ястия включват ребра, поднесени с картофени дофини и броколи на пара, сос от червено вино, сладко-кисело хрупкаво свинско и пържен ориз \"Янгджоу\" с домашно приготвен лют сос, както и ястие от Корея, наречено \"Даегу джорим\", което е морска треска обвита със соя, с репички и азиатски зеленчуци.За десерт, Тръмп и Ким и техните делегации ще могат да избират от тарталета с ганаш от черен шоколад, ванилов американски сладолед \"Хааген-Даз\" с тропезиен с череша. ", "date": "2018.06.12", "title": "Тръмп и Ким обядват съчетание от западни и азиатски вкусове"}
{"url": "https://news.bg/crime/arnaudova-v-zavoda-midzhur-ne-se-spazvat-elementarni-iziskvaniya.html", "text": "В завода за боеприпаси \"Миджур\" в Горни Лом са липсвали минимални изисквания по въоръжена охрана на взривните вещества. Това се дължи на оператора - фирмата \"Видекс\", както и липса на договор за наем. Това заяви пред БНТ говорителят на главния прокурор Румяна Арнаудова във връзка с разпоредената спешна проверка на Върховна административна прокуратура /ВАП/ на територията на завода.Арнаудова коментира, че според данните, с които разполага Върховната административна прокуратура, на територията на завод \"Миджур\" в общо 5 склада се съхраняват огромно количество взривни вещества и прибори за взривяване - повече от 190 хиляди мини и повече от 90 тона барут.По думите на Арнаудова липсва и специална сигнализация за ранно оповестяване на населението, компетентните органи и на самите работещи в завода в случай на злополука.Припомняме, установи няколко нарушения:- в нарушение на чл.32 от Закона за оръжията, боеприпасите, взривните вещества и пиротехническите изделия /ЗОБВВПИ/ от \"Видекс\" АД не е представен договор за осигуряване на въоръжена охрана за обектите - 5 бр. взривни складове, в които се намират изброените вещества;- не са представени документи за изпълнение чл.14 от ЗОБВВПИ, според който \"Видекс\" АД трябва да разполага със собствени или наети складови помещения;- в завода няма локална система за оповестяване за осигуряване на ранно предупреждение на персонала, компетентните органи и населението съгласно чл.35, ал.3,т.5 от Закона за защита при бедствия /ЗЗБ/.От Върховната административна прокуратура са съобразили, че неспазването на нормативните изисквания може да доведе до опасности за широк кръг лица предвид потенциалната опасност на въпросните вещества. Случаят е особено спешен и изисква незабавна намеса от компетентните органи според ВАП.По данни на Нова в завода се съхраняват над 190 000 боеприпаси и над 90 тона тротил. Заводът се намира само на 2 километра от селото. Според местните жители заводът представлява една цъкаща бомба.Стана ясно и че през 2017 г. сигнал за наличието на огромното количество необезопасени боеприпаси в завода подава Димитър Димитров, който преди 4 години губи 26-годишния си син при трагедията в завода.\"Подадохме сигнал до всички институции в България - президента, министър-председателя, главен прокурор, областният управител, както и кметът на Община Чупрене. Оттогава до днес нито една от тези институции не се заинтересува какво се случва в завода в Горни Лом\", обясни за Нова Димитров.По думите му в момента заводът е собственост на \"Миджур мениджмънт констръкшън, която е регистрирана на офшорна зона на Сейшелските острови.Темата коментира и кметът на община Чупрене Ваньо Костин. Според него настоящата проверка в завода е заради последния сигнал, който е подаден от местната управа до главния прокурор и до премиера Борисов след дебати в общински съвет.\"Тези боеприпаси си стоят там и това поражда страх в хората да не се повтори ситуацията от 2014 г. В момента в завода работят около 15 души\", допълни Ваньо Костин.Припомняме, на 1 октомври 2014 г. бе . Други двама бяха ранени. по делото. За  и причинени телесни повреди на други двама под отговорност е подведен собственикът на .Бившата отговорничка за безопасността на труда Палма Иванова е обвинена за смърт по немарливост.Бившият началник в МВР Божидар Василев и бившата директорка в икономическото министерство  за престъпления по служба.загинаха 15 души. Заводът е . Два пъти е отнеман лиценза на дружеството. От 2008 г. там са загинали 21 души.Официалната информацията за  се забави значително. Първоначално бе съобщено за три пострадали жени, които са били на . Порталът е на около 1 км от фабриката.До преди година там имаше , предназначени за утилизация.Четири , макар че имаше  на прокурор.", "date": "2018.06.12", "title": "Арнаудова: В завода \"Миджур\" не се спазват елементарни изисквания"}
{"url": "https://news.bg/society/mayki-na-detsa-s-uvrezhdaniya-prodalzhavat-protestite-ostavka-ne-sa-iskali.html", "text": "\"Бяхме силно изненадани от , защото вчера до към обяд почти всичко беше наред. Имахме уверенията, че закон ще бъде внесен и бяхме готови да вдигнем палатковия лагер. Ние не сме искали оставката на социалния министър, оставаме тук до Закон за личната помощ\", коментира пред БНТ една от майките на дете с увреждания, които . \"Това беше първият социален министър,това вече е седми протест, с който проведохме някакви разговори, беше благосклонен и мога да кажа, че беше от части на наша страна и беше благосклонен текстовете да влязат в парламента\", обясни Олга, майка на 21-годишно момиче с увреждане.Майката не може да си обясни, кому е необходима тази оставка и какво я е предизвикало. Не знае дали социалният министър може да се върне, но застават зад него и протестите продължават\"С новия закон настъпихме много интереси. Ние поискахме нещо простичко, което за първи път министър разбра - не на калпак, а на всеки според потребностите и възможностите на държавата. Това е първият министър, който разбра, че ние пари не искаме, напротив, дадохме му идеи, с които искахме да облекчим данъкоплатците\", допълни Венелина Казанджиева, майка на 27-годишно момче с увреждане.В създалата се ситуация майките могат да организират и по-мащабен протест за оставката на целия кабинет. \"Диалогът с министъра бе ползотворен, работеше се с представителите на всички организации \"на\" и \"за\" хората с увреждания. Проблемът е много по-сложен, тъй като става въпрос за редица закони - Законът за хората с увреждания, за социалните услуги, за личната помощ. Има още редица други нормативни актове, свързани с промяната на експертизата за вида и степента на увреждането\", обясни Минчо Коралски, изпълнителен директор на Агенцията за хората с увреждания.Според него, трябва да се смени парадигмата, че отговорник за хората с увреждания е социалният министърът, което е невярно. \"Политиката за хората с увреждания е хоризонтална и няма специална политика за хората с увреждания. Те са хора като всички останали и трябва средата и образованието да са достъпни, за да ги виждаме сред всички останали\", обясни той.Майките на деца с увреждания организират протест в Русе в защита на Бисер Петков. \"Не очаквахме социалният министър Бисер Петков да си подаде оставката. Не само сме изненадани, а сме шокирани от това, което се случи. Точно започна да се работи по Закона за личната помощ, даже вчера Мая Манолова е предложила на министъра нашия закон, Бисер Петков го е подкрепил и е предложил на следващия ден да говори с майките, за да обсъдят важните точки в закона. Два часа по-късно Бисер Петков беше подал оставка. Ако министър Петков не бъде върнат на поста си, ние ще стартираме протест в негова подкрепа\", коментира пред НоваТВ Гергана Маврова.\"Тази оставка е абсолютно неочаквана. Не само неочаквана, тя е шокиращо изненадваща. За първи път виждаме някой да подава оставка, когато започва да работи. По-скоро да се иска оставка, защото ние не вярваме, че тази оставка е подадена доброволно\", коментира Грета Аспарухова.\"Настъпени са много интереси с протеста и оставката на Бисер Петков е най-елегантният начин за решаването на казуса. Кой отряза главата на министъра, Защото това не са майките на децата с увреждания ... Никога не семе говорили за оставки. Дори вчера имаше разговори с министъра и всичко беше наред. Законът за личната помощ е готов ... Законът ще се внесе в зала и след няколко часа министърът подава оставка... Кой му отряза главата\", коментираха и пред БНР майките от палатковия лагер до парламента.\"Настъпихме интересите на кастата на ТЕЛК, на организации, които считат, че са най-компетентни по проблемите на инвалидите. Опасения изпитва и бизнесът с технически средства, който е на ръба на закона. Остава необяснима реакцията на правителството. Много искам да вярвам, че премиерът Бойко Борисов е подведен\", коментират протестиращи.\"Общо взето това е боксовата круша на Министерския съвет. Това са хората, които знаят проблемите и знаят, че не всичко може да бъде решено. Това повлия в конкретната ситуация\", коментира бившият социален министър Иван Нейков и допълни, че в цялото правителство, столът на социалния министър е най-горещ.\"Той от изключително много години работеше в сферата на социалното осигуряване - една от най-сериозните сфери, но дойде в МТСП в ситуация, в която ефектът от кризата се проявяваше все по-силно. Много от хората, които очакват нова социална политика вече им се беше изчерпало търпението и започнаха един след друг конфликти. Всичко това малко или много влияе върху човека, който трябва да носи този товар върху гърба си\", допълни Нейков.Припомняме, през април имаше напрежение между предложените  (ТЕЛК) и хората, които тези промени засягат. По указание на премиера промените бяха изтеглени на 10 април.Въпреки оттеглените нормативни документи хората с увреждания, които бяха решили да протестират, . Председателят на Съюза на слепите в България - Васил Долапчиев възмутено обясни, че по света няма подобно . Навсякъде индивидуално се оценява работоспособността.Той уточни, че на 1 март 2018 г. са връчили протестна нота на министъра на труда и социалната политика - Бисер Петков, и са напуснали Националния съвет за интеграция на хората с увреждания, където въпросните промени са обявени. Министърът отговори на протестната нота и изтъкна, че е изнесена невярна информация.През април  от промените. Изготвя се  за сънародниците ни със специални потребности.Припомняме, в три града вече има протест на родители на деца с увреждания. Първата палатка бе разпъната срещу , .Вчера Бисер Петков заяви, че  в Евросъюза. \"Това е и предизвикателството - да се работи за повишаване на доходите. Основният начин за повишаване на доходите е чрез трудовата заетост\", обясни той.По време на среща в Бобов дол с миньорите от рудник \"Бобов дол\", които ще останат безработни, . Това стана по обяд на 11 юни 2018 г.", "date": "2018.06.12", "title": "Майки на деца с увреждания продължават протестите, оставка не са искали"}
{"url": "https://news.bg/crime/tsatsarov-preporachva-na-borisov-da-se-promeni-dogovorat-s-yulen-za-park-pirin.html", "text": "Главният прокурор Сотир Цацаров препоръча на премиера Борисов и цялото правителство да се предприемат незабавни действия и решения за изменение и допълнения на концесионния договор на дружество \"Юлен\" АД за Национален парк \"Пирин\".Препоръката на Цацаров идва във връзка с проверка на прокуратурата. На 26 февруари тази година във Върховната касационна прокуратура е постъпил сигнал от ПП \"Зелените\", според който са извършени престъпления във връзка с изпълнението на договор за предоставяне на концесия на територията на Национален парк \"Пирин\", на дружество \"Юлен\" АД. В сигнала имало и твърдения за незаконосъобразно разходване на средства от държавния бюджет за субсидиране на Българска федерация по ски.Наредена е лична проверка от прокурор от Върховна касационна прокуратура, в хода на която прокурорът преценил, че се налага договорът да бъде променен. Цацаров напълно споделя това предложение, както и всички изводи, направени в него в хода на проверката.При така установената фактическа обстановка, наблюдаващият прокурор е счел, че са събрани всички относими документи и се налага изпращане на предложение до Министерски съвет с правно основание за предприемане на спешни действия за вземане на решение за изменения и допълнения в договора между МС и \"Юлен\" АД от 21 декември 2001 г. за предоставена концесия. Препоръката на Цацаров е изпратена лично до премира Борисов. В нея главният прокурор пише, че Министерският съвет трябва:- да предприеме незабавни действия за изменение и допълнение на концесионния договор от 21 декември 2001 г. с \"Юлен\" АД за част от територията на Национален парк \"Пирин\", община Банско, \"Ски зона с център Банско\". Промяната на договора трябва да се извърши при съобразяване с разпоредбите на действащото законодателство;- да предприеме незабавни действия за осигуряване на пълно съответствие на ползваната от концесионера площ с тази по концесионния договор (99,55 ха, съгласно Териториално устройствен план (ТУП) на извънселищна територия \"Ски зона с център гр. Банско\", индивидуализирана с координатите на точки от № 1 до № 252 в координатната система \"1970г.\" по чупките на външната граница на ски зоната).Междувременно от преписката от проверката на прокурора от Върховна касационна прокуратура са отделени материали, касаещи разходване на средства от държавния бюджет по договори между Българската федерация по ски и Министерство на младежта и спорта.Преписката е изпратена до Софийската градска прокуратура за допълнителна проверка.Работата по преписката на Върховната касационна прокуратура продължава с възложен служебен контрол на прокурорски постановления за отказ от образуване на досъдебно производство по сигнали за допуснати нарушения и неизпълнение на концесионния договор от 21 декември 2001 г., сключен между МС и \"Юлен\" АД, пишат още от прокуратурата.", "date": "2018.06.12", "title": "Цацаров препоръчва на Борисов да се промени договорът с \"Юлен\" за парк \"Пирин\""}
{"url": "https://news.bg/politics/jotova-kritikuva-evropredsedatelstvoto-za-obshtnostite-ni-v-zapadnite-pokraynini.html", "text": "Вицепрезидентът Илияна Йотова критична към европредседателството ни, защото не са поставени ярко интересите на българските общности в Западните покрайнини на дискусия на тема: \"Българските общности в Западните Балкани-ключов фактор в процеса на присъединяване на страните към ЕС\".Темата за българските общности в Западните покрайнини е трябвало да залегне в срещата ЕС-Западни Балкани, според Йотова. Очаквах повече категоричност, сподели тя. За Европа Балканите продължава да е кутията на Пандора, посочи Йотова. По думите й страхът надделял в евролидерите.Политиките за Западните Балкани трябва да продължат. България познава региона, заяви вицепремиерът Валери Симеонов. Страната ни е върнала темата за Западните Балкани в полезрението на ЕС. Той се обяви за развитие на региона. Сънародниците ни искат свързаност.Симеонов очаква Косово да признае българското малцинство на нейна територия скоро. Страната ни щяла да работи активно с партньорите си от региона, за да са подготвени за предизвикателствата пред тях. Пътят на евроинтеграцията нямало да е лек, но с наша помощ Западните Балкани щели да си спестят нашите грешки.\"Между София и Брюксел не бива да остават забравени територии, тук, в тази част на Европа. Защото, вие, уважаеми сънародници, не живеете в покрайнините, а в един от най-старите и богати на държавност и култура региони на Европа\", обясни Йотова.Според вицепрезидентът има много неизползвани възможности, които дават местните национални законодателства на българите, признати за малцинство. \"Бяхме по-активни до признаването на българското малцинство в Албания, отколкото от решението досега\", коментира тя.\"Ако съществува целенасочена политика на българската държава към сънародниците ни навън, тя е в сферата на образованието и културата. Но и там има какво още да постигнем. Проблемът с тромавата процедура по получаване на българско гражданство изисква промяна в най-малко три закона\", допълни Йотова.", "date": "2018.06.12", "title": "Йотова критикува европредседателството за общностите ни в Западните покрайнини"}
{"url": "https://news.bg/int-politics/gartsiya-i-byurm-se-razbrali-za-severna-makedoniya.html", "text": "Атина и Скопие са много близо до постигането на споразумение за разрешаване на продължаващия от няколко десетилетия спор за името на Бившата югославска република Македония (БЮРМ). Това обявиха гръцки правителствени служители, цитирани от \"Ройтерс\".Според различни гръцки и македонски медии договореното име е Република Северна Македония, но официално потвърждение за това все още няма.Спорът блокира надеждите на югозападната ни съседка да се присъедини към Европейския съюз и НАТО. И двете страни се стремят да разрешат спора преди срещата на върха на ЕС в края на юни.Гръцкият премиер Алексис Ципрас и неговият колега Зоран Заев се очаква да обсъдят въпроса по телефона по-късно днес, като се очаква след него да обявят окончателно решение на проблема.\"Споразумение може да бъде обявено дори днес\", подчертава гръцки правителствен служител, който пожелал да остане анонимен.Ако се окаже, че в крайна сметка БЮРМ оттук нататък ще се казва Северна Македония, това тутакси поражда въпроса за българската Пиринска Македония, която географски е тъкмо в северната част на географската област Македония. По логиката на гърците, които твърдят, че името Македония е скрита или явна териториална претенция към тяхната област Македония, това би означавало България също да се опита да защити Пиринска Македония от териториални претенции.", "date": "2018.06.12", "title": "Гърция и БЮРМ се разбрали за Северна Македония?"}
{"url": "https://news.bg/economics/tehnologiite-nyama-da-izmestyat-horata-shte-im-dadat-poveche-vreme-za-tvorchestvo.html", "text": "За автоматизацията на работата вече се говори все по-често, но винаги в бъдещe време. Но тя всъщност отдавна е тук и сложните системи с изкуствен интелект правят работата ни по-лесна и по-важното, правят нас по-продуктивни.Как се случва това и верен ли е митът, че роботите ще доведат до загуба на работни места? Говорим с Пол Харди, директор \"Иновации\" за ЕМЕА на.Калифорнийската компания предлага на своите 5 000 клиенти иновативна платформа, която отключва потенциала на фирмите и им помага да се адаптират далеч по-бързо към промените в бизнеса. Пол Харди е в България по покана наКакво всъщност е ServiceNow?ServiceNow е основана през 2004 година от Фред Лъди с основната цел да помогне на служителите да подобрят своята продуктивност. \"Именно това бе основната цел и двигател на измисленото и изграденото от него\", казва Харди пред Money.bg. 14 години по-късно тази платформа дава безценни възможности на компаниите в широк спектър от сектори, като им помага да управляват по-добре процесите в информационните технологии, сигурността, човешките ресурси и обслужването на клиенти. Показателно за успеха на идеята е полученото първо място в класацията на престижното бизнес издание Forbes за \"Най-иновативни компании\" - ServiceNow е поставена преди компании като Amazon, Tesla и много други, посочва той.Платформата е в \"облака\". Сама по себе си тя предлага основни възможности като инструменти за одобрение, работни потоци, известия и портал за услуги. Но се различава и благодарение на използването на машинно обучение и изкуствен интелект, което дава възможност на компаниите да излязат \"с едни гърди напред\" благодарение на прогнозните анализи и доклади. Допълнително върху самата платформа могат да бъдат създадени различни приложения и модули, които позволяват на всички отдели в компанията да се възползват от възможностите на платформата, подчертава Харди.\"Освен това имаме възможността да автоматизираме много процеси, които са част от бизнеса отдавна. Например създаването на акаунти или инсталирането на софтуер на компютрите на служителите - чак до възможността платформата да \"говори\" с други услуги и системи и да ги \"помоли\" да съгласуват или организират други услуги във външните платформи\", посочи още той.Защо е нужна автоматизацията?Скорошно изследване под името \"The State of Work\", проведено от ServiceNow, показва, че 2 дни от 5-дневната работна седмица на всеки служител отиват в досадни и рутинни задачи. \"Най-важното е как да помогнем на служителите в дадена организация да свършат работата, за която са наети и да оставим машините и технологиите да се справят с еднообразните, повтарящи се и до някаква степен скучни задачи, които се появяват всеки ден\", обясни Харди.И резултатите сред 5 000-те клиента са налице: \"Виждаме драматично увеличение на продуктивността на служителите\". В България, благодарение и на, сред тях виждаме имена като Raiffeisenbank и ActivTrades, както и компании от производствената, софтуерната и фармацевтичната индустрии. В световен мащаб 800 от 2000-те най-големи клиенти ползват платформата.\"Не предвиждаме, че машините ще заменят хората, а по-скоро, че ще им дадат възможност да вършат по-добре своята работа. Опитваме се да махнем \"шума\", за да могат служителите да свършат работата, за която са наети\", казва още Пол Харди.Той посочи също, че според друго изследване, до 2021 г. работата, която служителите извършват, ще се увеличи двойно заради допълнителни процеси, които отнемат от времето им, но не им позволяват да разкрият потенциал и да допринесат за развитието на компанията. \"Рутинните ежедневни задачи обаче могат да бъдат автоматизирани от технологиите и хората да използват работното си време за креативни задачи и решаване на нестандартни предизвикателства\", посочва още Харди.През 2017 г. ServiceNow постига приходи от 1,933 млрд. долара. Компанията дава работа на 6000+ души.Коя е ITCE?ITCE притежава над 20 години опит в извършването на консултантски услуги, обучения и сертификации в областта на управлението и информационните технологии. Компанията предоставя цялостни решения в областта на Agile, DevOps, Облачни решения, Управление на ИТ услуги, Бизнес Анализ, Управление на Проекти, Управление на ИТ Сигурност и Enterprise Architecture.ITCE е партньор на ServiceNow за 16 страни в Централна и Югоизточна Европа и единственият акредитиран партньор в България от 2014г. насам. Компанията развива консултантски услуги за изграждане на стратегия и максимизиране на ползите от ServiceNow, внедряване на платформата и предоставяне на акредитирани ServiceNow обучения по официалните програми и сертификационни пътеки.", "date": "2018.06.12", "title": "Технологиите няма да изместят хората, ще им дадат повече време за творчество"}
{"url": "https://news.bg/disasters/11-zaginali-sled-sblasak-mezhdu-katamaran-i-shlep-v-r-volga-v-rusiya.html", "text": "11 души са загинали, след като шлеп и претъпкан катамаран са се сблъскали в руската река Волга, изхвърляйки хора извън борда във водата.От Министерството на извънредните ситуации уточняват, че спасителните операции са приключили, след като спасителите са открили тялото на 11-ата жертва, която е жена.Допълва се, че петима души са били спасени след сблъсъка късно снощи близо до град Волгоград, от които трима са били откарани в болница.Причината за катастрофата засега остава неизвестна.Руската държавна агенция ТАСС цитира неназован спасител, който посочил, че катамаранът, който е превозвал 16 души, може да е пренебрегнал навигационните правила или да не е успял да види шлепа навреме, за да избегне сблъсък.ТАСС цитира също така Руската федерална агенция за морски и речен транспорт, която подчертава, че катамаранът не е разполагал с необходимите документи и идентификационни светлини.", "date": "2018.06.12", "title": "11 загинали след сблъсък между катамаран и шлеп в р. Волга в Русия"}
{"url": "https://news.bg/crime/mlechen-bos-e-v-aresta-za-ukrivane-na-danatsi.html", "text": "Собственик на млечна компания реализирал търговски оборот за над 50 млн. лв. е платил данъци под 50 хиляди лева. Това стана ясно по време на пресконференция в прокуратурата. Данните за организираната престъпна група от трима души бе оповестена след разследване за извършване на данъчни престъпления от Спецпрокуратурата и ГДБОП.Установен е собственик и управител на търговско предприятие за млечни изделия, който е извършвал регистрацията на десетки търговски дружества, реализирал фиктивен търговски оборот и приспадал неправомерно данъчен кредит. Осуетявал е плащането на данъчни задължения в рамките на четири месеца в размер на 900 хиляди лева. Вероятно за целия инкриминиран период размерът би бил много по-голям. Освен задържания собственик на млечна компания е постановена мярка \"парича гаранция\" от 50 хиляди лева и още едно лице.Законът предвижда за осуетяване на плащането на дънъци в особено големи размери - конфискация на имуществото и налагане на възбрани и запори на недвижимо и движимо имущество. В процеса на наказателното производство и при неговото финализиране ще бъде обезпечено имуществото, върху което да бъде наложена конфискация.Едно от лицата е осигурявало документален поток - фактури с нереални доставки, въз основа на които се е приспадал данъчен кредит. Ще бъде разследван и периодът юни 2017 до финалния април 2018 г. Стана ясно, че ръководителят на групата, ползвал различни механизми, чрез които се осуетяват плащането на данъчни задължения.Прокурор Кирил Пейчинов посочи, че са извършени обиски на адреси в Русе, Пазарджик, София, Велико Търново, Търговище. Претърсени са 14 офиси на фирми и осем адреса на физически лица. Иззети са компютърни и информационни системи, счетоводни документи , които имат отношение към предмета на разследване.Той даде пример със село Бистрица, Софийско, където дори са се намерили и иззели схеми, които онагледяват престъпната дейност.Разпитани са множество свидетели. Предстои да бъде повдигнато обвинение и на третото лице.", "date": "2018.06.12", "title": "Млечен бос е в ареста за укриване на данъци"}
{"url": "https://news.bg/int-politics/iran-predupredi-severna-koreya-da-ne-priema-yadrena-sdelka-s-tramp.html", "text": "Иран предупреди Северна Корея да не приема каквото и да е ядрено споразумение с американския президент Доналд Тръмп, тъй като той по всяко време може да промени решението си и да се откаже, съобщава \"Асошиейтед прес\", цитирайки полуофициалната иранска новинарска агенция \"Фарс\".\"Изправени сме пред един човек, който отменя своя подпис под споразумение, докато се намира в чужбина\", изтъкна говорителят на иранското правителство.Иранците имат предвид действията на Тръмп от миналия месец, когато той изтегли САЩ от ядреното споразумение между Техеран и световните сили, сключено през 2015 г. Тръмп също така обяви налагането на най-високото равнище на икономически санкции срещу Техеран, докато не бъде сключено ново споразумение. ", "date": "2018.06.12", "title": "Иран предупреди Северна Корея да не приема ядрена сделка с Тръмп"}
{"url": "https://news.bg/politics/borisov-lipsva-na-anton-kutev.html", "text": "Водевил.Така социалистът Антон Кутев определи развитието около , който остава на поста си.Това е най-кратко уволненият министър, по думите му.\"Борисов да поеме отговорност за хората с увреждания\", настояват от \"Позитано\" 20.Исканията им касаят и финансовия министър, както и здравния министър.\"Борисов се опитва да избяга от всичко\", категоричен бе Кутев. Хората с увреждания имали проблеми и премиерът трябвало да ги реши.\"На мен Борисов ми липсва\", натърти Кутев. Премиерът трябвало да е на мястото.Нищо не се случвало за решаване на проблемите на хората с увреждания. С ГЕРБ също нямало съвместни действия.Скоро левицата внася свой проект за хората с увреждания.", "date": "2018.06.12", "title": "Борисов липсва на Антон Кутев"}
{"url": "https://news.bg/crime/65-79-hektara-ot-park-pirin-nad-kontsesiyata-polzval-yulen.html", "text": "Геодезично проучване сочи, че ползваната площ от \"Юлен\" е различна от тази, за която е сключен концесионния договор. Концесионерът \"Юлен\", който използва 164,78 хектара, има договор за предоставяне на 95,5 хектара. \"Тоест концесионерът в продължение на 17 години използва с 65,79 хектара повече от предоставената му по силата на договора за концесия площ\", обясни на брифинг говорителят на главния прокурор Румяна Арнаудова.Тя аргументира  за изменение на концесионния договор с \"Юлен\" в съответствие със законовите разпоредби. Предложението беше обявено тази сутрин и е адресирано до премиера Бойко Борисов.Арнаудова припомни, че на 26 февруари от ПП \"Зелените\" е подаден сигнал до главния прокурор за това, че са налице множество сигнали за неизпълнение на задълженията на концесионера, както и че са налице данни за извършени престъпления, че са налице твърдения и данни за това, че се  и в противоречие със закона в частност се визира Българската федерация по ски.Проверката е в няколко направления, обясни Арнаудова. По отношение решението да се сезира Министерски съвет тя констатира, че по това направление прокуратурата не би могла да извърши други действия.Относно експлоатирането на част от националния парк \"Пирин\" е възложен служебен контрол на отказите, постановени от районната и окръжната прокуратура в Благоевград, които са приемали постъпвалите сигнали за недостатъчно обосновани. Стана ясно, че има 18 отказа за 14 години.\"Този контрол не е приключил. Имаме две постановления за отказ, които са отхвърлени от Апелативна прокуратура София\", обясни Арнаудова.Относно въпросът кой е собственик на \"Юлен\" - прокуратурата е изискала и от Търговския регистър и от Софийски градски съд необходимите документи. Резултатите от проверката дали е налице свързаност между собственика на \"Юлен\" и председателя на Българската федерация по ски, ще бъде обявена на по-късен етап.Собственици на \"Юлен\", според Търговския регистър са: \"Пирин турист\" ООД със 7 акции, Община Банско - 9 777 акции, \"Такс сървисис лимитит\" - 67 163 акции, \"Туристик\" - 133 акции. Предпоследното дружество е регистрирано на Вирджинските острови.Прокуратурата не е поискала още правна помощ от службите във Великобритания и Никозия.\"Ако се установят данни, че Министерски съвет във всички тези години е осъществил престъпление, уверявам ви ще има обвинение, дори когато се касае за публичен орган\", каза Арнаудова.\"В обществен интерес е спазването на закона и недопускането на съществуването на концесионни отношения, които са в разрез с постигнати договорености. Повече от осем години, след като Министерски съвет е бил наясно със съществуващото несъответствие между реално ползваната от концесионера площ и тази, която му е предоставена - МС не е взел съответното решение и не е приведен този договор в съответствие с нито една разпоредба на Закона за концесиите, колкото и пъти и да се изменял този закон през годините\".Относно нарушенията на Българската федерация по ски, получила за периода 2004 -2018 г. над 40 млн. лв. като финансиране, Арнаудова отбеляза, че прегледът на материалите получени от Министерство на младежта и спорта сочат занижен контрол от страна на длъжностни лица от страна на министерството при отчитането на средствата от изпълнението на дейностите.Събраните от ВКП данни са изпратени на СГП, тъй като са налице данни за извършени престъпления по служба, включително и безстопанственост в хипотезата на разхищаване на публични средства - вероятни действия на длъжностни лица от състава на Министерство на младежта и спорта.", "date": "2018.06.12", "title": "65,79 хектара от парк \"Пирин\" над концесията ползвал \"Юлен\""}
{"url": "https://news.bg/energy/nie-dokarahme-azerskiya-gaz-v-balgariya-hvali-se-borisov.html", "text": "В рамките на десетилетия много политици у нас само са говорили за доставка на азерски газ в България. Те обаче не казвали как това ще се случи. \"Ние го направихме възможно чрез изграждането на интерконекторните връзки.\" Това заяви министър-председателят Бойко Борисов по време на съвместно изявление с турския си колега Бинали Йълдъръм в Измир.Припомняме, премиерът е на работно посещение в Турция, след като турският министър-председател Бинали  за откриването на трансанадолския газопровод ТАНАП.Премиерът Борисов бе категоричен, че с турския си колега Бинали Йълдъръм имат договорка газът от Азербайджан да минава през България, но тепърва предстои да се изясни как той ще се транспортира до Европа. \"Това е нашето домашно. Ние сме член на Европейския съюз и като такива задължително ще се съобразим с Третия либерализационен пакет. Предстои съвместна работа с ЕК, за да открием допустимата формула за доставка на азерски газ в Европа\", посочи Борисов.В хода на срещата Борисов съобщи, че активната работа по изграждането на трансевропейските коридори 4, 8 и 10 продължава. Той подчерта и че България може да се похвали с нулев миграционен натиск по границата с Турция.От своя страна Йълдъръм заяви, че проектът ТАНАП ще допринесе за регионалното развитие и ще гарантира енергийната сигурност на Европа чрез диверсификация на доставчиците на газ.Премиерът на Турция изтъкна още, че стокообменът и търговията между Турция и България са увеличили обема си до над 7 млрд. лв., като очакванията са в бъдеще те да достигнат до 10 млрд. лв.\"За нас България е стратегически партньор. Декларираното желание от двете страни за провеждането на активен политически диалог е изключително важно за развитието на двустранните отношения между България и Турция\", акцентира Йълдъръм.", "date": "2018.06.12", "title": "Ние докарахме азерския газ в България, хвали се Борисов"}
{"url": "https://news.bg/int-politics/makron-obvini-italiya-v-tsinizam-i-bezotgovornost.html", "text": "Френският президент Еманюел Макрон обвини Италия в \"цинизъм и безотговорност\" заради отказа ѝ да приеме стотици мигранти, изоставени на спасителен кораб в Средиземно море, информира \"Франс прес\".Макрон е заявил по време на заседанието на правителството, че съгласно морското право \"в случаи на бедствия онези страни, до бреговата ивица на които най-близо се намират плавателни съдове, имат отговорността да реагират\", уточни говорителят на правителството.\"Ако плавателния съд имаше Франция като най-близкото му крайбрежие, той би могъл да акостира\", посочи говорителят, добавяйки: \"Франция даде своя принос, но това, което е неприемливо, е поведението и политическата инструментализация на италианското правителство.\"Няколко италиански правителства подред обвиниха европейските си партньори, че оставят страната да се справя сама с притока на 700 хил. мигранти от Африка от 2013 г. насам.Ала френското правителство обвини новото крайнодясно/популистко правителство в Рим за липсата на солидарност, след като отказа да разреши на спасителния кораб Aquarius да пусне котва в италианските пристанища с 629 мигранти на борда.\"Не можете да създадете прецедент, който да създаде възможност една европейска страна да се разтовари за сметка на други европейски страни\", продължи говорителят, подчертавайки: \"Трябва да покажем солидарност, която Италия не показа.\"Новото италианско правителство обеща да депортира стотици хиляди хора, живеещи незаконно в страната и да спира плавателни съдове с мигранти да дебаркират на нейните брегове.Макрон е изправен пред критики от някои леви опозиционни партии и членове на собствената си партия \"Република, напред!\", че не предлага да приеме 629-те мигранти на борда на Aquarius.Испания предложи да ги приеме, което беше приветствано от Макрон по време на правителственото заседание.По-рано говорител на партията на Макрон коментира, че политиката на италианското правителство била \"отвратителна\".\"Позицията, линията на италианското правителство е отвратителна. Неприемливо е да си играеш на политика с човешки животи, което се случва в момента\", изтъкна говорителят.\"Аз съм говорител на партията, не на правителството, но не мога да си представя, че Франция няма да играе роля в намирането на хуманитарно решение за този кораб\", допълни той.", "date": "2018.06.12", "title": "Макрон обвини Италия в \"цинизъм и безотговорност\""}
{"url": "https://news.bg/world/vazmozhno-li-e-kim-i-tramp-da-poluchat-nobelovata-nagrada-za-mir.html", "text": "Може ли историческата среща между президента Доналд Тръмп и лидера на КНДР Ким Чен-ун да им спечели Нобеловата награда за мир?Това пита сингапурският вестник \"Стрейт таймс\" след постигнатия положителен резултат на разговорите.Според експерти вероятно е, но все още е рано да се каже.Днес лидерите на САЩ и КНДР се подписаха под споразумение, макар че в него липсват детайли, в което Пхенян потвърждава ангажимента си за \"пълно ядрено разоръжаване на Корейския полуостров\".Някои коментатори и политици са на мнение, че двамата трябва да получат престижната награда за усилията си. Но експерти подчертават, че Нобеловата награда за мир, най-малко към момента, може да остане мираж. Според експертите времето и личните им характери не са в полза на двамата лидери.Тръмп стана причина за сеизмичен трус в международната дипломация след решенията си да изтегли САЩ от ядрената сделка с Иран и Парижкото споразумение за климата, докато Ким е обвиняван в грубо нарушаване на човешките права. И също така все още е под въпрос дали подетият от тях процес ще доведе до плодотворни резултати, тъй като дипломацията на разоръжаване винаги е с голям риск, комплексна е и изисква по-дълъг период.\"Твърде рано е\", коментира Асел Свен, историк, който е специалист по Нобеловата награда за мир.\"\", обясни той.Дори преди днешната среща няколко политици, сред тях президентът на Южна Корея Мун Дже-ин, бившият държавен глава на САЩ Джими Картър и британският външен министър Борис Джонсън, предложиха Тръмп да получи наградата.", "date": "2018.06.12", "title": "Възможно ли е Ким и Тръмп да получат Нобеловата награда за мир?"}
{"url": "https://news.bg/politics/vreme-e-za-evropa-sreshtu-sportnite-manipulatsii.html", "text": "Време е да действаме за Европа срещу спортните манипулации. Това каза министърът на младежта и спорта Красен Кралев по време на конференция \"Спортът за всички като средство за интеграция и мост между традиции и иновации\".Конференцията е част от събитията на българското председателство. В своя поздравителен адрес към участниците министър Кралев призова за възобновяване на дебатите по конвенцията \"Маколин\" (международно споразумение за целостта на спорта и спортната етика - б.р.), която, по думите му, е крайно необходима.\"Време е наистина за целенасочени и категорични действия, за да пресечем използването на спорта за манипулация, корупция, пране на пари и незаконни печалби. Време е да се намери решение на ситуацията, в която е поставена Европа и , за да вървим напред в битката с измамите в спорта\", каза министър Кралев.\"Запазвайки спорта чист, ние можем да разчитаме не само на неговата здравословна роля, но и на голямата му обединителна и възпитателна сила\", каза още той.По думите му достъпът до най-новите технологични иновации позволяват да правим джогинг и да караме колело в собствения си хол. Свидетели сме на изобретяването на симулатори в различни видове спорт, отбеляза спортният министър.Навлизането на новите технологии спомагат за по-честната игра. Такава е системата ВАР, която ще бъде използвана на Световното по футбол в Русия, даде пример спортният министър.Министър Кралев отчете, че по време на българското председателство у нас вече работи междуведомствена група за превенция на манипулациите и корупцията в спорта под ръководството на ВКП.\"Една от нашите приоритетни теми е утвърждаването на европейските ценности чрез спорта, защото той сближава хората, улеснява интеграцията и помага за успешната превенция срещу насилието. Спортът може да служи като платформа за много процеси, които ще допринесат за сплотяването и просперитета на нашата европейска общност. Ние можем и трябва да разчитаме на огромната мощ на спорта, която ще ни улесни при приобщаването на нови държави, ще ни помогне в борбата с радикализацията и ще ускори реализирането на целите на ЕС\", каза още спортният министър.Като успех той посочи първата тема, към която страната ни насочи вниманието по време на председателството, а именно - борбата с допинга и честната игра.\"Ще продължа да участвам и в търсенето на разумно решение на конфликта между Международната федерация по баскетбол и Евролигата. Това е проблем, който пряко и косвено засяга повечето страни членки и който разрушава устоите на честната игра. По време на нашето председателство проведохме редица разговори за това, като с темата се ангажира лично и премиерът Бойко Борисов\", увери още министър Кралев.", "date": "2018.06.12", "title": "Време е за Европа срещу спортните манипулации"}
{"url": "https://news.bg/world/netanyahu-razpitvan-ot-politsiyata-5-chasa-po-dva-koruptsionni-sluchaya.html", "text": "Полицията на Израел разпита премиера Бенямин Нетаняху в продължение на няколко часа, пише \"Таймс оф Израел\".В съобщение на полицията се отбелязва, че разследващите са разпитали министър-председателя в продължение на пет часа в официалната му резиденция в Йерусалим.Разпитът е проведен, след като разследващите са се сдобили с нови доказателства от ключов свидетел. Той е разпитан по казуса с Bezeq.Корупционният случай, наречен Case 4000, е свързан регулаторни промени за стотици милиони долара в полза на телекомуникационната компания Bezeq в замяна на положително отразяване на Нетаняху в новинарския сайт Walla News, субсидиран от компанията.Лидерът на еврейската държава е бил препитан и по Case 3000, който е свързван със споразумение за закупуване на подводници и кораби от германска компания за милиарди долари. Нетаняху не е заподозрян по случая, но негови приближени, включително двама лични адвокати, са арестувани и разпитвани.", "date": "2018.06.12", "title": "Нетаняху разпитван от полицията 5 часа по два корупционни случая"}
{"url": "https://news.bg/int-politics/evropa-e-vreme-da-poeme-sadbata-si-v-svoi-ratse-konstatirat-v-bryuksel.html", "text": "Събитията на срещата на върха на Г-7 в Канада показаха, че Европа трябва да поеме съдбата си в свои ръце, но не бива да говорим, че основите на следвоенния световен ред се рушат. Това коментира заместник-председателят на Европейската комисия Франс Тимерманс пред Европейския парламент.На срещата на върха страните от Г-7 вероятно за първи път се сблъскаха с липсата на единство по най-важните икономически и политически международни въпроси. Срещата в Квебек дори беше наречена \"Г-6 + Тръмп\", имайки предвид особената позиция на САЩ по редица ключови въпроси. Президентът на САЩ Доналд Тръмп напусна срещата по-рано и постави под въпрос нейните резултати.\"Би било пропуск, ако не започна изявлението с това, което се случи в Канада. Няма да кажа, че правилата, залегнали в основата на международната система и толкова внимателно създавани след Втората световна война, сега се рушат пред очите ни, но все пак за първи път от 1945 г. президент на САЩ смята, че не е в стратегически интерес на САЩ да се работи за укрепване на единството на Европа и укрепването на трансатлантическите отношения\", изтъкна Тимерманс.\"Това означава, че Европа трябва да вземе съдбата си още повече в своите ръце, като ние трябва да сме уверени в способността ни да го направим\", подчертал той.", "date": "2018.06.12", "title": "Европа е време да поеме съдбата си в свои ръце, констатират в Брюксел"}
{"url": "https://news.bg/politics/balgariya-privetstva-sporazumenieto-za-imeto-na-makedoniya.html", "text": "Решаването на спора за името на Македония отваря пътя към европейската и евроатлантическата интеграция на нашата съседка. То дава реален шанс за напредък в края на българското Председателство на Съвета на Европейския съюз за започване на преговори за присъединяване към общността. Това се казва в официална позиция на Министерството на външните работи.\"Министерството на външните работи на Република България приветства постигнатата договореност между правителството на Република Гърция и правителството на Република Македония по въпроса за името.\" - гласи декларацията.От министерството посочват още, че името Северна Македония не следва да се интерпретира като основание за евентуална промяна на съществуващите граници или претенции към съседите и че страната ни ще настоява в договора между Македония и Гърция това да бъде потвърдено недвусмислено.", "date": "2018.06.12", "title": "България приветства споразумението за името на Македония"}
{"url": "https://news.bg/world/kak-se-zhivee-v-phenyan-edin-avstraliyski-student-razkazva.html", "text": "Понеделник вечер, 16 април 2018. Австралиецът Алек Сигли тъкмо е заел мястото си в залата на \"East Grand Theater\" в Пхенян. След броени минути на сцената трябва да излезе съставът на китайския държавен балет. Много бързо обаче става ясно, че същинските звезди тази вечер не са танцьорите.\"В центъра на залата бяха поставени големи червени кадифени столове. Явно за ВИП-гости\", пише Алек в блога си. Той разказва, че студентите започнали да се чудят за кого ли са предназначени изисканите кресла. Повечето предполагали, че са за китайския посланик или за някои високопоставени севернокорейски служители. Изведнъж обаче по високоговорителите прозвучал глас, който съобщил на публиката, че лично Ким Чен Ун ще гледа спектакъла. \"Той влезе през една странична врата, съпроводен от съпругата си, сестра си и от висши севернокорейски и китайски офицери. Публиката започна ентусиазирано да ръкопляска и да крещи с пълно гърло \"Да живее, да живее!\" Хората от реда, на който седна Ким Чен Ун, ръкопляскаха като луди. Това продължи около пет минути, въпреки че севернокорейският лидер приканваше с жестове публиката да се успокои\", пише Алек в своя блог и допълва, че атмосферата е била наелектризирана. \"Виждал съм подобни сцени по телевизията. Но на живо е нещо съвсем различно.\"По това време 28-годишният Алек прави своите първи стъпки като студент в университета Ким Ир Сен в Пхенян. Той е в Северна Корея от едва две седмици и тъкмо се е записал в специалността \"Съвременна севернокорейска литература\". \"Отдавна имах намерение да следвам в Северна Корея. Говоря свободно корейски. Седем години съм учил езика в Сеул\", казва Алек.Живот в севернокорейско общежитиеОсвен Алек, в университета Ким Ир Сен има само още двама студенти от западни държави. Единият е от Франция, а другият - от Канада. От Азия има цели 50 - от Виетнам, Камбоджа, Лаос или Монголия, като най-многобройна е групата на китайските студенти. \"Китайското правителство спонсорира 25 студенти за по два семестъра. \"Сред учащите има деца на китайски предприемачи, както и деца на дипломати от различни страни, чиито родители работят в посолствата в Пхенян\", посочва Алек в блога си.Алек вече е свикнал с. Той живее в студентско общежитие. Из града се разхожда с колело. Казва, че можел да се движи свободно из Пхенян, без постоянен \"съпровод\". Заедно с един севернокорейски студент обитава двойна стая със собствена баня. \"В студенсткото общежитие има ресторант, кафене, фитнес център, тенис маси и баскетболно игрище. В двора на общежитието има много зеленина и цветя\", пише той в блога си. Алек описва сградата на общежитието като \"естетична и впечатляваща, но същевременно строга и семпла\". \"Естествено, навсякъде има и пропагандни лозунги. По време на занятия студентите носят униформи. Косите трябва да са късо подстригани. Всички изглеждат много прилично поддържани, но и някак си еднакви\", посочва той.Алек също носи униформа по време на лекциите, но все пак е по-различен. Чуждестранните студенти имат привилегии. \"Ние имаме например достъп до интернет. А севернокорейските студенти - не. На практика в Северна Корея съществуват две строго разделени мобилни мрежи. Чужденците могат да телефонират с мобилните си телефони и в чужбина, а севернокорейците - не\", пише той. Освен това двете мобилни мрежи не са съвместими. Тоест Алек не може да телефонира в севернокорейската мобилна мрежа.Смартфонът е най-важната му връзка с външния свят. Само че на територията на университета понастоящем никой няма достъп до интернет. Също и чуждестранните студенти. Няколко пъти Алек е използвал интернет връзката във виетнамското посолство, където живее негов състудент.\"Австралия еднопартийна държава ли е?\"Алек вече се е сприятелил със своя съквартирант, който е севернокореец. \"В повечето случаи си говорим за незначителни неща. Но понякога зачекваме и политиката. \"Един път моят съквартирант ме попита дали Австралия е еднопартийна държава. Това ме изненада. От друга страна се оказа, че той знае доста неща за САЩ и Великобритания например. Той следва английска филология и посещава семинари по политика, право и икономика\", разказва Алек.28-годишният австралиец споделя, че като цяло севернокорейските студенти са любопитни и жадни за знания. \"Те искат да научат от нас, чужденците, повече неща за различни световни събития. Те иначе няма как да получат тези информации. Държавните медии информират много късно или пък изобщо не поднасят информации. Севернокорейските студенти се интересуват особено силно от политическите развития около Корейския полуостров. Опитват се обаче да следят и другите новини. Един севернокорейски студент например знаеше много повече от мен за търговската война, подета от САЩ\", споделя Алек Сигли.Новини по севернокорейски\"Всички студенти очакват с нетърпение срещата между Доналд Тръмп и Ким Чен Ун в Сингапур\", написа Алек в блога си преди няколко дни. Той споделя, че в севернокорейските медии не е открил нищо за първоначалния отказ на Доналд Тръмп и последвалите събития. \"Тук никой не информира за това. Нито пък беше публикувана обширна информация за второто посещение на американския външен министър Помпео в Пхенян. Публикуваха само едно кратко протоколно съобщение\", казва Алек.\"Повечето медийни информации в Северна Корея са с антиамериканска насоченост. Хората в страната все още възприемат САЩ като врагове и аргесори. Но общата антиамериканска нагласа постепенно утихва. Така например в Пхенян беше свален един плакат, на който беше изобразено как севернокорейски ракети разрушават Вашингтон\", споделя Алек. Той възнамерява да остане в Северна Корея още две или три години. И когато се върне в Австралия, ще има в багажа си не само магистърската си степен по съвременна севернокорейска литература, но и много дълбоки впечатления от една изолирана страна, както казва той самият.", "date": "2018.06.12", "title": "Как се живее в Пхенян – един австралийски студент разказва"}
{"url": "https://news.bg/world/osvobodiha-zalozhnitsite-v-parizh.html", "text": "Операцията за освобождаване на заложниците в Париж приключи успешно, предадоха информационните агенции.Френският министър на вътрешните работи Жерар Колон съобщи в Туитър, че похитените вече са на свобода, а мъжът, който ги държеше принудително, е заловен.По-рано днес беше съобщено, че във френската столица мъж е взел за заложници най-малко двама души. Той е проникнал в един от офисите на ул. \"Пети Екюри\".Полицията отцепи района на произшествието и започна преговори с похитителя.Разследващите изключват версията за терористичен акт.", "date": "2018.06.12", "title": "Освободиха заложниците в Париж"}
{"url": "https://news.bg/bulgaria/gorski-pozhar-izbuhna-v-kresnenskoto-defile.html", "text": "Горски пожар  избухна в Кресненското дефиле над гара Стара Кресна, предаде БНР.Огънят бушува близо до мястото в Пирин, което беше изпепелено през миналото лято. Тогава битката със стихията продължи пет денонощия.Сигналът за бедствието е подаден малко преди 18 ч. Екипи от пожарникари и служители на близките горски стопанства са мобилизирани за овладяването му. Засегнати са едва три декара, но теренът е недостъпен за автомобили, затова огънят се гаси с подръчни средства и оборудване.Към момента огънят е локализиран.Началникът на областната служба \"Пожарна безопасност и защита на населението\" комисар Георги Пармаков уточни, че периметърът на пожара е ограничен с широка минерализирана ивица и няма опасност той да се разрасне.През нощта на мястото останаха дежурни екипи за наблюдение.", "date": "2018.06.12", "title": "Горски пожар избухна в Кресненското дефиле"}
