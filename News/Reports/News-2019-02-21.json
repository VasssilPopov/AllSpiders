{"url": "https://news.bg/world/tramp-e-kritikuval-razsledvaneto-po-ruskata-afera-1200-pati.html", "text": "Тръмп е атакувал публично разследването по руската афера около 1200 пъти през периода между 2017 и 2019 г., съобщи в. \"The New York Times\".Екип на вестника е систематизирал и анализирал публичните изказвания на Тръмп, интервютата, речите му на митинги, контактите с пресата и публикациите в профила му в Туитър.Изданието отбелязва, че той е използвал широк спектър от атаки срещу разследването на руската намеса в американския политически живот. Тръмп определи разследването на спецпрокурора Робърт Мълър като \"най-големия лов на вещици в политическата история\".Екипът на \"The New York Times\" е отчел и случаите, при които президентът се е изказвал в нечия защита по руската афера.Най-често той се е застъпвал за руския президент Владимир Путин.Между 207 и 2019 г. Тръмп е направил 61 изявления, в които е защитавал Путин и Русия. Най-много такива изказвания са направени от него на пресконференцията след срещата с Путин в Хелзинки през юли 2018 г., както и през юли 2017 г. - тогава беше първата му среща с руския президент.Припомняме, по-рано беше съобщено, че ФБР е предприело разследване за връзките на Тръмп с Русия. Бившият временно изпълняващ длъжността директор на ФБР Андрю Маккейб заяви, че е възможно Доналд Тръмп да е руска \"инвестиция\" в американската политика.", "date": "2019.02.21", "title": "Тръмп е критикувал разследването по руската афера 1200 пъти"}
{"url": "https://news.bg/politics/ot-dps-otrichat-preferentsiite-da-sa-bili-tyahno-uslovie.html", "text": "ДПС отричат промените в Изборния кодекс относно преференциалния вот да са тяхно условие.Пред Нова депутатът от ДПС Рамадан Аталай заяви, че председателят на ПГ на ГЕРБ Цветан Цветанов е бил в стаята на ДПС за разговор за машинното гласуване и ЦИК. По думите му обаче Цветанов никога в негово присъствие не е говорил за преференции.\"ГЕРБ явно имат вътрешни недоразумения\", каза Аталай.\"В Изборния кодекс има по-важни промени от преференциите. Преференциите са важни. Но много по-важно е да демократизираме изборния процес - да дадем възможност на тези 2 млн. души, които по една или друга причина напуснаха България, да им дадем възможност да гласуват\", посочи Аталай, допълвайки, че ДПС вече имат предложение в тази насока.Депутатът се възползва и да вмъкне темата за агитацията на майчин език - той попита: \"Защо преференциите са по-важни от това, че не може да се агитира на майчин език?\"\"Преференциите в този Изборен кодекс са въведени от 2007 г. Първата година са участвали 24%, на следващите - 51%, на последните - 34%. Онова очакване на обществото да участва активно в преференциалния вот е минало пика си и се е разбрало, че в този си вид преференциите не са друго освен изкривяване на изборите\", категоричен е Аталай.Той коментира и кворума в НС днес - депутатите от ДПС бяха в пленарна зала, но не се регистрираха заедно с герберите и патриотите. Относно това Аталай каза, че задължението на кворума в НС е на управляващите.Депутатът от ДПС Хамид Хамид също коментира ситуацията от последните няколко дни. Пред bTV той заяви, че някой умишлено и изкуствено е създал истерията с преференциите, заблуждавайки премиера Борисов.Хамид е на мнение, че през годините прагът на преференцията се е превърнал в средство за партиен и корпоративен контрол на вота.ДПС не търсили никаква подкрепа за това предложение.\"В този ден в стаята дойдоха двама представители на парламентарната група на ГЕРБ - Цветанов и Данаил Кирилов, и помолиха за подкрепа за регистрация, и помолиха и за друга подкрепа - помолиха да гласуваме ЦИК да си остане в стария си вид и да няма нов избор. Ние поискахме подкрепа за въвеждане на машинно гласуване, като нашето становище беше колкото по-бързо извадим субективността от изборния процес, толкова са по-големи гаранциите за честни избори. Дума не е ставало въпрос въобще за преференции\", заяви Хамид.Той попита риторично дали хората мислят, че ДПС ще тръгнат да поставят условия на ГЕРБ за преференциите, когато имали съществени предложения като това за езика, като уседналостта и ограничаването на секциите.\"Някой обаче, за да създаде тази истерия с преференциите, въведе в заблуда министър-председателя. Не знам кой е той. Не сме търсили подкрепа за това предложение\", обясни още Хамид.Депутатът коментира и че излизането на БСП от парламента е бил драматичен акт - нищо толкова драматично не се било случило.\"Наблюдават се фрапантни случаи на общински съвети, където една фирма средно голяма от различни партии си вкарва определен брой общински съветници и те гласуват в интересите на тази компания и тя взема обществени поръчки\", каза още Хамид.", "date": "2019.02.21", "title": "От ДПС отричат преференциите да са били тяхно условие"}
{"url": "https://news.bg/curious/ucheni-otkriha-gigantska-pchela-izcheznala-predi-desetiletiya.html", "text": "Учени откриха най-голямата пчела в света, която се смяташе, че е изчезнала от десетилетия, информира Би Би Си.Пчелата, която е с дължина колкото палец на възрастен човек, е открита на индонезийски остров, който е малко проучван. След няколкодневно издирване учени откриха единствената женска пчела.Тя е известна като гигантската пчела на Уолъс (Megachile Pluto) - кръстена е на британския учен Алфред Ръсел Уолъс, който я описва през 1858 г.Учените са открили няколко такива пчели през 1981 г., но оттогава не е виждана гигантската пчела на Уолъс.Женските пчели от Megachile Pluto достигат на дължина до 3,8 сантиметра, а размахът на крилата им е над 6 сантиметра.", "date": "2019.02.21", "title": "Учени откриха гигантска пчела, изчезнала преди десетилетия"}
{"url": "https://news.bg/economics/balgariya-e-sred-stranite-s-nay-niska-bezopasnost-na-zhelezopaten-prevoz-v-es.html", "text": "България е сред страните с най-ниска безопасност на железопътен превоз в ЕС. Отстрани изглежда, че властите продължават да правят компромиси с изискванията. Това заяви пред БНР независимият експерт към Европейската железопътна агенция Петя Христова. Наскоро влак на частна фирма, превозващ пропан-бутан, дерайлира в Пловдив. От фирмата обвиниха за инцидента лошото състояние на железния път.Данните за това че нивото на сигурност на железопътния транспорт в страната е ниско са основани на техническото състояние на инфраструктурата, състоянието на подвижния състав, обвързаността с другите видове транспорт и редица други показатели. По някои от показателите не можем да постигнем дори минималните изисквания на Европейската комисия, каза Христова.Тя допълни, че в България жп инфраструктурата не е натоварена, тъй като крайните клиенти искат бързина и сигурност в доставките, а скоростите са изкуствено намалени заради лошото състояние на релсите.Липсата на превенция е основната причина за железопътните инциденти, според Петя Христова. Според нея липсва и финансов ресурс за обучение на специализирани кадри в сферата.\"Контролът е последната мярка. По-важно е администрацията да съдейства на НКЖИ и превозвачите да постигат европейските изисквания и по-високи нива на безопасност\", заяви Христова.Тя е категорична, че безопасността е по-важна от контрола, който трябва да е крайната мярка. Отстрани погледнато, в България се правят много компромиси с безопасността на железопътния транспорт - с персонал, подвижен състав, инфраструктура, каза Христова.По време на своята работа в българската администрация, Христова инициира създаване на Стратегия по превоз на опасни товари, която остава нереализирана.\"Нямаше политическото виждане тази стратегия да се реализира. Работи се само и единствено по наредби - те не отразяват напълно европейската политика. Преписват международните правилници, но не отразяват на практика това, което може да помага на хората - няма разписани процедури. Разчита се на опит, който невинаги е меродавен за всеки вид превоз\", смята експертът.Относно дерайлирането на товарен влак на Пловдив, председателят на парламентарната транспортна комисия Халил Летифов заяви, че не могат така да се превозват опасни товари. \"Трябва да се вземат съответните разрешителни, НКЖИ трябва да бъдат уведомени, Министерството на транспорта, БДЖ. Превозът по закон се контролира. В конкретния случай изчакваме да приключи разследването и ще поискаме цялата информация, за да проверим каква е била причината за това дерайлиране\", каза Летифов.\"Като законодателство държавата е достатъчно стриктна. След като видим становището на разследващите органи, ще проверим и къде са грешките. Явно е, че по редицата има грешки. В рамките на година-две има доста инциденти. Ако проблемът е в инфраструктурата, трябва държавата да вземе съответните мерки. Ако е в недостатъчен контрол на частните превозвачи - това е много притеснително\", допълни Летифов.", "date": "2019.02.21", "title": "България е сред страните с най-ниска безопасност на железопътен превоз в ЕС"}
{"url": "https://news.bg/society/selfie-e-dobrovolen-i-anonimen-instrument-ek-ne-nalagala-dzhendar-ideologiya.html", "text": "Европейската комисия отрича да е проповядвала \"джендър идеология\" в инструмента за подкрепа на училищата при употребата на цифрови технологии за преподаване и обучение SELFIE. Това пишат от ЕК във връзка с разпространението наскоро твърдения.ЕК са категорични, че никога не са опитвали да наложат \"трети пол\" в българските училища. Само държавите членки на ЕС били компетентни да решават въпроси, свързани с каквато и да било терминология за определяне на пола съгласно техните конституции.\"SELFIE е доброволен и анонимен инструмент в подкрепа на училищата при употребата на цифрови технологии за преподавана и обучение. Всички заинтересовани училища могат да се регистрират на платформата и да направят самооценката, и резултатите от SELFIE остават само за съответното училище и не се споделят другаде\", пишат от ЕК. Според съобщението проектът е разработен в тясно сътрудничество с експерти по образованието и над 5 000 училищни ръководители, учители, ученици.", "date": "2019.02.21", "title": "SELFIE е доброволен и анонимен инструмент, ЕК не налагала \"джендър идеология\" "}
{"url": "https://news.bg/crime/uzhilenite-ot-bankerka-v-nova-zagora-klienti-shte-si-poluchat-parite-neizvestno-koga.html", "text": "Присвоените пари от банковата служителка в Нова Загора ще бъдат възстановени на клиентите на банката. Това съобщи пред БНР Георги Султанов, регионален банков мениджър.В банката има вътрешна проверка и се издирват пострадалите клиенти. До момента е установено, че парите са източвани чрез дебитни и кредитни карти.Бившата вече директорка на финансовия център Биляна Манчева, обвинена в присвояването на над 400 хиляди лева от понеделник е в следствения арест в Сливен. На 20 февруари Окръжният съд й наложи постоянна мярка \"задържане под стража\".По думите на регионалния банков мениджър от банката ще направи всичко възможно да възстанови парите на пострадалите, но не посочи срок, в който това да бъде направено. Той отрече слуховете, че присвоените суми са много над обявените 400 хиляди лева. \"Това, което и вие официално показвате в новините, това е сумата. Около 400 хиляди\".Султанов бе категоричен, че служителката е действала сама и няма друг замесен в случая.Клиентът, предизвикал разплитането на случая е поискал извлечение от сметката си. Той установил, че от дебитна карта на негово име била изтеглена сума от над 22-23 000 лева за 49 пъти. Той няма дебитна карта. Студент е, искал да плати семестъра си, но установил, че по сметката няма достатъчно пари.По информация на Нова телевизия полиция и прокуратура проверяват сръбска следа по случая. От профила в \"Инстаграм\" на вече бившата шефка на банковия клон става ясно, че тя е предлагала услуги като личен банкер. Дамата предлагала и различни видове заеми в Сърбия.По информация на bTV след като разбира, че сметката му е източена, младежът се свързва с вече бившата директорка на банковия клон. В сметката му отново се оказват по-голямата част от парите, но те са преведи от авоарите на друг клиент на банката. Това става ясно от извлечението по сметката. Младежът успял да се свърже с наредителя, който от студента научил, че е \"правил\" транзакции.Според потърпевшия от измамата шефката на банковия клон не е действала сама в неправомерното отклоняване на повече от 400 000 лева. Регионалният мениджър Георги Султанов обаче е категоричен - няма данни за съучастници.", "date": "2019.02.21", "title": "\"Ужилените\" от банкерка в Нова Загора клиенти ще си получат парите, неизвестно кога"}
{"url": "https://news.bg/world/prezidentat-na-kazahstan-uvolni-pravitelstvoto.html", "text": "Президентът на Казахстан Нурсултан Назарбаев уволни правителството. Той се оплаква, че \"положителните промени не са постигнати\" в богатата на петрол държава, информира АФП.\"В много сфери на икономиката, въпреки приемането на много закони и решения на правителството, не са постигнати положителни промени\", отбеляза държавният глава в съобщение.Въпреки че някои министри ще бъдат назначени отново, решението бележи край на правителството на премиера Бакитжан Абдирули Сагинтаев, което пое властта през 2016 г.55-годишният беше разглеждан от някои анализатори като част от преход към ново управление на страната. 78-годишният Назарбаев управлява държавата от близо три десетилетия.Страната все още не може да се възстанови от срива на цените на петрола през 2014 г. и санкциите на Запада срещу ключовия партньор Русия.Растежът на БВП предимно е заради суровините. Но правителството и Националната банка не успяха да създадат реални стимули и инструменти за висококачествен растеж на икономиката, подчертава Назарбаев.Той критикува правителството, че не е успяло да реализира правителствени програми за вдигане на жизнения стандарт.Реалните доходи на населението не са се увеличили. Делът на разходите за храна от семейния бюджет расте, предупреди президентът.", "date": "2019.02.21", "title": "Президентът на Казахстан уволни правителството"}
{"url": "https://news.bg/bulgaria/epizodat-s-grils-e-zasnet-pod-nablyudenieto-na-sluzhiteli-na-park-rila-tvardyat-ot-diskavari.html", "text": "От \"Дискавъри\" излязоха с позиция във връзка с казуса с Беър Грилс.Припомняме, по-рано днес от  в България при заснемането на филм в Рила. Съставен е акт две години след като е извършено нарушението.В позицията на \"Дискавъри\" се казва, че при заснемането на епизода снимачният екип на предаването е придружаван от служители на Национален парк \"Рила\" и всяко заснето действие е съгласувано със съответните отговорни лица от страна на Национален парк \"Рила\", информира bTV.Пояснява се, че за реализацията на продукцията са издадени всички необходими административни документи и специални разрешителни от страна на природния парк, а цялостното заснемане е проведено под наблюдението на определените от парка отговорни служители.Длъжни сме да уточним също така, че самата поредица не е продукция на Discovery Communications, а е външна такава, се допълва в позицията.Вярваме, че красотата на България заслужава да бъде представена по достоен начин не само у нас, но и в целия свят, което е основна цел и задача на този конкретен епизод, заключават от \"Дискавъри\".", "date": "2019.02.21", "title": "Епизодът с Грилс е заснет под наблюдението на служители на парк „Рила”, твърдят от „Дискавъри”"}
{"url": "https://news.bg/world/maduro-zatvori-granitsata-na-venetsuela-s-braziliya.html", "text": "Президентът на Венецуела Николас Мадуро нареди да се затвори границата с Бразилия, след като лидери на опозицията планират да вкарат чуждестранна хуманитарна помощ от съседните държави, информира АП.Мадуро обяви пред държавната телевизия, че обмисля да затвори и границата с Колумбия.От опозицията съобщиха, че планират да внесат помощ от Колумбия и Бразилия. Според Мадуро обаче тази помощ има за цел да го свали от власт. Президентът на страната отбеляза, че Венецуела не се нуждае от такава помощ.Припомняме, Хуан Гуайдо се обяви за, около две седмици след началото на втория мандат на Мадуро, който спечели президентските избори през 2018 г.", "date": "2019.02.21", "title": "Мадуро затвори границата на Венецуела с Бразилия"}
{"url": "https://news.bg/world/estontsite-glasuvat-onlayn-na-parlamentarni-izbori.html", "text": "Естонците започнаха да гласуват на парламентарни избори онлайн, съобщава АП.Вотът ще се проведе по план на 3 март.Кристи Кирсберг от избирателната комисия на Естония съобщи, че балтийската държава - първата в света, която използва онлайн гласуване на парламентарните избори през 2005 г. - е помогнала на кандидатите да защитят страниците си. Кирсберг добави, че следят за фалшиви новини и дезинформация.Към момента няма информация за опити за намеса.Очаква се около 1/3 от имащите право на глас 958 000 естонци да гласуват онлайн за избиране на 101 депутати в малката страна с население от 1,3 милиона души.Преди ден от \"Майкрософт\"  в няколко европейски държави.", "date": "2019.02.21", "title": "Естонците гласуват онлайн на парламентарни избори "}
{"url": "https://news.bg/world/germaniya-prodalzhava-da-izplashta-pensii-na-kolaboratsionisti-na-natsistkiya-rezhim.html", "text": "Близо 75 г. след края на Втората световна война Германия продължава всеки месец да изплаща пенсии на колаборационисти на нацисткия режим в няколко европейски държави, включително Белгия и Великобритания. Това пише британският вестник \"Гардиън\", позовавайки се на белгийски депутати и медии.Тази седмица Комисията по външни работи към парламента на Белгия подкрепи резолюция, която призовава германското федерално правителство незабавно да спре плащанията и да публикува пълния списък с тези, които ги получават.Близо 30 души в Белгия получават пенсии според указ на Адолф Хитлер, който им гарантира същите права като на германските граждани.Белгийският вестник \"Соар\" отбелязва, че германските власти отказват да предадат на белгийските си колеги списъка с имената на лицата, които получават пенсии.Белгийската държавна телевизия RTBF информира, че подобни плащания има в Испания, Швеция и Швейцария. Пенсиите са в размер 435 до 1 275 евро на месец.За сравнение белгийски оцелели в трудови лагери на Нацистка Германия са сред 12 милиона чужденци от 20 държави, които получават 50 евро.", "date": "2019.02.21", "title": "Германия продължава да изплаща пенсии на колаборационисти на нацисткия режим"}
{"url": "https://news.bg/int-politics/obrat-v-turtsiya-savsem-vazmozhno.html", "text": "През последните месеци вътрешнополитическите дискусии в Турция се въртяха около един въпрос: каква е стратегията на опозицията срещу кандидатите на президента Ердоган? От 19 февруари насам отговорът започна да излиза наяве: боричканията в отделните партии вече са прекратени, а избирателните списъци с кандидатите са предадени на Избирателната комисия.Според редица експерти, местните избори може да се окажат повратна точка. Досега Партията на справедливостта и развитието (ПСР) имаше славата на непобедима. Този неин имидж обаче ще бъде накърнен, ако опозицията успее да спечели местните избори в големите градове и така получи по-голямо политическо и икономическо влияние. Само в Истанбул и Анкара живеят общо 20 милиона души или почти една четвърт от турското население. Истанбул създава цели 31,2% от БВП на страната. А Анкара - 9%. Около 37 на сто от приходите на Турция от индустриалния сектор идват от тези два града. Това кара мнозина да си припомнят следните думи: \"Пътят към властта преминава през кметството!\". Самият Ердоган започва своята политическа кариера като кмет на Истанбул - през 1994-1998 година.Неговата ПСР печели всичките избори (общо 13), проведени след парламентарния вот през 2002 година. На местния вот обаче успехът на партията винаги е бил по-малък, отколкото на другите избори. Затова опозицията съзира своя шанс именно тук - на местните избори.Иде ли началото на края на ПСР?Мнозина смятат, че ако партията на Ердоган загуби изборите в големите градове и преди всичко в Истанбул и Анкара, това ще бъде началото на края на ПСР. Партията на справедливостта и развитието се е прицелила най-вече в консервативните избиратели. И понякога залага дори на непонятни идеологически мотиви. Един кандидат от ПСР например обясни, че жените със забрадки няма да могат да се движат свободно по улиците, ако неговата партия загуби изборите.Президентът Ердоган обаче е наясно, че икономическата криза от изминалите месеци може да се отрази негативно на изборните резултатите на партията му. Затова той се отправя на лов за нови гласове - включително и сред избирателите на опозицията. Така например неотдавна той заяви, че всеки човек в Турция е свободен да казва и вярва, каквото пожелае. Пред светското население на градове като Измир и Истанбул пък представители на ПСР обявиха, че партията не проклина употребата на алкохол.Светската Републиканска народна партия, която е най-голямата опозиционна партия, също трескаво се бори за гласове. И тя преследва тактика, подобна на тази на ПСР. Само че прави точно обратното: в консервативния град Коня тя издигна кандидатурата на единствената си забрадена политичка.Битката ще е много оспорванаЙозер Сенчар е ръководител на социологическия институт Метропол. Той казва, че според последните проучвания, битката за гласове е много оспорвана. \"Не бива да се подценява въздействието на икономическото развитие върху решенията на избирателите. Дори и десните избиратели са недоволни от положението в Турция\", казва той. Това го знае и Ердоган. Затова продължава и т.нар. \"Народен съюз\" с ултранационалистическата Партия на националното действие.И Републиканската народна партия създаде алианс. Тя и \"Добрата партия\" ще излязат с общи кандидати в много от големите градове. Прокюрдската Демократична партия на народите пък обяви, че няма да издига кандидати в някои големи градове. Много от нейните представители все още са в затвора.На местните избори през 2014 година партията на Ердоган спечели 47,9 процента от гласовете в Истанбул, а Репбуликанската народна партия - 40 процента. Според проучване на института ORC, през януари двете партии са имали съответно 43,6% и 39,7% от гласовете. Според Кадир Аталай от социологическия институт PIAR, Републиканската народна партия има преднина в Истанбул. \"Избирателите на ПСР са разочаровани от собствената си партия\", казва той.Фактори като слабата икономика, политическата нестабилност, провалът на демократичните механизми и ограничаването на свободата на мненията и политическите права могат да окажат влияние върху резултатите от изборите. Ако опозиционните партии действително спечелят изборите в Истанбул и Анкара, това ще даде силен тласък на опозиционните слоеве от населението. Става дума за половината турско общество.", "date": "2019.02.21", "title": "Обрат в Турция? Съвсем възможно!"}
{"url": "https://news.bg/politics/borisov-prez-yuli-vlizame-v-chakalnyata-na-evroto.html", "text": "България изпълнява стриктно Маастрихтските критерии и ще влезе в чакалнята на Еврозоната през юли. Това заяви министър-председателят Бойко Борисов, цитиран от БНР. Днес той участва във форум, посветен на 25-ата годишнина от дейността на фондация \"Конрад Аденауер\" у нас.\"Тази година ще финишираме с над 120 млрд. лв. БВП. Бюджетите са ни на излишък, ръстът на контрабандата е под 5%, безработицата под 5%, всъщност само тези, които не искат да работят, не работят. Огромен фискален резерв. Защита на външните граници. Нула миграция.\" - коментира премиерът пред форума.България започна подготовка за членство в обменно-валутния механизъм ERM II и за тясно сътрудничество с единния банков надзорен механизъм през юли миналата година. В момента Европейската централна банка прави проверка на качеството на активите и стрес-тестове в шест банки.Според финансовия министър Владислав Горанов, най-ранният технически срок за въвеждане на еврото е 2022, но 2023 година е много по-реалистичен вариант.", "date": "2019.02.21", "title": "Борисов: През юли влизаме в чакалнята на еврото"}
{"url": "https://news.bg/crime/maskiran-mazh-e-opital-da-vleze-s-vzlom-v-doma-na-gebrev.html", "text": "Маскиран мъж се е опитвал да влезе в дома на оръжейника Емилиян Гебрев. Това се е случило месец, след като той е подал жалба за подновяване на разследването по случая с отравянето му, предаде bTV.На 8 ноември 2018 г. в 20:44 ч. камерите около къщата на бизнесмена Емилиян Гебрев са засекли лице, маскирано като нинджа. На кадрите се вижда как около минута и половина мъжът прави оглед на имота и след това изчезва. Гебрев е предоставил записа на полицията седмица по-късно.\"Веднага не съм подал жалбата - на часа, на секундата. Първото нещо, което направих и което за мен беше най-правилното - да се обадя на наблюдаващия прокурор по т.н. важно, водещо дело за продължението от 2015 г. За жалост, отговорът, който получих от наблюдаващия прокурор беше, че това не е към спуснатите му задачи и не е в неговия периметър на дейност\", коментира бизнесменът.Той споделя, че прокурорът го е посъветвал да подаде жалба към съответното районно полицейско управление и той го е послушал. Гебрев допълва, че от полицията са му казали, че вероятно става въпрос за крадец.\"Някой ще каже, че сигурно преигравам или нещо друго си измислям. Аз задавам един конкретен въпрос - всичките тези, които могат да изрекат тези думи, ако с тях се е случило това, което се е случило с мен през 2015 г., няма ли да бъдат до безкрайност мнителни и нащрек за всяко едно нещо, което не е нормално, защото всички са ме питали досега, които са разследвали \"Вие забелязахте ли нещо ненормално, забелязахте ли нещо, което не се случва всеки ден или нещо странно\", посочва бизнесменът.От МВР потвърждават, че такива кадри са им предоставени и по казуса се работи.\"Не мога да коментирам, има досъдебно производство. Това, което мога да кажа - категорично заявявам, че всеки един сигнал, който се получава се отработва от МВР и се работи по всяка една версия\", уверява гл. комисар Ивайло Иванов, гл. секретар на МВР.Засега не е известно колко време ще отнеме разследването.Припомняме, в края на януари 2019 г. вестник \"Капитал\" писа, чеСайтът Bellingcat е установил, че , който е бил във Великобритания по време на отравянето на , е пристигнал в България няколко дни преди българският предприемач и неговият син сериозно да се разболеят след отравяне с неустановено вещество.Третият заподозрян е 45-годишният с агентурно име \"Сергей Вячеславович Федотов\", който според Bellingcat е високопоставен служител на ГРУ. Както при  \"Скрипал\", агентите \"Александър Петров\" (истинско име Александър Мишкин) и, агентурното име на \"Федотов\" е създадено през 2010 г., като преди това няма никакви свидетелства за съществуването на такава личност.", "date": "2019.02.21", "title": "Маскиран мъж е опитал да влезе с взлом в дома на Гебрев"}
{"url": "https://news.bg/politics/rumen-radev-se-sreshtna-s-balgari-v-shveytsariya.html", "text": "Рано или късно България ще се превърне в място, където нашите млади поколения да искат да учат, работят и да живеят. Това заяви държавният глава Румен Радев на среща в Берн с представители на българската общност в Швейцария.По думите му, в днешния глобален свят, за да успеем да създадем висок стандарт и условия на живот за следващите поколения са нужни общи усилия.Президентът открои изграждането на ефективни институции, прозрачната и справедлива обществена и бизнес среда, както и сплотеното и солидарно общество като необходими условия за реалното приобщаване на България към успелите държави.Той напомни, че много българи работят в международни организации, в банковия сектор, медицинските услуги, сферите на компютърните технологии, културата, изкуството и науката в Швейцария и тяхната помощ е от съществено значение за развитието на българо-швейцарските отношения.\"Благодаря ви, че не забравяте корените си, както и за запазената връзка с родината, съхраненото национално самосъзнание и чувство за общност. намерили израз в откриването на български училища в редица швейцарски градове\" заяви още президентът и открои ролята на българските църковни общини \"Св. Георги Победоносец\", \"Рождество Христово\" и други граждански сдружения, съхраняващи фолклорните ни традиции.По време на срещата представителите на българската общност в Берн поставиха редица въпроси за възможността страната ни да насърчава развитието на информационните технологии, за съхраняването на връзките с българските общности зад граница и улесняване на изучаването на български език в чужбина.В отговор на въпрос дали ще наложи вето на поправките в Изборния кодекс, президентът подчерта, че е възложил на своя екип да проучи внимателно предложените изменения. \"Това е изключително важен закон, от него зависят устоите на нашата демокрация\", коментира президентът и подчерта, че решението му по направените промени в Изборния кодекс ще бъде в интерес на обществото.", "date": "2019.02.21", "title": "Румен Радев се срещна с българи в Швейцария"}
{"url": "https://news.bg/int-politics/andryu-makkeyb-vazmozhno-e-tramp-da-e-ruska-investitsiya.html", "text": "Бившият изпълняващ длъжността директор на ФБР Андрю Маккейб смята, че е възможно президентът на САЩ Доналд Тръмп да е оръдие на Русия в американския политически живот, съобщи CNN.\"Смятате ли все още, че президентът може да е руска инвестиция?\", зададе въпрос към Маккейб журналистът от CNN Андерсън Купър.\"Смятам, че това е възможно. Смятам, че заради това започнахме разследването и с нетърпение очаквам резултатите от разследването на Мълър\", заяви ексшефът на ФБР.По-рано през седмицата Андрю Маккейб заяви пред NBC, че е информирал лидерите на двете партии в Конгреса през май 2017 г., че бюрото е започнало разследване на президента Тръмп за връзки с Русия.Той разкри, че нито един от тогавашните лидери в Конгреса не е възразил срещу разследването, включително Мич Макконъл - лидер на републиканското мнозинство в сената, и Пол Райън - председател по онова време на Камарата на представителите, също републиканец.Междувременно бившият посланик на САЩ в Русия Майк Макфол определи като шокиращ факта, че Доналд Владимир Путин, а не на американската разузнавателна общност.Припомняме, по-рано беше съобщено, че Тръмп е неглижирал информация от американските спецслужби, че Северна Корея продължава работата по ядрената си програма. Той е заявил, че вярва на Путин, според когото програмата е прекратена.", "date": "2019.02.21", "title": "Андрю Маккейб: Възможно е Тръмп да е руска „инвестиция“ "}
{"url": "https://news.bg/int-politics/klimatichnite-promeni-sa-prichina-za-humanitarni-krizi-za-koito-mediite-ne-govoryat.html", "text": "Климатичните промени са отговорни за по-голямата част от недостатъчно съобщаваните хуманитарни бедствия през миналата година. Това показва анализ на повече от 1 млн. новинарски истории в интернет, съобщава британският в. \"Гардиън\".Целите населения бяха засегнати от продоволствена криза в страни, ударени от суша и урагани като Етиопия и Хаити, но въпреки това никоя от тези кризи не е генерирала повече от 1000 новинарски истории в целия свят.В Мадагаскар повече от 1 млн. души гладуваха, след като царевицата, маниоката и оризовите полета изсъхнаха заради засушаване и тежки условия, предизвикани от климатичния феномен Ел Ниньо. Почти половината от децата в страната са имали проблеми с растежа, но страданието им предизвика малко заглавия.Свен Хармълинг, който е поръчал новия аналитичен доклад, коментира: \"Не само че хората, които живеят в най-бедните страни в света, са най-уязвими към климатичните промени, но те са и най-зле оборудвани за справяне с нарастващите въздействия. Медиите не трябва да си затварят очите за такива кризи и ролята на климатичните промени.\"Асад Рехман, който е изпълнителен директор на неправителствената организация \"Война срещу недостига\", обвини \"информирането за климатичните промени, което предпочита снимки на бели мечки пред онези, които убиваме с нашето бездействие\".Той изтъква: \"Климатичните промени отдавна оставят отпечатъци по отношение на неразказани смъртоносни наводнения, засушавания и глад. За съжаление хората, които стават всекидневна жертва на кризата с климата, са онези, които са най-малко отговорни за нея. Те умишлено са направени невидими, защото животът на хората с черна и кафява кожа просто няма значение.\"В целия свят екстремни метеорологични явления станаха причина за смъртта на около 5000 души през 2018 г. и оставиха почти 29 млн. души в нужда от хуманитарна и спешна помощ.Докладът свързва климатичните промени с бедствия за хората в Судан, Чад, Филипините, Мадагаскар и Етиопия и казва, че те са изиграли роля за влошаването на положението в Хаити.Девет от 10-те пренебрегнати трагедии са се случили в страни в Африка, Карибите и островните страни в Тихия океан.Изтъква се, че страните донори понякога скрито свързват кризисната помощ с мълчанието за климатичните промени.\"Те никога няма да го кажат официално, но това е част от разговора\", изтъква Рехман, допълвайки: \"Те предпочитат да се самобичувате, като казвате, че не сте имали правилна политика за предотвратяване на бедствия и сега се нуждаете от тяхната подкрепа.\"Учените са склонни да са предпазливи към приписването на отделни метеорологични събития на глобалното затопляне, но много от тях са все по-малко склонни да подценяват тенденциите в съответствие с климатичните модели.Миналата година Европейският академичен научно-консултативен съвет подчерта, че климатичните промени през това десетилетие са били \"фундаментално отговорни\" за 50% увеличение на честотата на наводненията и подобен скок на бури, засушавания и горещи вълни.", "date": "2019.02.21", "title": "Климатичните промени са причина за хуманитарни кризи, за които медиите не говорят"}
{"url": "https://news.bg/world/merkel-zastana-zad-yunker-v-kavgata-s-ungariya.html", "text": "Канцлерът на Германия Ангела Меркел заяви, че напълно подкрепя председателя на Европейската комисия Жан-Клод Юнкер, след като унгарското правителство на премиера Виктор Орбан атакува шефа на Комисията с нова кампания срещу миграцията, информира АП.Откривайки нов фронт срещу Брюксел няколко месеца преди европейските избори, Будапеща  и унгарско-американския милиардер Джордж Сорос, който често е мишена в Унгария.Евролидери отхвърлиха обвиненията на Будапеща и отбелязаха, че Юнкер действително се обявява за укрепване на външните граници на блока.\"Жан-Клод Юнкер има пълната ми солидарност и ние също ще обявим това ясно по време на разговорите ни с Унгария\", каза Меркел пред журналисти в Берлин.Юнкер заяви на конференция в Брюксел, че не може да има напредък в Европа, ако страните се борят помежду си.", "date": "2019.02.21", "title": "Меркел застана зад Юнкер в кавгата с Унгария"}
{"url": "https://news.bg/politics/balgariya-i-severna-makedoniya-zaedno-chestvat-sv-kliment-sv-naum-i-tsar-samuil.html", "text": "България и Северна Македония честваме съвместно светите Климент Охридски и Наум Охридски, както и цар Самуил като забележителни личности в общата ни история от времето на средновековната българска държава.Това решиха на приключилото в сряда, 20 февруари в Скопие заседание на , съобщиха от МВнР.По-рано през деня вицепремиерът и министър на външните работи Екатерина Захариева прие българските участници в от България и Република Северна Македония, които я запознаха с резултатите от 4-ото заседание.Министър Захариева благодари на съпредседателя на Комисията професор Ангел Димитров и колегите му за постигнатото до момента. Тя подчерта важната роля на работата им за прочита на общата история на двете държави. \"\", заяви Екатерина Захариева.В срещата участва и вицепремиерът и министър на отбраната Красимир Каракачанов, който е лидер на партия ВМРО.Припомняме,  по историческите и образователните въпроси бе създадена по силата на Договора за приятелство, добросъседство и сътрудничество между двете страни.", "date": "2019.02.21", "title": "България и Северна Македония заедно честват Св. Климент, Св. Наум и цар Самуил"}
{"url": "https://news.bg/world/tramp-iska-vazmozhno-nay-skoro-ne-samo-5g-no-i-6g-mrezha.html", "text": "Президентът на САЩ Доналд Тръмп иска 6G мобилна мрежа \"възможно най-скоро\", въпреки че все още не е пусната следващата генерация мрежа за мобилна свързаност 5G.Първата фаза от пускането на 5G трябва да бъде завършена до април 2019 г., а втората фаза се очаква да бъде завършена до април 2020 г.Искам 5G, дори 6G технология в САЩ възможно най-скоро, написа той в \"Туитър\" и подчерта, че американските компании трябва да засилят усилията си или ще изостанат.Искам САЩ да печелят сред конкурентите си...винаги трябва да бъдем лидерът във всичко, което правим, особено що се отнася до много вълнуващия свят на технологиите, отбеляза Доналд Тръмп.Samsung , който ще поддържа 5G мрежа.", "date": "2019.02.21", "title": "Тръмп иска \"възможно най-скоро\" не само 5G, но и 6G мрежа"}
{"url": "https://news.bg/politics/lavrov-izbuhna-sreshtu-es-sasht-nato-i-ukrayna.html", "text": "Руският външен министър Сергей Лавров излезе с остри нападки срещу ЕС, САЩ, НАТО и Украйна, предадоха информационните агенции. Той дори отправи заплахи срещу украинския президент Петро Порошенко.Раздразнението на Лавров беше предизвикано от новите европейски санкции срещу Кремъл заради незаконното задържане на украинските моряци от Русия, интеграцията на Украйна и Грузия в НАТО и присъствието на американския военен кораб \"Доналд Кук\" в Черно море.По време на среща с представители на Асоциацията на европейския бизнес той заяви, че ЕС се е поддал на натиск от страна на \"вътрешните русофоби, САЩ и Украйна\" и че всеки ден се води \"антируска кампания\".Според него Русия несправедливо е демонизирана и сочена като заплаха за европейската сигурност, с цел по този начин да се решават \"геополитически задачи\".\"Продължава нарастването на военната активност на НАТО и разгръщането на военната инфраструктура на Алианса близо до руските граници.\" - заяви Лавров.Той допълни, че \"упорито дърпат\" Украйна и Грузия към НАТО.Припомняме преди дни капитанът от военноморските сили на САЩ Гари Табах заяви, че ако Русия не иска НАТО до своите граници, трябва да прекрати агресията срещу съседите си.\"Искам да се обърна към руснаците. Ако не искате вашите съседи да влизат в НАТО, не окупирайте техни територии. Защото ако ги нападате, те разбира се ще искат да влязат в Алианса.\" - коментира офицерът.След като Русия окупира грузински територии през 2008 г. и украински през 2014 г., Тбилиси и Киев заявиха стремежа си към членство в НАТО.Лавров реагира особено остро срещу вписването на евроатлантическата интеграция на Украйна в украинската конституция. Това стана с гласуване в парламента на 7 февруари, със законопроект на президента Петро Порошенко,\"Това, че с такава гордост и апломб президентът Порошенко подписа закона, обвързващ Украйна да влезе в НАТО, ме хвърли в още по-големи съмнения дали той иск ада изпълнява договореностите от Минск.\" - коментира Лавров.По думите му, това е провокация, целяща директно унищожаване на минските споразумения.В действителност договореностите от Минск не забраняват на Украйна да се стреми към членство в Алианса. От друга страна, към самата Русия нееднократно са отправяни препоръки от страна на ЕС да изпълни договореностите от Минск, за да може да се дискутира облекчаване на санкциите срещу Москва.Лавров отправи заплахи към Порошенко заради намерението украински кораби да преминат през Керченския пролив.Руският министър нарече украинския президент \"провокатор\" и го заплаши с \"бой през ръцете\" заяви, ако украинците преминат през пролива \"заедно с НАТО\".Междувременно 33 европейски страни призоваха страните от ООН да въведат санкции срещу Москва заради окупирането на Крим.Припомняме, вчера Лавров реагира по аналогичен начин и срещу стремежа на Македония къмв членство в НАТО, като заяви, че Западът \"\".  ", "date": "2019.02.21", "title": "Лавров избухна срещу ЕС, САЩ, НАТО и Украйна  "}
{"url": "https://news.bg/world/petitsiya-prizovava-sasht-da-prodadat-shtata-montana-na-kanada.html", "text": "Петиция призовава САЩ да продадат щата Монтана на Канада, съобщава канадската медия CTVNews.Щатът граничи с три канадски провинции.След като американският национален дълг набъбна до , Иън Хамънд стартира през миналата седмица за продажба на Монтана на Канада за 1 трилион долара, за да се намали дългът.Имаме много голям дълг и Монтана е безполезна, пише в предложението.Въпреки че петицията се разглежда като шега, под нея са се подписали повече от 12 000 души към тази сутрин.Изненадан съм, че толкова много хора подкрепят каузата ми, написа Хамънд.Законодатели в Монтана дори дебатираха предложението по-рано тази седмица. В 20-членна комисия 15 срещу 5 гласуваха против продажбата на щата на Канада. Комисията прие законопроект срещу предложението.", "date": "2019.02.21", "title": "Петиция призовава САЩ да продадат щата Монтана на Канада"}
{"url": "https://news.bg/politics/tsvetanov-s-goreshti-molbi-kam-ninova-da-ne-vodi-bsp-kam-propastta.html", "text": "Заместник-председателят на ГЕРБ Цветан Цветанов се обърна с горещи молби към соцлидера и червените депутати.Преди да премине към молбите обаче, на брифинг в парламента той реши да отговори на жалбата на Корнелия Нинова, че не й позволили да проведе среща с кмета на град Дунавци. Червеният лидер се оплака, че кметът на Видин й отказал зала за срещата. Отказът за залата бил заради предварително планирано обучение. На Корнелия Нинова обаче е предоставена друга зала, за да си проведе срещата.Госпожо Нинова, моля ви недейте да противопоставяте хората, помоли се Цветанов. Кметовете са на всички граждани, изтъкна той. Нинова, по думите му, тиражирала лъжи, но така нямало да повиши рейтинга на столетницата. По начина, по който го правите, може само да отблъснете вашите избиратели, защото и те не искат да живеят в тази конфронтационна среда, обясни той. Лъжи били твърденията на соцлидера, че директорите на детски градини също трябвало да доносничат пред ДАНС. притеснен е Цветанов. Колеги, бъдете силни, бъдете искрени, кажете истината на вашите пленуми, покажете какво носите в себе си, обърна се той към левите депутати. Той се опасява, че Нинова нямало да изведе червената партия напред на следващите парламентарни избори. Цветан Цветанов се надява, че когато соцлидерът обикаля страната, ще похвали евродепутатите на ГЕРБ и успехите, които те донесли на страната. Когато решите, че можете да участвате активно в политическия живот, сме готови на дебат, обърна се пак към Корнелия Нинова той. Днес  на парламентарни партии. Това не означавало договорки. В политическия пазар винаги да има политическа и парламентарна култура, настоява той.Цветанов очаква депутатите на левицата да направят нещо и да убедят водача си да се върнат в парламента.", "date": "2019.02.21", "title": "Цветанов с горещи молби към Нинова да не води БСП към пропастта"}
{"url": "https://news.bg/world/kitay-predlaga-da-kupuva-zemedelska-produktsiya-ot-sasht-za-usd30-mlrd.html", "text": "Китай предлага да купува земеделска продукция от САЩ на година за 30 милиарда долара, включително соя, царевица и пшеница като част от възможно търговско споразумение между двете държави.Това разкриха източници пред \"Блумбърг\", които са запознати с плана.Предложението да се купува допълнителна селскостопанска продукция от САЩ ще бъде част от меморандум за разбирателство, който ще бъде обсъден от преговарящите на двете страни във Вашингтон, поясниха източниците, пожелали анонимност, тъй като планът е конфиденциален. Те допълват, че закупуването на американски селскостопански продукти от САЩ ще бъде над нивата от преди търговската война и ще продължи през периода, отразен в меморандума.Пекин многократно предложи да увеличи закупуването на земеделски и енергийни продукти, за да намали търговския дефицит със САЩ. От сключеното  възобнови вноса на някои селскостопански продукти, включително соя. Президентът на САЩ Доналд Тръмп обяви тази седмица, че \"много\" царевица ще бъде в списъка на Пекин с покупки.През 2017 г. Китай е внесъл американски земеделски продукти за 24,2 милиарда долара.Междувременно държавният секретар Майк Помпео заяви, че е постигнат \"реален напредък\" на преговорите.По-рано днес беше съобщено, че търговските представители на САЩ и Китай обсъждат няколко меморандума за разбирателство, които ще покрият важни сфери като интелектуалната собственост, финансите, търговията и храните.", "date": "2019.02.21", "title": "Китай предлага да купува земеделска продукция от САЩ за $30 млрд. "}
{"url": "https://news.bg/int-politics/rusiya-iska-svobodno-ikonomichesko-prostranstvo-s-es-ot-lisabon-do-vladivostok.html", "text": "Руският външен министър Сергей Лавров обяви, че Москва има желание да създаде \"свободно икономическо пространство с европейските си партньори\", което ще се простира от \"Лисабон до Владивосток\", съобщават руските медии.Говорейки по темата за сегашното състояние на отношенията между Москва и Брюксел на срещата на Асоциацията на европейските предприятия, руският първи дипломат посочил, че има контакти във връзка с подобряването на нормативната уредба и регулациите между Европейския съюз и Русия.Лавров също така коментирал, че Русия е допринесла за партньорството с ЕС \"с дела, а не с думи\", което се отразявало в големите ѝ газови и инфраструктурни проекти, особено \"Северен поток-2\". Той отбелязал, че Москва чака гаранции от Европейската комисия, за да продължи уверено с проекта.По-рано се появиха информации, че Европейският съюз обмисля разширяване на съществуващите санкции срещу Русия. Върховният представител на ЕС за външните отношения Федерика Могерини подчерта, че в близко бъдеще ще бъде взето окончателно решение по въпроса.По думите на Лавров, който се е срещнал с мастити бизнесмени от Германия и Русия, налице са трудности в отношенията между Москва и Брюксел, добавяйки, че на бизнес средите им било дошло \"до гуша\" от санкциите и подкрепят възстановяването на пълноценно сътрудничество.За втора поредна година търговията се увеличава, въпреки че все още не е на нивото, което беше преди 2014 г., изтъкнал Лавров пред аудиторията, посочвайки, че \"въпреки линията\", която Европейският съюз следва, има \"съживяване\" на политическия диалог, като борбата с тероризма, миграцията и науката все още биват подкрепяни. Въпреки че са \"еднократни и спорадични\", те представляват положителен знак.Въпреки че няма причина за по-нататъшно влошаване на отношенията, няма условия за връщане към \"нормалност\", тъй като има някои, които се противопоставят на установяването на по-добри отношения, изтъкнал още Лавров.Коментирайки санкциите на ЕС, руският първи дипломат заявил, че те са били неуспешни в ограничаването на икономическото и технологично развитие на Русия.", "date": "2019.02.21", "title": "Русия иска свободно икономическо пространство с ЕС от Лисабон до Владивосток"}
{"url": "https://news.bg/world/tayvan-s-parvi-proektozakon-v-aziya-za-ravenstvo-na-brakovete.html", "text": "Тайван предложи проектозакон за разрешаване на еднополовите бракове, но правозащитници и консервативни организации критикуват законодателството на разгорещен дебат за равенството на браковете, информира \"Ройтерс\".Осведомителната агенция отбелязва, че това е първият по рода си законопроект в Азия.В края на миналата година на няколко референдума избирателите се обявиха против узаконяване на еднополовите бракове. Те определиха брака като съюз между мъж и жена и поискаха специален закон за еднополовите бракове.Проектозаконът беше разкрит на днешното заседание на тайванското правителство. Той дава на еднополовите двойки подобна правна защита като на хетеросексуалните, но бракът в семейния кодекс ще остане с дефиницията си, че е съюз между мъж и жена.Правителството обяви, че законопроектът зачита резултата от националното допитване, но активисти алармират, че отделният закон за еднополовите бракове е дискриминиращ и не дава същите права като на хетеросексуалните.Парламентът на Тайван се очаква да гласува проектозакона в края на май, тъй като тогава изтича наложеният от Конституционния съд срок. През май 2017 г. съдът постанови, че еднополовите двойки имат право на законен брак.Консервативни групи срещу еднополовите бракове се заканиха да се борят срещу законодателството. Те го определиха като неприемливо.", "date": "2019.02.21", "title": "Тайван с първи проектозакон в Азия за равенство на браковете"}
{"url": "https://news.bg/health/4-mesechno-bebe-v-haskovo-e-sas-samnenie-za-morbili.html", "text": "4-месечно бебе е настанено в Хасковската болница със съмнение за морбили, съобщи БНР. Семейството е от симеоновградския квартал \"Лагера\".В сряда от здравното министерство съобщиха за случай на морбили в Хасковско. От РЗИ уточняват, че има съмнение за заболяването. Взети са проби и днес са изпратени за изследване в София.Бебето е постъпило в Хасковската болница на 17 февруари. То е било настанено за лечение в детското отделение. По-късно се появил обрив и то е преместено в инфекциозното отделение. Според началника на Инфекциозното отделение Красимира Кинова обривът се е появил след падане на температурата. Мъничето има характерни промени в устната лигавица като за морбилна инфкеция.\"Не искахме да се вдига толкова шум, тъй като няма категорични данни за морбилна инфекция. Взели сме серумна проба, носогърлен секрет и урина, които сме изпратили в Националната референтна лаборатория към Института по заразни и паразитни болести, откъдето съответно чакаме да получим по-скоро непотвърждение на диагностиката\", каза д-р Кинова.", "date": "2019.02.21", "title": "4-месечно бебе в Хасково е със съмнение за морбили"}
{"url": "https://news.bg/crime/obraha-starcheskiya-dom-vav-vladimirovo.html", "text": "Обраха Дома за стари хора \"Св. Николай\" в монтанското село Владимирово, съобщиха от Областната дирекция на МВР.Кражбата е била извършена около 02,40 ч. вчера. Извършителят се е качил със стълба до втория етаж на сградата, където е разбил прозорец и е проникнал в счетоводството. От там той е откраднал 2 метални шкафа със 7 300 лева.На мястото е извършен оглед. По случая е образувано досъдебно производство.", "date": "2019.02.21", "title": "Обраха старческия дом във Владимирово"}
{"url": "https://news.bg/regions/poskapva-vodata-v-grada-kadeto-dosega-be-nay-evtina-sapareva-banya.html", "text": "Поскъпва питейната вода в града с най-евтина вода досега - Сапарева баня. От 55 на 84 стотинки с ДДС ще плащат жителите на кюстендилското градче с водно име за кубик питейна вода, информира БНР.Новите цени влизат в сила от 1 март т.г., обявиха от общината. Предложението, гласувано от общинския съвет за увеличението отпреди Нова година, вече е утвърдено от Комисията по енергийно и водно регулиране (КЕВР).Поскъпването засяга и минералната вода в курорта - от 1 лев за кубик, както беше досега, става за 1,30 лева за кубик.Увеличението на цената за доставка на питейна вода станало неизбежно, заяви кметът на общината Калин Гелев. Той очаква  и мрежата, да отстранява авариите.Увеличава се броят на издадените разрешителни за минерална вода. \"Към момента са девет. Имаме на последната сесия още две издадени разрешителни. И най-голямата част на дебита, дадохме 2 литра на големия балнеоложки комплекс, който се предвижда на мястото на бившите сгради на \"Почивно дело и курортно лечение\". Другите ползватели, нулите дето са пуснати, са в рамките на 0/100 до 0/180 или 0/200 милилитра\", уточни кметът Калин Гелев.", "date": "2019.02.21", "title": "Поскъпва водата в града, където досега бе най-евтина - Сапарева баня"}
{"url": "https://news.bg/health/parameditsi-stavat-shofyori-zaradi-zakonodatelni-neureditsi.html", "text": "Парамедици започват работа като шофьори на линейки заради законодателни неуредици. Това заяви председателят на Националната асоциация на работещите в спешната медицинска помощ д-р Десислава Кателиева пред БНР.Според нея основната причина завършилите за парамедици да не могат да се реализират е липсата на щатни разписания и утвърдени диагностично-терапевтични правила съгласно медицинския стандарт.Това са все едни спънки, които пречат на парамедика да работи това, на което е научен, обясни д-р Кателиева и посочи, че в момента в страната щатните бройки за парамедици в страната са едва 37.По тази причина, отивайки в Център за спешна медицинска помощ без щатно разписание, парамедиците могат да получат работа единствено като шофьори и да работят за значително по-ниска заплата.Д-р Кателиева изтъкна, че по-сериозният проблем е, че те нямат юридическото право да работят като парамедици, защото нямат длъжностна характеристика.Парамедикът има нормативните предпоставки да работи като такъв, но на практика няма възможност да се реализира, обобщи тя и заключи, че именно подобни пречки могат да накарат хората да се откажат да работят като спешни медици.", "date": "2019.02.21", "title": "Парамедици стават шофьори заради законодателни неуредици"}
{"url": "https://news.bg/tourism/kanim-sarbite-da-doydat-u-nas-kato-turisti.html", "text": "Министърът на туризма Николина Ангелкова подписа в Белград меморандум за разбирателство между туристическите министерства в България и Сърбия. От сръбска стана меморандумът беше подписан от вицепремиера и министър на търговията, туризма и телекомуникациите Расим Ляич.Церемонията се състоя непосредствено преди официалното откриване на 41-вото Международно туристическо изложение IFT в Белград, където на България се поставя специален акцент като страна партньор, информират от МТ.Меморандумът насърчава деловите контакти между администрациите и туристическите организации на двете страни чрез различни мерки за засилване на двустранния туристопоток, както и за съвместни инициативи към трети пазари, включително далечни такива.При подписването на документа Ангелкова подчерта, че България и Сърбия са стратегически партньори в туризма и трябва да се работи за по-активното развиване на добрите взаимоотношения в сектора, който е национален приоритет за икономиките на двете държави.Меморандумът предвижда също партньорство в организирането на съвместни специализирани събития, турове за професионалисти и медии, участия на международни форуми, обмен на статистика, реклами, анализи и друга информация за туристическия потенциал на двете държави, както и сътрудничество в привличането на повече инвестиции. Ще се разшири и двустранната подкрепа по инициативи на Световната организация по туризъм към ООН, на Организацията за черноморско икономическо сътрудничество, Дунавската стратегия на ЕС и други.При посещението си в Белград министър Ангелкова акцентира върху значението на специализираните видове туризъм и предложението на страната ни да се създаде общ балкански маршрут, привличащ към региона повече посетители от Европа и света със съвместни конкурентни продукти и услуги в сектора. Към инициативата проявиха интерес 11 държави, сред които и Сърбия. Доминираща тема на проекта е богатото културно-историческо наследство под егидата на ЮНЕСКО в региона.Преди подписването на меморандума Ангелкова се срещна с представители на туристическия бизнес в Сърбия. В хода на срещите тя отбеляза, че се наблюдава ръст на сръбските туристи в България. През 2018 година са регистрирани повече от 421 хиляди туристически посещения на сръбски граждани у нас, което ръст от 7% на годишна база.Работим активно, за да популяризираме България като туристическа дестинация за 4 сезона, фокус в нея е и пазар Сърбия, заяви Ангелкова пред сръбския туристически бизнес.", "date": "2019.02.21", "title": "Каним сърбите да дойдат у нас като туристи"}
{"url": "https://news.bg/world/korbin-sled-sreshta-s-barnie-zaplahata-ot-brekzit-bez-sdelka-e-mnogo-seriozna.html", "text": "Лидерът на Лейбъристката партия на Великобритания Джереми Корбин предупреди, че заплахата от Брекзит без споразумение е \"много сериозна\", пише \"Гардиън\".Корбин направи коментара след среща с главния преговарящ на ЕС за Брекзит Мишел Барние.Лейбъристът съобщи, че разговорите са били \"полезни и информативни\". По думите му на срещата са обсъдили алтернативните предложения на Лейбъристката партия за митнически съюз с ЕС.\"Силно вярваме, че тези предложения са правдоподобни - това беше потвърдено на нашата среща днес - и че те могат да бъдат договорени\", отбеляза още той.Проблемът е, че премиерът настоява за споразумението си, което е , подчерта Корбин и предупреди, че изтича времето за избягване на сценарий Брекзит без сделка.Заплахата от Брекзит без споразумение е нещо, което сериозно напряга хората в ЕС. Те са много обезпокоени за последствията, акцентира Корбин.На въпрос дали Барние е съобщил, че е възможно отлагане на Брекзит, Корбин каза, че това е сложен и труден въпрос, на който не може да отговори в момента.Междувременно Барние коментира пред френския вестник La Croix, че \"безизходицата\" на преговорите за Брекзит се запазва и повтори, че Брюксел няма да предоговаря споразумението или предпазния механизъм.Чакаме Тереза Мей да ни каже как вижда нещата и какво иска, съобщи Барние.На въпрос дали има вероятност Брекзит да бъде отложен, Барние отговори, че не е нужно повече време, а решения от британския парламент.Ако този въпрос бъде повдигнат, първата реакция на евролидерите, за което е необходимо единодушие, ще бъде: \"За какво? За какъв период\", поясни той.По думите му Брюксел е готов да направи промени в политическата декларация за бъдещите отношения, ако Лондон поиска да бъде \"по-амбициозна\", например да се предложи постоянен митнически съюз.", "date": "2019.02.21", "title": "Корбин след среща с Барние: Заплахата от Брекзит без сделка е много сериозна"}
{"url": "https://news.bg/int-politics/lavrov-negoduva-che-severen-potok-2-sreshta-politicheski-spanki.html", "text": "Външният министър на Русия Сергей Лавров настоя, че проектът за газопровод \"Северен поток-2\" среща \"политически спънки\", въпреки че бил търговски проект, \"изгоден за бизнеса\" и целта му била да гарантира енергийната сигурност на Европа, съобщават руските медии.Различни фактори започнаха да изразяват опасения за заплахата от \"политическа зависимост\" от Москва в случай, че проектът бъде прокаран, отбелязал руският първи дипломат. Германският канцлер беше права да отбележи по-рано, че в епохата на Студената война, продължи той, когато Съветският съюз почти имаше монопол в износа на енергия за Европа, не е имало голяма загриженост за влиянието на комунистическия блок.Ако газовата директива на ЕС бъде изменена по такъв начин, че да се прилага и за \"Северен поток-2\", това би представлявало нарушение на Конвенцията на ООН за морското право от 1982 г., предупреди Лавров.", "date": "2019.02.21", "title": "Лавров негодува, че \"Северен поток-2\" среща политически спънки"}
{"url": "https://news.bg/world/snyag-vali-v-las-vegas.html", "text": "Втори път за седмица вали сняг в района на Лас Вегас. Зимна буря, преминаваща през югозапад в сряда, понижи температурата и предизвика валежи, съобщава ЕнБиСи.Докато през последните няколко дни зимните метеорологични условия са тежки в източната част на САЩ, Националната метеорологична служба заяви, че в покрайнините на долината на Лас Вегас ще падне сняг.Дъжд може да се смеси със сняг, като предупреждението за зимни условия ще продължи до 4 часа местно време в петък.Снегът затвори път 160, преди да бъде отворен отново с помощта на снегорини.Движението по магистрала 15 е бавно, докато снегорини разчистват натрупване до Прим, според патрула на магистралата в Невада.2660 клиенти са били без електричество късно в сряда.Въздушна база Нелис обявява, че ще бъде затворена в четвъртък поради времето. \"Само служители от мисията ще се отчитат за дежурство по график\".Районът бе изненадан от снеговалеж в неделя и понеделник и очаква от Националната метеорологична служба да обясни какво се случва.Въпреки че е рядкост, снеговалежът в Лас Вегас все още не е достигнал рекорда от пет дни през февруари 1949 г. Това обаче е най-студеният февруари от 2004 г.", "date": "2019.02.21", "title": "Сняг вали в Лас Вегас "}
{"url": "https://news.bg/crime/60-godishen-shofyor-na-avtobus-karal-s-2-08-promila-alkohol-v-asenovgrad.html", "text": "Прокуратурата изготви обвинение за 60-годишен шофьор на автобус за управление след употреба на алкохол, съобщиха от Районна прокуратура-Асеновград.Мъжът с инициали А.Х. е арестуван за до 72 часа. На 20 февруари 2019 г. около 19 часа в Асеновград е шофирал автобус с над 0,5 промила алкохол в кръвта. \"Дрегерът\" е установил 2,08 промила.Същият шофьор е бил осъден преди, с влязла в сила присъда, за управление на камион в нетрезво състояние. До момента е установено, че на 20 февруари 2019 г., около 19 часа, в Асеновград, обвиняемият управлявал автобус, част от градския транспорт, като е причинил пътно-транспортно произшествие - ударил паркиран лек автомобил. Няма пострадали хора. Предстои да се уточняват нанесените материални щети на автомобила.В петък, 22 февруари 2019 г., от районната прокуратура-Асеновград ще внесат искане в съда за определяне на мярка за неотклонение \"задържане под стража\".По закон той може да влезе в затвора от една до пет години \"лишаване от свобода\", глоба от 500 до 1500 лева и книжката му да бъде отнета от три месеца до три години.", "date": "2019.02.21", "title": "60-годишен шофьор на автобус карал с 2,08 промила алкохол в Асеновград"}
{"url": "https://news.bg/int-politics/ruskite-raketi-tsirkon-mozheli-da-dostignat-komandnite-tsentrove-na-sasht-za-5-minuti.html", "text": "Руските военни кораби и подводници, снабдени със свръхзвукови ракети \"Циркон\", ще могат да унищожат командни центрове на територията на САЩ в рамките на пет минути. Това уверил контраадмирал от запаса Всеволод Хмиров пред журналисти, съобщават руските медии.Хмиров уточнил, че след изтеглянето от Договора за ликвидирането на ракетите със среден и малък обсег, САЩ ще контролират системи, които те могат да решат да разположат в Европа \"от командните центрове на територията на американския континент\".Руските ракети \"Циркон\" не само щели да създадат противотежест на ракети, разположени в Европа, \"но също така ще осигурят способността да бъдат ударени ключови контролни системи - командни центрове\", добавил Хмиров.\"Ако превозвач (подводница или военен кораб) с ракети \"Циркон\" на борда се намира на 500 км от брега, тогава ракетите ще могат да достигат до крайбрежни цели на дълбочина от най-малко 500 км\", отбелязал руският военен експерт, допълвайки: \"Такава свръхзвукова система като \"Циркон\" практически пробива всяка система за противоракетна отбрана.\"\"Броят на военните кораби и подводници с ракети \"Циркон\" на борда на бойно дежурство в западната част на Атлантическия океан и в източната част на Тихия океан може да възлиза на два-три кораба във всяка посока с около 40 ракети на борда\", отбелязал Всеволод Хмиров.", "date": "2019.02.21", "title": "Руските ракети \"Циркон\" можели да достигнат командните центрове на САЩ за 5 минути"}
{"url": "https://news.bg/world/v-polsha-saboriha-statuya-na-izvesten-sveshtenik-obvinyavan-v-pedofiliya.html", "text": "Полски активисти събориха статуя на известния свещеник на профсъюза \"Солидарност\" Хенрик Янковски, срещу когото има свидетелства за педофилия, информира АП.Активистите твърдят, че протестните действия са във връзка с неспособността на Католическата църква и обществото да разрешат проблема със сексуалното насилие на духовници над деца.Статуята е съборена само няколко часа  на конференция във Ватикана за обсъждане на проблема с педофилията.Видео показва по тъмно трима мъже да събарят статуята на Хенрик Янковски в град Гданск. След това активистите слагат детско бельо в едната ръка на статуята и олтарни дрехи, които се носят от деца.Това е поразителен акт в страна, където повече от 90% от населението е католическо и където църквата се радва на голяма власт над обществения живот.Полицията задържа тримата мъже и започна разследване за \"оскверняване на паметник\".Хенрик Янковски почина през 2010 г. Той придобива популярност през 80-те г. на XX век, когато застава зад \"Солидарност\" и Лех Валенса срещу комунизма. Световни лидери признават антикомунистическата му дейност. Но през последните месеци полски медии разпространиха твърдения, че Янковски е насилвал момичета и момчета.", "date": "2019.02.21", "title": "В Полша събориха статуя на известен свещеник, обвиняван в педофилия"}
{"url": "https://news.bg/crime/osadiha-uslovno-pernichanin-za-sazhitelstvo-s-nepalnoletna.html", "text": "Районният съд в Перник наложи условна присъда на мъж за това, че е живял на семейни начала с непълнолетно момиче.Мъжът се е признал за виновен и сключил споразумение с прокуратурата. Той е осъден на пет месеца \"лишаване от свобода\" с 3-годишен изпитателен срок и \"обществено порицание\", което да се изпълни чрез обявяване по местната телевизия \"Кракра\" - Перник.Осъденият се запознал с момичето през 2015 година, когато тя е била още малолетна. Двамата започнали да излизат заедно и се сприятелили, а постепенно връзката им преминала в интимна.В началото на август 2017 година, след като момичето навършило 14-годишна възраст, Р.С. се нанесъл да живее в дома на родителите на момичето в град Перник. Така заживели съпружески, без да са сключили граждански брак.Месец по-късно - септември 2017 година, Г.А. спряла да посещава училище, защото забременяла. В тази връзка в отдел \"Закрила на детето\" при дирекция \"Социално подпомогане \"Перник постъпил сигнал от директора на учебното заведение. По случая била извършена проверка, която установила престъплението.Въпреки намесата на социалните институции, двамата продължили да живеят заедно. През април 2018 г. непълнолетната преждевременно родила момиче, което обаче не било припознато от осъдения.Определението на съда има последиците на влязла в сила присъда.", "date": "2019.02.21", "title": "Осъдиха условно перничанин за съжителство с непълнолетна"}
{"url": "https://news.bg/health/samo-38-apteki-uvedomili-zdravnata-kasa-che-shte-protestirat.html", "text": "Само , които имат договор със Здравната каса, са уведомили за промяна в графика на работата си, съобщиха от Националната здравноосигурителна каса. Уведомленията за затваряне са подадени до районните здравноосигурителни каси (РЗОК), че няма да работят на 20 февруари 2019 г.Припомняме, че от Националната аптечна камара по данни към Националния протестен щаб вчера събощиха, че са протестирали .Аптеките, които са уведомоли Районните здравни каси, че ще бъдат затворени в деня на национален протест на фармацевтите заради условието , са били в следните региони:Столична здравноосигурителна каса - 2 аптеки;София - област - 4 аптеки;Благоевград - 3 аптеки;Варна - 1 аптека;Габрово - 2 аптеки;Кюстендил - 8 аптеки;Кърджали - 1 аптека;Ловеч - 1 аптека;Монтана - 3 аптеки;Пазарджик - 9 аптеки;Перник - 2 аптеки;Шумен - 2 аптеки.От Здравната каса напомнят, че в индивидуалните договори на аптеките с РЗОК е записано изискването  касата за намерение да не работят в ден, извън обявения график.От Здравната каса посочват още, че не изисква в уведомленията да бъдат описани причините, поради които аптеките няма да работят.", "date": "2019.02.21", "title": "Само 38 аптеки уведомили Здравната каса, че ще протестират"}
{"url": "https://news.bg/world/ukrayna-obvini-rusiya-v-namesa-v-prezidentskite-izbori.html", "text": "Украйна обвини Русия в намеса в президентските избори, информира \"Ройтерс\".Службата за сигурност на Украйна обвинява Москва, че се намесва в изборния процес на страната чрез изграждането на незаконни структури с цел подпомагане на определен кандидат да спечели вота.Украйна ще проведе президентски избори в края на март.Заместник-директорът на Службата за сигурност Виктор Кононенко заяви на пресконференция, че група руски граждани и техните украински колаборационисти са използвали рушвети за създаване на мрежа от хора, готова да гласува за определен кандидат и за оказване на влияние върху общественото мнение.Тези действия са незаконни и оказват влияние върху изборните резултати, подчерта той и добави, че в заговорa участват \"граждани на Украйна, които сътрудничат на руски структури от дълго време\".Кононенко отказа да разкри кой от 44-те регистрирани кандидати се облагодетелства от схемата.Президентът Петро Порошенко, опозиционният лидер Юлия Тимошенко и комикът Владимир Зеленски са фаворити за президентския пост. Последните социологически проучвания поставят Зеленски на първо място, следван от Порошенко и Тимошенко.Москва отхвърля обвиненията на Украйна за изборна намеса.Кононенко съобщи още, че организаторите на схемата за купуване на гласове са се надявали 680 000 души да гласуват за техния кандидат.В тази пирамида са замесени граждани на Русия, граждани на други държави и граждани на Украйна, които са участвали в работата на политически щабове на територията на Русия. Ние работим върху руски следи, обясни украинският представител.", "date": "2019.02.21", "title": "Украйна обвини Русия в намеса в президентските избори"}
{"url": "https://news.bg/int-politics/rumaniya-iska-sad-za-timermans-i-chlenove-na-ek-za-prestapleniya-sreshtu-darzhavata.html", "text": "Специална прокурорска секция в Румъния регистрира жалба срещу първия вицепрезидент на ЕК Франс Тимерманс. Комисарят на ЕС по правосъдието Вера Йоурова, генералният прокурор на Румъния Аугустин Лазар, и ръководителят на представителството на ЕК в Румъния Анджела Кристе също са обект на жалба, съобщава \"Румъния инсайдеър\".Жалбата срещу служители на ЕК и румънски официални лица, е за работата им по  (CVM), според Digi24.ro.Предполагаемите обвинения срещу тези длъжностни лица включват създаване на организирана престъпна група, злоупотреба със служебно положение, фалшифициране и представяне на невярна информация.Luju.ro подава жалбата си на 30 януари 2019 г. Според уебсайта, може да се разследва и длъжностни лица на ЕК, тъй като румънското наказателно право се прилага и за престъпления, извършени извън Румъния от чужди граждани срещу румънска държава, румънски гражданин или румънско юридическо лице.Не е ясно дали регистрирането на тази жалба означава също, че ще започне разследване срещу служители служители. Сайтът обаче твърди, че служителите на ЕК ще трябва да се явят пред специалната прокурорска секция.Последният доклад, публикуван през ноември 2018 г., критикува стъпките на Румъния в реформата на правосъдието и борбата с корупцията през последната година. Миналата година служители на ЕК, включително Франс Тимерманс, изразиха притеснения относно новите закони за правосъдието, приети от румънския парламент. Един от тези закони създаде и новата прокурорска секция за разследване на магистрати.През юли 2018 г. Венецианската комисия издаде предварително становище относно новите закони за правосъдието, като заключи, че промените вероятно ще подкопаят независимостта на правосъдието.Венецианската комисия също така препоръча на румънските законодатели да преразгледат новата прокурорска секция.Секцията привлече внимание наскоро, след като започна разследване срещу националната дирекция за борба с корупцията, главния прокурор Лаура Кьовеши, точно когато стана фаворит за назначаване за главен европейски прокурор.Румънското правителство прие две нови спешни постановления за правосъдие по-рано тази седмица, като предостави на Секцията още по-голяма независимост, което прави невъзможно за главния прокурор да спре разследване, проведено от прокурорите на специализираната секция.", "date": "2019.02.21", "title": "Румъния иска съд за Тимерманс и членове на ЕК за престъпления срещу държавата"}
{"url": "https://news.bg/energy/sadat-othvarli-zhalbata-za-zabavyane-na-prodazhbata-na-chez.html", "text": "Софийският административен съд отхвърли жалбите срещу сделката за покупката на електроразпределителното дружество за Югозападна България ЧЕЗ, съобщи Нова телевизия.Срокът за обжалване пред Върховния административен съд е седемдневен. Сделката е спряна от Комисията за защита на конкуренцията (КЗК).От КЗК се опасяват от евентуален монопол на електроенергийния пазар. Последва обжалване както от \"Инерком\", така и от ЧЕЗ, но съдът не уважи исканията.ЧЕЗ и \"Инерком\" подписаха предварителен договор за покупко-продажба на активите на ЧЕЗ в България и подадоха жалба срещу решението на регулатора да замрази временно производството по оценка на евентуалната сделка.Припомняме, след като на 22 февруари 2018 г. стана ясно, че чешката ЧЕЗ е одобрила , последва скандал, който предизвика министърът на енергетиката , защото познава собственика на фирмата Гинка Върбакова. Скандалът След избухването на спора управителят на дружеството, определено за купувач - Гинка Върбакова, проведе разговори с ЧЕЗ в Прага. Тогава от , че процедурите по вече сключения с \"Инерком\" договор продължават. Гинка Върбакова и представители на ЧЕЗ дойдоха и на изслушване в парламента.По искане на БСП в парламента бе създадена и , която обаче завърши работа със заключението, че й е необходима още информация.В рамките на скандала в българския политически живот по едно време беше . Това стана по време на среща на Гинка Върбакова в Министерски съвет с премиера Бойко Борисов и министрите Томислав Дончев и Владислав Горанов. След това обаче .За това твърдо застават от  с искане държавата да си върне контрола над ЕРП-та. Според социалистите зад  и поискаха намеса на контролните органи.През декември 2018 г. чешката компания  с класираната на второ място компания \"Индия Пауър\".Междувременно от Инерком увериха, че продължават финализирането на сделката за придобиване на активите на ЧЕЗ. Тази информация се потвърди и от централата на чешкото дружество, откъдето увериха, че паралелно продължават преговорите с \"Инерком\".Въпреки че , от Инерком така и не преведоха парите.Лидерът на БСП Корнелия Нинова обяви пред чешки евродепутат, че \"при спечелване на избори в България, БСП ще предприеме необходимите действия  и да участва в процедурата по продажбата\". В края на ноември стана ясно, че собственикът на \"Инерком\" Гинка Върбакова влиза в управлението на ЧЕЗ България.Преди това от Комисията за защита на конкуренцията (КЗК)  чрез придобиване на контрол върху предприятия от групата на \"ЧЕЗ\".Мотивите са, че  и няма как да бъде образувано ново производство. От \"Инерком\" обявиха, че ще обжалват и последното решение, както обжалваха решението на  електроразпределителното дружество ЧЕЗ.", "date": "2019.02.21", "title": "Съдът отхвърли жалбата за забавяне на продажбата на ЧЕЗ"}
{"url": "https://news.bg/economics/shvedskiyat-sobstvenik-na-nova-televiziya-ne-komentira-sluhove-i-spekulatsii.html", "text": "Шведският собственик на \"Нова телевизия\", \"Модерн таймс груп\", отказва да коментират информацията за продажба на телевизията на Кирил Домусчиев, съобщава БНР.\"Оценявам интереса ви към този въпрос, но ние никога не коментираме слухове и спекулации\", обяснява представителят на шведската компания Тобиас Гилениус.В редица медии в България излезе неофициални информации, че Домусчиев финализира преговори по подписване на договор за покупката на телевизията.Информацията за сделката идва малко повече от месец, след като настоящия собственик - шведската MTG -  \"Нова Телевизия\" на чеха Петр Келнер, който придоби активите на Telenor в България и региона.Келнер бе готов да плати €185 милиона за активите на MTG в България. Не е известна сумата, която Домусчиев би платил, но вероятно тя е по-ниска. През 2008 г. шведската компания плати €620 милиона.", "date": "2019.02.21", "title": "Шведският собственик на \"Нова телевизия\" не коментира слухове и спекулации"}
{"url": "https://news.bg/crime/ekspulsirat-moldovets-kral-s-balgarin-bizhuta-v-zlatitsa.html", "text": "Арестуваха българин и молдовец за кражба на бижута от Златица, съобщиха от МВР. По случая са работили граничари, полицаи от София и София-област под надзора на прокуратурата.На 18 февруари полицаите са хванали 27-годишен гражданин на Молдова и 36-годишен столичанин. Те са съпричастни към кражба на скъпи вещи, извършена на 17 февруари в град Златица, уверяват от полицията.При обиски, у българския гражданин били намерени част от инкриминираните вещи - бижута и скъпи часовници, както и други вещи и предмети, които имат отношение към престъпната му дейност.Молдовецът е предаден на Дирекция \"Миграция\" и предстои експулсирането му от страната. На 36-годишния са повдигнати обвинения и мярката му за задържане е удължена до 72 часа.Работата по случая продължава под надзора на прокуратурата.", "date": "2019.02.21", "title": "Експулсират молдовец, крал с българин бижута в Златица"}
{"url": "https://news.bg/world/okonchatelno-sporazumenie-za-brekzit-do-sredata-na-mart.html", "text": "Официалният текст за Брекзит може да бъде договорен до средата на март. Това съобщава световната осведомителна агенция \"Ройтерс\", позовавайки се на дипломатически източници от Европейския съюз.От информацията става ясно, че Великобритания и Европейският съюз се насочват към \"паралелна декларация\" по казуса с предпазния механизъм за избягване на \"твърда\" граница между Ирландия и Северна Ирландия с цел преодоляване на безизходицата.Договореният текст няма да бъде променян.Премиерът на Обединеното кралство Тереза Мей няма да получи финалния текст на новата декларация преди 28 февруари.Междувременно говорителят на британското правителство Джеймс Слак заяви, че ЕС иска Великобритания да напусне Общността със споразумение. Но според него все още има много работа за вършене. Слак добави, че най-лесният и най-простият начин за Великобритания да получи изискваните от британския парламент уверения от ЕС е да се предоговори споразумението за Брекзит. Той подчерта, че двете страни работят \"енергично\" за договаряне на тези уверения.По-рано днес председателят на Европейската комисия ", "date": "2019.02.21", "title": "Окончателно споразумение за Брекзит до средата на март?"}
{"url": "https://news.bg/crime/zadarzhaha-krupen-lihvar-v-shumensko.html", "text": "Задържаха крупен лихвар в Шуменско.Работата по случая започнала след сигнал за незаконни банкови сделки, извършвани от жител на шуменското село Лятно.Вчера сутринта криминалисти претърсили дома на 33-годишния мъж. При проверката били иззети 31 чужди банкови карти; писма от банки с посочени ПИН кодове на банкови карти; 11 чужди лични карти; нотариални актове на имоти; запис на заповеди; договори, от които 22 ипотечни; три тефтера с вписани имена и различни суми, както и извлечения от банкови транзакции.В жилището били открити и много други чужди вещи и документи. Били конфискувани ключове за 27 автомобила, а в двора към имота полицията намерила четири мотопеда, три мотоциклета и пет моторни превозни средства - всички те чужда собственост.В къщата били намерени седем преносими компютъра, 13 мобилни телефона, 19 свидетелства за регистрации за моторни превозни средства - 17 от тях български, а две - немски. Били иззети и множество златни накити - пръстени, обици, гривни и синджири, сумата от 28 920 лева и 500 паунда. Открити и иззети били четири газови пистолета и 51 патрона с различен калибър.33-годишният мъж е задържан за 24 часа. По случая вече са разпитани свидетели. Разследването продължава.", "date": "2019.02.21", "title": "Задържаха крупен лихвар в Шуменско"}
{"url": "https://news.bg/int-politics/obyaviha-za-palna-glupost-sposobnostta-na-rusiya-da-udari-sasht-s-raketi-tsirkon.html", "text": "Президентът на руската Академия за геополитически проблеми, доктор на военните науки, капитан I ранг Константин Сивков нарече \"пълна глупост\" идеята, че при необходимост два или три руски кораба в западната част на Атлантическия океан и източната част на Тихия океан могат да унищожат американски военни центрове за вземане на решения със свръхзвукови ракети \"Циркон\".\"Това е неразбиране за това, за което иде реч. \"Циркон\" е противокорабна ракета, предназначена да поразява корабни групи. Наземни цели също могат да бъдат поразявани, но с всичките ѝ преимущества по отношение на скоростта, тя носи обикновена бойна глава. А за унищожаването на командни центрове, особено тези, които се намират под земята, с мощна защита, е необходим голям разход на оръжия. Не мога да си представя кои три кораба се обсъждат?\", коментира Сивков пред в. \"Взгляд\".Експертът смята, че е неразумно да се изпращат кораби на хиляди километри, за да нанесат такъв удар. Според него за гарантирано унищожаване на командните пунктове на САЩ е необходимо руските сили да се приближат на разстояние от около 500-600 км, което ще бъде много трудно, като се има предвид развитата система за контрол от страна на американците. \"Тези кораби дори няма да могат да достигнат бреговете на САЩ на разстояние от 500-1000 км. Там е разположена мощна система за контрол на обстановката над и под вода\", предупреди още Сивков.Той добавил, че за корабите, които ще нанесат удар, трябва да се организира надеждно прикритие. А това са не по-малко от 15 придружаващи кораба за всеки удар, тъй като \"те ще атакуват от всички страни\".По думите му, по-целесъобразно е да се използват подводници, като далекобойността на техните ракети е 12 000 км. Най-правилният начин е да се разработва ядрена триада, а \"не да се удря по наземни обекти с ракети \"Циркон\", изтъкнал експертът. Той подчертал, че за изпълнение на подобна задача крилатата ракета \"Калибр\" ще бъде два пъти по-ефективна от \"Циркон\".\"Да се говори, че \"Циркон\" е панацея за всички беди, е идиотизъм в остра форма\", обобщи Сивков, призовавайки да не се създават такива \"панацеи\" от каквито и да е отделни нови видове руски оръжия.В същото време Сивков отбелязал, че Русия разполага със средства за управление за нанасяне на удари по командни центрове на САЩ. \"Няма проблеми с това. Координатите на тези обекти са добре познати. Проблемът ще бъде в осигуряването на целенасочено обозначаване на мобилните корабни групи на врага \", подчерта Сивков.Вчера руският президент Владимир Путин обяви по време на ежегодното си обръщение пред Федералното събрание, че работата по ракетите \"Циркон\" вървяла добре и по график. По думите му, ракетата \"Циркон\" щяла да има скорост от повече от 9 маха и обхват на поразяване над 1000 км. Предвижда се тази ракета да бъде разполагана на бъдещи надводни и подводни кораби, както и на съществуващи.Путин предупреди също така, че ако в Европа бъдат разположени американски ракети със среден обсег, Русия ще бъде принудена да разгърне средства, които да са в обсега на териториите, където ще бъдат разположени тези ракети, както и на териториите, където се намират центровете за вземане на решения за тяхното използване.", "date": "2019.02.21", "title": "Обявиха за \"пълна глупост\" способността на Русия да удари САЩ с ракети \"Циркон\""}
{"url": "https://news.bg/politics/tsik-se-podgotvya-ot-minalata-godina-za-izborite.html", "text": "ЦИК в този състав още от края на изминалата година подготвя изборите за членове на ЕП от България. Организацията за това се прави по разпоредбите от настоящия Изборен кодекс. Това заяви говорителката на ЦИК Камелия Нейкова на брифинг по повод домакинството на ЦИК на 7-ото заседание на Изпълнителното бюро на Световната асоциация на органите за управление на избори A-WEB.Основната мисия на Световната асоциация е да гарантира укрепване на демокрацията и произвеждане на честни и свободни избори.\"В работни групи се обсъждат книжата за изборите. По отношение на разяснителната кампания са проведени срещи с Представителството на ЕП\", заяви говорителят Александър Андреев.Според него независимо от състава на ЦИК, тя като постоянно действащ орган трябва да гарантира произвеждане на изборите.\"Не за първи път се правят промени в изборното законодателство\", коментира Камелия Нейкова и допълва, че съставът им не веднъж е изправен пред такава ситуация. Една част от състава на ЦИК са кадри от предходната ЦИК. До 21 март продължава мандатът на настоящия състав на органа.Припомняме, че днес депутатите приеха правилата за избор на нови членове на ЦИК и решиха  Според Нейкова когато има приемственост, всеки един състав би могъл да се справи. По думите ѝ се водят разговори със специалисти в областта, за да се използва техническо задание за машинно гласуване.Въпросът е кой ще има възможност да отговори на изискванията на Изборния кодекс за съответствие на машините към сигурността на гласуването. Според Андреев съществуват неясноти по отношение на вариантите дали да се наемат или закупят нови машини, какви финанси са необходими и дали само хардуер, или софтуер и логистика ще бъдат нужни.Международната организация се състои от 111 държави от целия свят. Секретариатът се намира в Южна Корея. В рамките на конференцията бяха приети промени в Устава на организацията и план за дейността през 2019 година. С обмен на добри практики се цели по-голямо укрепване на професионализма и почтеността на избирателните органи.", "date": "2019.02.21", "title": "ЦИК се подготвя от миналата година за изборите"}
{"url": "https://news.bg/world/zatvoriha-letishte-dablin-za-20-minuti-zaradi-dron.html", "text": "Летище Дъблин беше принудено да затвори за 20 минути поради дрон.Летището на столицата на Република Ирландия обяви ситуацията в Туитър, като заяви, че клиентите трябва да наблюдават уебсайта на летището за информация.Необходимо е да се свържат и със своите оператори или да наблюдават техните интернет страници за промяна на полети.Малко по-късно, летището съобщи, че работата е възобновена.\"Извиняваме се за евентуално неудобство. Безопасността и сигурността на пътниците винаги са нашият основен приоритет\", заявиха от летището в Туитър.Не беше предоставена допълнителна информация относно подробностите около ситуацията.От края на миналата година най-малко четири други летища са затворени по същата причина.Графикът на лондонските \"Гетуик\" и \"Хийтроу\" .По-рано този месец, международното летище в Дубай , едно от най-натоварените в света, също имаше забавяне поради съмнителна дейност с дрон.", "date": "2019.02.21", "title": "Затвориха летище Дъблин за 20 минути заради дрон "}
{"url": "https://news.bg/crime/napisaha-akt-na-bear-grils-zashtoto-otselyaval-v-rila.html", "text": "Британският пътешественик и експерт по оцеляване Беър Грилс е нарушил Закона за защитените територии в България при заснемането на филм в Рила. Това стана ясно от съобщение на Министерството на околната среда и водите за съставяне на акт - две години след като е извършено нарушението.Актове за неспазване на режимите в Национален парк \"Рила\" преди две години съставиха сега от Дирекцията на националния парк (ДНП \"Рила\"). Нарушенията в планината са станали при заснемането на филм.От ведомството се сезирали след като епизодът със заглавие \"Планината Рила - България - В дивата пустош с Беър Грилс и Дерек Хъф\" (Rila mountain Running Wild with Bear Grylls S04E05 Derek Hough 2018) беше изпратен на фейсбук страницата на Министерството на околната среда и водите.От филмовия материал е видно, че при заснемането са извършени нарушения на правилата и нормите за поведение в защитената територия чрез навлизане и плуване във водния басейн на Каракашево езеро. Нарушение е и паленето на огън, ловене и умъртвяване на животински видове.Проверка установила, че филмът е заснет на 25 и 26 юни 2017 г. в Парков участък Боровец, на територията на НП \"Рила\".Разрешението за заснемане е дадено със заповед на директора на парка от 20 юни 2017 г. Заявлението за снимане в парка е подадено от българско юридическо лице.Според заповедта заснемането може да се извърши в два снимачни дни - на 25 и на 26 юни 2017 г. в светлата част на денонощието от 8.00 до 18.30 часа при стриктно спазване на режимите и нормите, определени в Закона за защитените територии и Плана за управление на Национален парк \"Рила\".Със заповедта българското юридическо лице се задължава да спазва режимите и ограниченията в парка. Парковата охрана е провела инструктаж на снимачния екип, съставила е предупредителни протоколи и предписания за спазване на определените в заповедта условия.Снимачният екип е придружаван от служители на парковата охрана, които не са били свидетели на извършените нарушения.От ведомството, ръководено сега от Нено Димов, пишат, че бил привикан за изясняване на обстоятелствата управителят на българското юридическо лице, поискало от 20 юни 2017 г. заснемане в националния парк.\"Директорът на ДНП \"Рила\" Красимир Андонов запозна управителя със същността на извършените нарушения и отговорността, която носи лицето по издадената заповед. Съгласно Закона за защитените територии санкцията за нарушения за юридически лица е в размер на 1000 до 10 000 лв., а за физически лица се налага глоба от 500 до 5000 лв.\", информират от МОСВ.Сега, две години по-късно, екоминистър Димов е разпоредил проверка по случая. Ще се проверят и действията на служителите от национален парк \"Рила\" по време на заснемането на филма.", "date": "2019.02.21", "title": "Написаха акт на Беър Грилс, защото оцелявал в Рила"}
{"url": "https://news.bg/regions/morfologiya-na-sofiya-biznes-sgradite-na-yug-proizvodstvoto-na-sever.html", "text": "Административните и бизнес сгради в София са концентрирани предимно в южните и югоизточните части на града. Производството пък е съсредоточено предимно в северните райони на столицата. Това показват данни от изследване \"Морфология на София\" в направление Градска среда на общинската инициатива \"Визия за София\".Анализът сочи, че най-много бизнес и административни сгради има в например в Бизнес парка в \"Младост\", протежението на булевард \"Цариградско шосе\" и централните градски части.Сградите за производство, логистика и инфраструктура пък са съсредоточени предимно в периферията на града и в специализирани за целта производителни територии. Концентрацията на такива сгради е най-висока в северните, северозападните и западните територии, в които те преобладават сред останалите видове сгради. В тези райони има и осезаемо по-малко търговски сгради.Демографският анализ от изследването, направен на база данни от Националния статистически институт (НСИ) и Кадастралната карта, сочи, че цялостната концентрация на населението в столицата е най-висока в комплексите \"Люлин\", \"Младост\", \"Надежда\", \"Овча купел\", \"Дружба\", \"Гоце Делчев\", \"Студентски град\", \"Слатина\", кварталите в район \"Подуяне\" и централната градска част. Висока гъстота на населението имат и териториите между булевардите \"Цар Борис III\", \"България\", \"Околовръстно шосе\" и в непосредствената им близост.Демографските тенденции - по отношение на концентрацията по възрастови групи в София се забелязват ясни тенденции, че възрастните хора, навършили 65 години, са концентрирани предимно в централната градска част. Децата (до 14-годишна възраст) са концентрирани в кварталите, които се характеризират със съсредоточена популация на малцинства - \"Филиповци\", \"Факултета\" и \"Христо Ботев\". \"Манастирски ливади\", \"Драгалевци\" и териториите по протежението на булевард \"Симеоновско шосе\" също имат сравнително по-младо население от останалите квартали в града.Населението в трудоспособна възраст (между 15 навършени и 64 години) е разпределено по-хомогенно из столицата. Все пак концентрацията е най-висока в кварталите по периферията на София и най-големите жилищни комплекси като \"Люлин\", \"Младост\", \"Надежда\", \"Дружба\", \"Овча Купел\" и \"Студентски град\".Интересна и видимо отчетлива тенденция се забелязва по отношение на образованието - повече от 50% от жителите на столицата със завършено висше образование избират кварталите, позиционирани на юг и югоизток от центъра. Други квартали, където има повече висшисти, са Манастирски ливади\", \"Бояна\", \"Драгалевци\", както и \"Младост\" и \"Дружба\".Кварталите с най-ниска концентрация на висшисти, респективно с най-висока концентрация на жители без никакво или само с начално образование, са \"Филиповци\", \"Факултета\" и \"Христо Ботев\". Този факт, комбиниран с отчетената по-горе висока концентрация на деца там, е притеснителна за бъдещата сегрегация на обитаващото ги население, тълкуват анализаторите.Анализът по отношение на застрояването в столицата като дял от площта на квартала показва, че най-висока гъстота на застрояване се регистрира в централните територии. Районите пък с най-висока гъстота на застрояване в абсолютна стойност са по протежението на булевардите \"България\", \"Черни връх\", \"Симеоновско шосе\" и \"Цариградско шосе\".Високата гъстота на населението в \"Люлин\", \"Надежда\" и \"Дружба\" показва и висока използваемост на наличните жилищни площи. За сметка на това други квартали като например \"Манастирски ливади\", някои централни квартали и най-вече \"Редута\" се отличават със сериозен дисбаланс между жилищна разгъната застроена площ (РЗП) и реално живущи, което предполага, че голям дял от жилищата са неизползвани.Показателите в анализа отчитат интересни данни по отношение на концентрацията на жилищни сгради в града. Данните сочат, че части от най-многолюдните жилищни комплекси в София като \"Люлин\", \"Надежда\" и \"Дружба\" имат по-малка жилищна разгъната застроена площ от квартали като например \"Гоце Делчев\", \"Слатина\", \"Редута\" и \"Манастирски ливади\".Логично обаче концентрацията на жители е по-висока в първата група от квартали. Това води до предположението, че използваемостта на наличните жилищни площи в тях е много по-висока, както и че южните квартали имат капацитет да привлекат още повече жители.Спрямо данните от анализа се наблюдава и тенденцията, че някои от столичните квартали с интензивно ново строителство имат територии с толкова значителни жилищни площи, че вече се нареждат до големите жилищни комплекси в столицата.", "date": "2019.02.21", "title": "Морфология на София: Бизнес сградите на юг, производството - на север"}
{"url": "https://news.bg/world/turtsiya-zapochva-da-sondira-za-petrol-i-gaz-do-kipar.html", "text": "Турция ще започне да сондира за петрол и газ до Кипър през следващите дни. Информацията разпространява Анадолската агенция, позовавайки се на коментар на външния министър на Турция Мевлют Чавушоглу, предаде \"Ройтерс\".Според световната осведомителна агенция това решение може да увеличи напрежението с Кипър и Гърция.Турция и признатото от международната общност правителство на кипърските гърци имат претенции към район край Кипър в Източно Средиземно море, който е богат на природен газ.\"През следващите дни ще започнем да сондираме с два кораба около Кипър\", каза Чавушоглу на бизнес конференция в западния турски вилает Айдън.\"Нека знаят тези, които дойдат в региона отдалеч и техните компании, че нищо не може да се прави в този регион без нас. Нищо не може да се прави в Средиземно море без Турция, ние няма да позволим това\", предупреди турският топ дипломат.Турция пусна първия си сондажен кораб \"Фатих\" през октомври. Той сондира до вилаета Анталия. Анкара допълва, че е закупила втори кораб, който ще оперира в Черно море, но е пренасочен към Кипър.", "date": "2019.02.21", "title": "Турция започва да сондира за петрол и газ до Кипър"}
{"url": "https://news.bg/politics/advokatite-nyama-da-sa-donosnitsi-na-dans-uspokoyava-tsvetanov.html", "text": "Работна група към вътрешна комисия заедно с експерти и адвокати ще търсят начин да направят спорния закон за мерките срещу изпирането на пари по-гъвкав. Това стана ясно от думите на председателя на ДАНС Димитър Георгиев след среща с адвокатите, която се състоя при шефа на Народното събрание Цвета Караянчева.Припомняме, че днес пред Народното събрание във връзка с промените, но впоследствие решиха да се От години не е разширяван кръгът на заинтересованите лица в закона. Целта, според Георгиев, е да се получи по-гъвкав закон и да изпълнява своите цели.Председателят на Висшия адвокатски съвет Ралица Негенцова иска гаранция, че адвокатската тайна ще бъде запазена.Още следващата седмица ще се състои първото заседание на експертната група. Председателят на вътрешната комисия в парламента Цветан Цветанов посочи, че при изготвянето на закона пак е сформирана работна група.70% от внесените от Министерски съвет изменения в закона са променени, за да са по-ефективни разпоредбите. Той иска да не се правят погрешни тълкувания и да са спокойни адвокатите.\"В ДАНС не се създавали доносници\", по думите на Цветанов. Директивата ще бъде транспонирана подобаващо, така че да няма репутационна щета за България.\"Клиентите на адвокатите да са спокойни, че интересите им ще бъдат защитени\", съветва председателят на ПГ на ГЕРБ.\"Адвокатите нямало да са доносници на ДАНС\", отново успокои Цветанов. Той отбеляза, че когато има казуси те ще се решават. Този закон бил продукт на тримесечен труд.", "date": "2019.02.21", "title": "Адвокатите няма да са доносници на ДАНС, успокоява Цветанов"}
{"url": "https://news.bg/world/sreshtata-tramp-kim-sakratena-do-edin-den.html", "text": "Срещата на върха в Ханой между американския президент Доналд Тръмп и лидера на КНДР Ким Чен-ун може да бъде съкратена до един ден. Това съобщава южнокорейският телевизионен канал YTN, позовавайки се на източници във Виетнам и САЩ, предаде ТАСС.Двустранната среща ще се Според разпространяваната информация сега срещата може да бъде сведена до един ден. За потвърждение на версията си телевизионният канал представя плана за престой на американската делегация в Ханой. В документа се отбелязва, че Тръмп ще проведе срещи с ръководството на Виетнам на 27 февруари, а преговорите с Ким Чен-ун са планирани за следващия ден.Телевизията отбелязва, позовавайки се на експерти, че това е индикация, че САЩ и Северна Корея не са постигнали споразумение за ядрено разоръжаване на тоталитарната държава. Но други експерти вярват, че всички въпроси са съгласувани по време на предварителни консултации и следователно лидерите на двете държави трябва само да разговарят и да се подпишат под подготвеното споразумение, за което не са необходими два дни.", "date": "2019.02.21", "title": "Срещата Тръмп-Ким съкратена до един ден?"}
{"url": "https://news.bg/regions/psihichno-bolen-zaplashva-sasedite-si-s-tesla-v-kv-geo-milev.html", "text": "Психично болен тормози съседите си в блок в столичния квартал \"Гео Милев\", предаде Нова телевизия.Живущите в блока разказват, че мъжът обикаля сградата, крещи и заплашва, въоръжен с тесла, с която удря по вратите на апартаментите. Те живеели в постоянен страх и били принудени да се въоръжат с паник бутон и спрейове за защита.Един от потърпевшите посочи, че неведнъж проблемният съсед е опитвал да разбие вратата на дома му и го е заплашвал с убийство. Той обясни, че вече са пуснали две официални жалби, но все още няма развитие по случая. От полицията ни казват, че се опитват да го освидетелстват, посочи мъжът.По информация на хората от блока агресивният съсед живеел сам и само от време на време идвал човек, за да се грижи за него.Психиатърът д-р Веселин Герев коментира случая с думите, че психично болните хора не могат да живеят вечно в лечебни заведения, а проблемът с осигуряването на спокойствието на околните е в комуникацията между прокуратурата, полицията и психиатричните служби.Д-р Герев обясни, че за да бъде настанен мъжът в заведение за хора с психични разстройства, той трябва да има пенсия, която да се дава на заведението.Много от близките на такива хора злоупотребяват, като им взимат парите, отпуснати от държавата, с идеята, че ще ги гледат, посочи той.От полицията и прокуратурата обещаха, че съседът ще бъде задържан и настанен за принудително лечение.", "date": "2019.02.21", "title": "Психично болен заплашва съседите си с тесла в кв. \"Гео Милев\""}
{"url": "https://news.bg/society/noi-nyama-da-spira-invalidni-pensii-predi-okonchatelno-sadebno-reshenie.html", "text": "От Националния осигурителен институт нямат правно основание да спират изплащането на инвалидни пенсии за случаи, по които работи прокуратурата. Докато не се произнесе окончателно последната съдебна инстанция от НОИ не могат да спрат пенсията. Това гласи отговор на Държавното обществено осигуряване след запитване от БНР, информира общественото радио.Повод за питането е разкритието на прокуратурата, че само за 4 месеца са издадени над 200 души фалшиви ТЕЛК решения. Това стана ясно при разкриване на схеми за придобиване на фалшив ТЕЛК.След като съдът вземе окончателно решение, НОИ започва да търси неправомерно изплатените средства от лицата, които са ги получавали, за периода, за който е доказана злоупотребата.Към края на миналата година инвалидни пенсии за общо заболяване са получавали близо 460 хиляди души, което е 18 процента от всички плащани пенсии. Средният месечен размер на инвалидните пенсии е почти 270 лева и зависи от стажа и степента на увреждане, записана в решението на ТЕЛК.От началото на годината няма спрени инвалидни пенсии след съдебно решение, уточниха от НОИ.", "date": "2019.02.21", "title": "НОИ няма да спира инвалидни пенсии преди окончателно съдебно решение"}
{"url": "https://news.bg/int-politics/vuchich-shte-ima-mir-dokato-nyakoy-ne-zapochne-da-ubiva-sarbi.html", "text": "Президентът на Сърбия Александър Вучич заяви, че \"има политическата смелост за решаване на косовския въпрос\", съобщава \"Б92\".\"Ще има мир, докато някой не атакува физически сърбите и започва да ги убива, това няма да го понеса\", коментира той.Вучич обясни, че има разрешението на сръбското правителство за преговори, но вероятно няма да има решение, защото има много различни цели и фактори в света, които могат да правят чрез своите мрежи и агенции каквото си искат и да унищожат всеки опит за разговор и постигане споразумение.\"Не съм оптимист за постигането на споразумение, въпреки че съм готов да говоря с Прищина веднага след като митата бъдат премахнати\", обясни той.Вучич добави, че е \"много притеснен, че този проблем ще остане за нашите деца\".\"Ще направя всичко, за да не стане така. Ще загубя много от репутацията си, защото знам, че е непопулярно, но ще се боря за споразумение\", допълни той.Вучич обясни, че е реалистично да не се стигне до такова и че това ще бъде \"най-голямата му грешка\".Той подчерта, че \"няма политически да остави този проблем да остане неразрешен, но вече знае, че ще бъде политически победен по този въпрос\".\"Аз ще се бия с цялата си сила и сърце, но знам 99 процента, че няма да успея. Нямам проблем с това в историческия смисъл, но имам заради реалния живот на нашите хора. Не съм от тези, които искат всичко да бъде наше, а по-скоро от тези, които са отговорни, и този, който успя да върне Косово към политическата карта на света\", коментира Вучич.Запитан дали има представа за решение, той отговори утвърдително и подчерта, че ще го представи \"на същата секунда, когато някой го приеме, а това трябва да се направи предимно от албанците\".Той добави, че вече е \"казал някои идеи, но не и някои други\".Замразеният конфликт вече не съществува, подчерта той, \"тъй като албанците вече не го искат, те искат да консолидират напълно държавата, която са създали през 2008 г., те са нервни и не рядко правят погрешни решения, и това се вижда от Европа и САЩ, и те бързат да го решат, защото виждат нервността на албанците и виждат, че това може да доведе до конфликт.\"", "date": "2019.02.21", "title": "Вучич: Ще има мир, докато някой не започне да убива сърби"}
{"url": "https://news.bg/crime/zadarzhaha-80-godishna-opitala-da-izmami-prokuror.html", "text": "Районната прокуратура във Варна задържа 80-годишна жена, участвала в опит за телефонна измама на прокурор, съобщиха от държавното обвинение.Веселинка Р. отишла да прибере поискани пари от телефонни измамници, които позвънили на стационарен телефон на Районната прокуратура.Лекар поискал пари от майка на пострадало в катастрофа момиче, при животоспасяващата операция на което били поставени златни пирони. Мнимият лекар звънял от румънски мобилен номер и заплашвал, че ако не получи 30 000 евро за златните пирони, ще прати на майката банда от 15 души.Другият участник в схемата, се представил за полицай Красимир Николов от общинска полиция. Той обещал съдействие на заплашената, която по случайност е прокурор в Районната прокуратура.След много уговорки и заплахи да бъдат изтеглени всички налични пари от банковата сметка на \"жертвата\", за които измамниците уж имали информация от банкова служителка, сумата за златните пирони била намалена до 6830 лева.В торбичка бил поставен плик с банкови брошури, имитиращ пачка с пари. На адреса се появила възрастната жена, която непрекъснато говорела по мобилен телефон с измамниците. Те я насочвали къде да търси торбичката с изхвърлената сума. Тогава 80-годишната Веселинка Р. била задържана от полицейски служители, които очаквали на място пристигането на човека на телефонните измамници.Последвало претърсване на дома на посредничката, където полицията намерила 500 лв. и вещи от друга телефонна измама в Девня.До момента във Варна са разкрити петима ало-измамници, като трима от тях вече са с мярка постоянен арест. Общата сума на измамите е над 80 000 лева.", "date": "2019.02.21", "title": "Задържаха 80-годишна, опитала да измами прокурор"}
{"url": "https://news.bg/world/huawei-5g-ne-e-atomna-bomba-blagodarim-na-tramp-za-promotiraneto-na-kompaniyata.html", "text": "Основателят на Хуавей (Huawei) Жън Чжънфей заяви в интервю за CNBC, че 5G технологията на китайската компания \"не е атомна бомба\", информират медии.Чжънфей благодари на президента на САЩ Доналд Тръмп за \"промотирането\" на компанията му.В първото си интервю с американски журналист Жън Чжънфей отбеляза, че САЩ възприемат 5G мрежата като \"технология на същото ниво като някаква друга военна техника. 5G не е атомна бомба\".Помолен да отговори на коментари, че Huawei и други китайски технологични компании представляват заплаха за информационната сигурност на други държави, Жън Чжънфей отговори, че \"бих искал да им благодаря, защото те са големи хора\". Той уточни, че \"5G не е познато на обикновените хора. Но сега тези големи хора говорят за 5G...ние ставаме по-влиятелни и получаваме повече договори\".Жън Чжънфей определи  като политически мотивиран.\"Първо, аз възразявам срещу това, което направиха САЩ. Политически мотивирано действие от този вид не е приемливо\", каза Жън, цитиран от \"Ройтерс\".Той обещава да не шпионират САЩ, дори и Китай да задължи със закон. Пред Би Би Си Жън Чжънфей отбеляза, че \" с обвиненията срещу Мън Ванчжоу.Междувременно държавният секретар на САЩ Майк Помпео предупреди, че Вашингтон няма да споделя информация с държави, които използват технологията на Huawei. Пред \"Фокс нюз\" Помпео поясни, че държавите \"трябва да осъзнаят риска от използване на системите на Huawei\".", "date": "2019.02.21", "title": "Huawei: 5G не е атомна бомба, благодарим на Тръмп за промотирането на компанията"}
{"url": "https://news.bg/society/advokatite-otmeniha-dneshniya-si-protest.html", "text": "Адвокатите отмениха планирания за днес протест, информира БНТ.Припомняме, за днес беше  във връзка с промените, които се въвеждат със Закона за мерките срещи изпирането на пари.Юристите са отменили демонстрацията си, защото ще имат среща с председателя на парламента Цвета Караянчева. На срещата следва да бъдат обсъдени евентуалните законодателни промени в текстовете.Вероятно е адвокатите да се срещнат и с председателя на ПГ на ГЕРБ Цветан Цветанов.", "date": "2019.02.21", "title": "Адвокатите отмениха днешния си протест"}
{"url": "https://news.bg/world/yunker-brekzit-e-minaloto-a-ne-badeshteto.html", "text": "Брекзит е миналото, а не бъдещето. Този коментар направи председателят на Европейската комисия Жан-Клод Юнкер в Брюксел, цитиран от Forexlive.Той за пореден път повтори, че Брекзит е катастрофа.\"Имам нещо като Брекзит умора\", оплака се шефът на Комисията.По думите му ЕС не може да изключи сценарий Брекзит без сделка. Той изрази надежда най-лошото да бъде избегнато, но не е голям оптимист.Вчера Юнкер проведе разговори с премиера на Великобритания Тереза Мей. Британският министър-председател обяви, че е провела \"конструктивни\" преговори с Юнкер.В съвместното съобщение след срещата се отбелязва, че има вероятност евролидерите да дадат юридическа гаранция, за да успокоят страховете на британските политици, поддръжници на Брекзит, които се притесняват, че предпазният механизъм за избягване на \"твърда\" граница с Ирландия ще остави Обединеното кралство под правилата на Общността.Днес британският министър за Брекзит Стивън Баркли и главният прокурор на страната Джефри Кокс ще проведат среща с главния преговарящ на ЕС за Брекзит Мишел Барние.Мей и Юнкер също се съгласиха да \"разговарят отново преди края на месеца\". Следващите разговори се очаква да бъдат през този уикенд в рамките на срещата на върха ЕС-Арабската лига в Египет.", "date": "2019.02.21", "title": "Юнкер: Брекзит е миналото, а не бъдещето"}
{"url": "https://news.bg/int-politics/v-krim-preduprediha-nato-sreshtu-provokatsii-po-vreme-na-uchenie-v-cherno-more.html", "text": "Корабите на НАТО трябва да стоят далеч от бреговете на Крим. За това настоя председателят на комисията по международни отношения към регионалния парламент Юрий Гемпел, цитиран от руските медии.По-рано обединеното морско командване на Алианса съобщи, че корабите му в състава на втората постоянна група за противоминна дейност (SNMCMG2) се намират в Черно море, където ще вземат участие в ученията.\"Тези учения ще се проведат под бдителното внимание на Русия. Няма друг вариант\", подчертал депутатът и добавил, че \"никой няма да позволи провокации срещу руската област\", която Русия окупира през 2014 г.Гемпел отбелязал, че САЩ имали репутация на държава, която създава въоръжени конфликти в различни части на света, като ученията в близост до руските граници били поредна тяхна провокация.По думите му, Москва следи всички военни маневри и придвижването на чуждестранни въоръжени сили край нейните граници.", "date": "2019.02.21", "title": "В Крим предупредиха НАТО срещу провокации по време на учение в Черно море"}
{"url": "https://news.bg/politics/zatyagat-bezopasnostta-na-zhp-transporta.html", "text": "Депутатите се заеха с второ четене на Закона за жп транспорта. Със Закона за изменение и допълнение на Закона за железопътния транспорт се въвеждат изискванията на Директива (ЕС) 2016/798 на Европейския парламент и на Съвета от 11 май 2016 година относно безопасността на железопътния транспорт. Една от основните промени в посочената Директива е свързана с издаването на единен сертификати за безопасност на железопътни предприятия, вместо сегашната система от две части - част А (издавана в държавата членка, в която железопътното предприятие е било установено за първи път) и част Б (издавана във всяка държава членка, в която железопътното предприятие възнамерява да извършва дейност).Предвидено е Единният сертификат за безопасност на железопътни предприятия, които ще оперират в една или повече държави - членки на Европейския съюз да се издава от Агенцията за железопътен транспорт на Европейския съюз (АЖТЕС).За целта АЖТЕС и националният орган по безопасността от всяка държава членка сключват споразумение за сътрудничество. Единният сертификат за безопасност на железопътно предприятие, което ще оперира само в една държава - членка на Европейския съюз, може да бъден издаван от националния орган по безопасността на тази държава.Прецизират се и основните функции на националния орган по безопасността, които включват и функциите за надзор за спазване от страна на управителя на железопътната инфраструктура и от железопътните предприятия на задължението им да прилагат непрекъснато системата за управление на безопасността, както и задължението на лицата, отговорни за поддържането на превозните средства, да прилагат непрекъснато системата за управление на поддържането.Със ЗИД на ЗЖТ се въвеждат и изискванията на Директива (ЕС) 2016/797 на Европейския парламент и на Съвета от 11 май 2016 година относно оперативната съвместимост на железопътната система в рамките на Европейския съюз, свързани с издаването на разрешение за пускане на пазара на железопътно превозно средство и разрешение за типове превозни средства и процедура за съставяне на \"ЕО\" декларация за проверка, необходима за пускането на пазара на превозни средства и въвеждането в експлоатация на структурните подсистеми, които съставят железопътната система на Европейския съюз.Депутатите прекъснаха гласуването на закона и оставиха неговото решаване да стане на утрешното им заседание. ", "date": "2019.02.21", "title": "Затягат безопасността на жп транспорта"}
{"url": "https://news.bg/world/stachka-paralizira-patishtata-v-kataluniya.html", "text": "Обща стачка парализира пътища в Каталуния, съобщава El Pais. Причината е недоволство от , чийто опит за отцепване на автономната област от Испания беше осуетен през есента на 2017 г.По информация на местните власти към момента около 20 пътища в Каталуния са блокирани. Сред тях са магистрала А-7 за Франция и А-2 между Мадрид и Барселона. Парализирани са и основните пътища към каталунската столица, както и целият железопътен трафик.Стачката е организирана от профсъюза Intersindical-CSC.Въпреки че поставените изисквания са изцяло трудови, Каталунската асоциация на работодателите определи акцията като \"подчертано политическа\". Според нея това в действителност е протест срещу Припомняме, в автономната област , след който беше извършен  Той обаче беше осуетен от правителството в Мадрид.12-те подсъдими са представители на тогавашните местни власти в областта. Сред тях обаче не е бившият премиер на Каталуния Карлес Пучдемон, който Лидерите на сепаратистите, срещу които са повдигнати обвинения в държавна измяна и неправомерно разходване на бюджетни средства, могат да получат до 25 години затвор.", "date": "2019.02.21", "title": "Стачка парализира пътищата в Каталуния"}
{"url": "https://news.bg/politics/zad-falshivite-telk-stoyat-li-partii-pita-dbg.html", "text": "Прокуратурата и службите да проверят дали зад фалшивите инвалидни пенсии стоят парламентарни партии. Това поискаха от Движение \"България на гражданите\".Според тях, политически партии покровителстват измамите с инвалидните пенсии, за да си  осигуряват гласове и пари за предстоящите избори. От движението питат МВР и Прокуратурата - защо се ограничават до посредниците, а не работят по версията за политически чадър над кражбите за милиони.От партията припомнят, че според официалните данни на НОИ от 2000 г. до днес броят на инвалидните пенсии се е увеличил с 600 хиляди. При намаляващо население пенсионираните поради общо заболяване се увеличават с 22 хиляди души годишно. Само през 2018 г. НОИ е изплатил 1,7 млрд. лв. за инвалидни пенсии, при 244,2 млн. лв. разход от бюджета през 2000 г.Според тях данните илюстрират национална мрежа, чрез която от парите на данъкоплатците се отклоняват около 1 млрд. лв. годишно към не-инвалиди. За да продължава толкова години, над схемата е разпънат политически чадър, категорични са от ДБГ.Повод за становището на ДБГ са случаите с .Те акцентират на факта, че според информацията на МВР заловените във Варна сирийци са уреждали фалшиви решения за ТЕЛК само на турско-говорящи. Последните акции срещу групи за източване на инвалидни пенсии са били в смесени етнически райони, каквито са Силистра и Разград, както и сред преобладаващо ромско население, както в случая в Долна Баня.Не е ли време да светне синята лампа за политиците, които пренасочват парите за инвалидите към партийните си каси, питат реторично от партията.От ДБГ настояват за пресичане на фалшификациите чрез незабавно въвеждането на електронно здравно досие за всички българи. Обещаният от управляващите през август 2018 г. регистър на хората с увреждания се оказа лъжа, изтъкват от партията.Пет години по-късно ГЕРБ продължават да отказват да решат проблема, с което доказват, че са част от него, допълват от Движение \"България на гражданите\".Припомняме, в понеделник, 18 февруари, над Медиците са участвали в схеми за издаване на фалшиви решения на ТЕЛК.На 19 февруари стана ясно, че в  В едната касетка са намерени близо 1.4 млн. лв., а в другата - 280 000 лв.Организираната престъпна група била от 6 души. От тях петима са лекари, сред които са травматолог, ренгенолог и кардиолог. Шестият не бил лекар. Той е брат на един от медиците. Двамата са сирийски граждани, със семейства в страната и с българско гражданство.. Посредниците за издаване на фалшиви медицински документи са настоявали да не работят с роми.В края на януари 2019 беше разкрита  от Националния осигурителен институт.", "date": "2019.02.21", "title": "Зад фалшивите ТЕЛК стоят ли партии, пита ДБГ"}
{"url": "https://news.bg/world/opozitsionni-lideri-v-izrael-se-obediniha-sreshtu-netanyahu.html", "text": "Опозиционни лидери в Израел се обединиха срещу премиера Бенямин Нетаняху, съобщават местни медии.Бени Ганц, който беше двадесетият началник на Генералния щаб на израелската армия, и лидерът на либералната центристка партия \"Йеш Атид\" Яир Лапид постигнаха споразумение да участват заедно на предстоящите избори през април. Според договореностите, ако спечелят изборите, Ганц ще бъде премиер две години и половина, а Лапид ще поеме управлението през останалия период от мандата. Габи Ашкенази, който заемаше поста началник на генщаба преди Ганц, ще се присъедини към тях.Те отбелязват в съвместно съобщение, че новата управляваща коалиция ще включва експерти по социални проблеми и сигурността, които ще гарантират безопасността на Израел, ще обединят хората и ще излекуват разделението в израелското общество.\"Таймс ъв Израел\" пише, че лидерът на \"Устойчивост за Израел\" Бени Ганц и председателят на \"Йеш атид\" Яир Лапид са постигнали споразумението след дълги преговори, които са продължили цяла нощ.Вчера стана ясно, че ", "date": "2019.02.21", "title": "Опозиционни лидери в Израел се обединиха срещу Нетаняху"}
{"url": "https://news.bg/economics/noviyat-shef-na-toplofikatsiya-sofiya-iska-po-visoka-sabiraemost-na-smetkite.html", "text": "Новото ръководството на \"Топлофикация\" ще работи за повишаване на събираемостта на сметките като най-важна цел за финансовото стабилизиране на дружеството. Това заяви новият изпълнителен директор Кремен Георгиев по време на открито заседание на КЕВР.Към момента \"Топлофикация\" отчита 75% събиране на дължими такси от абонатите. Георгиев обещава следващите месеци да направи събираемостта на 100%.Той увери, че това ще стане само чрез повишаване на доверието на хората към дружеството, което ще бъде и негова основна задача.\"Това отношение трябва да се промени двустранно\", допълни новият шеф.На въпрос дали смята, че нещо трябва да се промени, Георгиев отбеляза, че трябва да се запознае в детайли с работата и след това да взема решения. Според него техническото състояние на топлоизточниците е достатъчно добро.Той посочи, че инвестиционната програма не е изпълнена изцяло през миналата година, но важното било тя да бъде амбициозна и да постига колкото се може повече цели.\"В някои случаи дори 40% от изпълнение от инвестиционната програма е добро постижение\", допълни той. ", "date": "2019.02.21", "title": "Новият шеф на \"Топлофикация\"- София иска по-висока събираемост на сметките "}
{"url": "https://news.bg/regions/zhiteli-na-starozagorska-mahala-pochistvat-okolo-domovete-si.html", "text": "Старозагорци поеха инициатива да почистят около домовете си.След сигнал, подаден във Фейсбук страницата \"Попитай кмета на Стара Загора\", за разпръснати битови отпадъци в местността Малката карасиврия, жители на близкия ромски квартал \"Лозенец\" са започнали да ги разчистват. За целта от общината са осигурили чували за събирането на сметта.Днес представители на местната ромска общност излязоха доброволно и събраха над 140 чувала с отпадъци. Пред кмета Живко Тодоров те са поели ангажимент периодично да се грижат за почистването на района.", "date": "2019.02.21", "title": "Жители на старозагорска махала почистват около домовете си"}
{"url": "https://news.bg/curious/patnicheski-samolet-sluchayno-previshi-skorostta-na-zvuka.html", "text": "Самолет на авиокомпания Virgin Atlantic, извършващ полет от Лос Анджелис до Лондон, по време на полета е превишил скоростта на звука, съобщи сп. Popular Mechanics.Отбелязва се, че на височина от около 11 км самолетът Boeing 787-9 Dreamliner е попаднал във височинно струйно течение, поради което е успял да достигне скорост от 1285 км/ч, докато на тази височина скоростта на звука е 1062 км/ч, а обичайната скорост на такъв самолет е 902 км/ч.Независимо от това, въпреки това ускорение, самолетът е пристигнал в Лондон само 48 минути по-рано от времето по график.По-късно пилотът на този самолет Питър Джеймс написа в \"Туитър\", че никога в 25-годишната си кариера на пилот не е срещал такъв попътен вятър.", "date": "2019.02.21", "title": "Пътнически самолет случайно превиши скоростта на звука"}
{"url": "https://news.bg/economics/lokhiyd-martin-obsazhda-satrudnichestvo-s-ban.html", "text": "Американският гигант в самолетостроенето \"Локхийд Мартин\" изпрати делегация в България с оглед на напредването на процеса по придобиване на бойни самолети Ф-16 за Военновъздушните ни сили.В прессъобщение от компанията посочват, че американските представители на родна земя са посетили Българската академия на науките (БАН), за да обсъдят възможности за бъдещо партньорство. В хода на срещата вниманието е било насочено към позицията на компанията като световен технологичен лидер, посветен на развитието на следващото поколение учени, инженери и иноватори - визия, която се споделяла и от БАН.\"Всеки ден нашите 105 000 служители отиват на работа с една цел - да спомогнат за изпълнението на мисиите на нашите клиенти. От защитата на гражданите до разширяването на границите на науката в области като далечния космос, свръхзвуковите оръжия, изкуствения интелект и машинното обучение, тези мисии са сред най-сложните и предизвикателни в света.\" Това заяви пред академиците главният изпълнителен директор на компанията за Европа Джонатан Хойл.По думите му американските специалисти проявили интерес към възможностите на БАН в области като проучване и развитие в отбраната, сигурността и космоса. Интересите на \"Локхийд Мартин\" обаче се простирали и отвъд аеронавтиката. Затова от компанията се запознали по-подробно с работата на БАН в области като киберсигурност, роботика, иновативни сензори и технологии, които могат да намерят приложение не само в областта на отбраната и сигурността, а и на пазара.В допълнение на намерението си за партньорство с БАН, компанията потвърждава ангажимента си за предоставяне на икономически и промишлени ползи за България във връзка с придобиването на Ф-16 Блок 70. Това щяло да допринесе за националната сигурност на страната ни, както и да създаде възможност за дългосрочно развитие на българските ВВС.\"Закупуването на изтребители Ф-16 за българските ВВС ще бъде катализатор на дългосрочно стратегическо партньорство в България, което ще развие таланти в науката и инженерството, необходими, за да бъдат посрещнати предизвикателствата на 21 век\", пишат още от компанията в писмото до медиите.", "date": "2019.02.21", "title": "\"Локхийд Мартин\" обсъжда сътрудничество с БАН"}
{"url": "https://news.bg/world/komisiya-kam-ep-prizova-za-prekratyavane-na-pregovorite-s-turtsiya-za-evrochlenstvo.html", "text": "Турция разкритикува \"неприемливото\" гласуване в Комисията по външни работи към Европейския парламент, с което се призовава ЕС да прекрати преговорите с Анкара за еврочленство, информира \"Ройтерс\".Комисията призова Европейската комисия и страните членки официално да прекратят предприсъединителните преговори с Турция заради нарушаване на правата на човека, гражданските свободи, оказване на политическо влияние върху правосъдната система и териториалните спорове с Кипър и балкански съседи.\"Абсолютно неприемливо е, че един необвързващ, консултативен проектодоклад призовава за пълно прекратяване на преговорите ни за присъединяване към ЕС\", обяви говорителят на турското външно министерство Хами Аксой.\"Очакваме нужните корекции да бъдат направени и окончателният доклад да бъде по-реалистичен, безпристрастен и насърчителен. Само такъв доклад ще бъде взет под внимание от нашата страна\", поясни представителят.Той отбеляза още, цитиран от медии, че окончателният доклад ще бъде гласуван от Европейския парламент през март. Говорителят уверява, че Турция ще продължи с необходимите реформи.Турция заявява, че членство в ЕС остава една от основните стратегически цели, въпреки че преговорите, които официално започнаха през 2004 г., са блокирани от години. Някои евролидери и представители призовават за прекратяване на преговорите с Анкара.\"Очакванията ми са, че в рамките на две седмици голямо мнозинство в Европейския парламент ще гласува за прекратяване на преговорите за присъединяване с Турция, както Комисията по външни работи направи днес\", написа в \"Туитър\" докладчикът Кати Пири.През октомври президентът на ТурцияАнкара подаде документи за членство през 1987 г.", "date": "2019.02.21", "title": "Комисия към ЕП призова за прекратяване на преговорите с Турция за еврочленство"}
{"url": "https://news.bg/regions/darvo-premaza-16-godishen-kray-smolyan.html", "text": "Дърво се стовари върху главата на 16-годишно момче от Смолян, предаде БНР.Инцидентът е станал по време на сеч в местността \"Варадил\".Младежът е с черепно-мозъчна травма и състоянието му е критично.Той незабавно е бил откаран в МБАЛ-Смолян, след което е транспортиран в болница в Пловдив. Към момента е със стабилни жизнени показатели.По думи на директора на Инспекцията по труда в Смолян Емилия Даракчиева става въпрос за извършване на частна сеч, а не за трудова злополука.", "date": "2019.02.21", "title": "Дърво премаза 16-годишен край Смолян"}
{"url": "https://news.bg/crime/sadat-ostavi-mityo-ochite-v-aresta-i-bez-meditsinska-ekspertiza.html", "text": "Апелативният Спецъд остави в ареста Димитър Желязков, известен като Митьо Очите, съобщи bTV. Мотивът на магистратите е, че има опасност той да извърши друго престъпление. Желязков вече е осъждан, излежал е присъдите си, но не се е повлиял, смятат съдиите.Със скандал започна делото на Димитър Желязков. Адвокатът на Желязков обжалва постоянния арест, наложен му с решение на Специализирания наказателен съд.Спорът в началото на съдебното заседание бе за здравословното състояние на Желязков. Адвокатът му поиска съдът да назначи медицински експертизи, за да се установи как се чувства Димитър Желязков и дали може да остане в ареста. Той заяви, че в тялото му имало куршуми и килията можела да се окаже фатална за него.Магистратите отказаха да назначат такава експертиза. Прокуратурата настоява Желязков да остане за постоянно в ареста.Самият н, а само да бъде прегледан. В Турция се грижели за състоянието му много по-добре, отколкото в България, оплака се Митьо Очите.Второто искане на неговия защитник - друг съдебен състав да се произнесе за здравословното му състояние, също беше отхвърлено. В крайна сметка стана ясно, че той ще настоява за \"домашен арест\". Прокуратурата обаче определя състоянието на Митьо Очите като задоволително.Желязков е . За тези престъпления законът предвижда до 15 години затвор. Димитър Желязков беше екстрадиран от Турция, след като прекара 6 месеца в турския арест.Припомняме, на 2 август 2018 г. бяха задържани . В ареста .От всички с обвинения в неизвестност беше само общинският съветник от Несебър . Няколко дни след това и той беше задържан.На 4 август 2018 г. стана ясно, че зам.-председателят на бургаския общинския съвет Бенчо Бенчев, известен със скъпия си \"Ролс Ройс\", е задържан с Димитър Желязков в Истанбул..След около 3 месеца от скандала с Митьо Очите бившият заместник-председател на  в местния парламент.Бенчев заедно с бившия депутат от ДПС Несрин Узун бяха сред върнатите от турските власти български граждани, арестувани при  на 4 август., Несрин Узун - също, въпреки че и двамата са задържани в хотела, където е отседнал бургаският криминален бос, а самата стая в хотела е регистрирана е направена от Узун на името на Бенчев. Както Бенчев, така и Узун бяха в ареста в Бургас, но , без да им бъдат повдигани обвинения.", "date": "2019.02.21", "title": "Съдът остави Митьо Очите в ареста и без медицинска експертиза"}
{"url": "https://news.bg/world/udarite-na-izrael-v-siriya-mogat-da-predizvikat-voyna-predupredi-iran.html", "text": "Министърът на външните работи на Иран Мохамед Джавад Зариф обвини Израел в \"авантюризъм\" с бомбардировките в Сирия и предупреди, че не може да се изключи възникване на военен конфликт между държавите, информира \"Ройтерс\".Зариф подчерта пред германския вестник \"Зюддойче цайтунг\", че Иран е в Сирия по покана на сирийското правителство, докато Израел нарушава въздушното пространство на Ливан и Сирия, както и международното право.\"Има авантюризъм от страна на Израел, и авантюризмът винаги е опасен\", предупреди Зариф в интервю за вестника.Запитан дали вижда военен конфликт между Иран и Израел, Зариф отговори: \"Не, но не мога да изключа вероятността\".Израелският премиер Бенямин Нетаняху призна, че страната е извършила стотици атаки в Сирия през последните години и щеВ неделя на Мюнхенската конференция по сигурността  и предупреди, че действията на Тел Авив и САЩ увеличават рисковете от сблъсък в региона.", "date": "2019.02.21", "title": "Ударите на Израел в Сирия могат да предизвикат война, предупреди Иран"}
{"url": "https://news.bg/world/dvama-zaginali-sled-strelba-v-myunhen.html", "text": "Двама мъже са загинали след стрелба в южния германски град Мюнхен, съобщава \"Индипендънт\".\"Местни жители съобщиха за изстрели на строителна площадка\", коментира полицията. \"Няма данни това да е терористична атака\", допълва говорителят Свен Мюлер.Той обясни, че един от двамата загинали е стрелял, никой друг не е бил наранен, \"вече няма опасност за хората\".Местна медия цитира неназован източник от полицията, според който, властите работят по предположението, че човек е застрелял друг и след това се е прострелял.", "date": "2019.02.21", "title": "Двама загинали след стрелба в Мюнхен"}
{"url": "https://news.bg/education/wi-fi-za-vsyako-uchilishte-do-kraya-na-godinata-obeshta-valchev.html", "text": "Дигитализацията и цифровият свят определят развитието на образователната система. Това заяви министър Красимир Вълчев по време на кръглата маса Образование 4.0, посветена на дигиталните иновации.\"Нямаме различни виждания и можем да се обединим около единна платформа\", категоричен беше министърът. Тя включва всички инструменти, като с повечето от тях министерството е закъсняло, отбеляза той.Вълчев обеща до края на 2019 г. всички училища да имат изградени Wi-Fi мрежи със защитни стени. Провокиране на интереса чрез информационните технологии е в основата на днешната конференция наред с развитие на дигиталните умения и дигиталната медийна грамотност. В рамките на конференцията всички експерти трябва да се обединят около меморандум по отношение провежданите от МОН политики.Пребиваването на децата в интернет трябва да бъде свързано с достъп до полезно дигитално съдържание, заяви Вълчев. Меморандумът включва свободен достъп до интернет в училище, използване на облачно пространство, създаване на стандарт за оборудване на класни стаи с технологии, както и въвеждане на дигитално съдържание при преподаване. По време на дискусията преподаватели от столични училища изказаха недоволството си от недостатъчния брой часове по математика и информационни технологии предвид насочеността на министерството.Критика получи и политиката от последните години, обвързана с развитие на елитните езикови гимназии за сметка на професионалните, която в момента МОН се стреми да промени. Предстои МОН да приеме наредба за физическата среда в училище, която ще цели помалко инструктаж, а повече насочване, за да подпомага креативния учител. Предизвикателство остава създаването на дигитални образователни ресурси.Всички училища, които желаят да закупят права за електронни дневници, ще бъдат финансирани от министерството, увери Вълчев. Пред журналисти той съобщи, че инструментът СЕЛФИ е еднакъв за всички и съдържа въпроси, изработени от ЕК. Над 900 училища до момента са участвали в тази самооценка на дигиталната готовност на училищата. В никакъв случай целта на инструмента не е да определи половата принадлежност, увери министърът. Причината да се съдържат и такива въпроси по думите му е в това, че някои европейски страни са възприели съответните нормативни актове, в Германия например са въведени по медицински причини. Затова не е сигурно, че противоречи на законодателството на страната ни.\"Не мисля,че по някакъв начин рискуваме да индоктринираме децата ни и да проповядваме трети пол като социален в системата\", допълни той. Единствено ЕК може да премахне въпроса от инструмента по молба на МОН, каквато ще бъде отправена, ако настъпи обществено напрежение. Вълчев коментира и увеличилите се случаи на морбили, като успокои, че затваряне на учебни заведения не се планира. Медицинските служители следят ситуацията по думите му, но в момента няма предпоставки за преустановяване на учебния процес.Според него в бъдеще образованието ще бъде изцяло базирано на електронни технологии, но водеща фигура ще остане учителят, който трябва постоянно да бъде квалифициран. Има голям брой общински училища, които са освободени вследствие на недостатъчен брой ученици. Тези сгради се поддържат от така нареченото приемащо училище. Някои от сградите се поддържат от регионалните управления на образованието. По думите на Вълчев се предприемат и действия за продажба, където е налице инвеститорски интерес. Училища, които се стопанисват от МОН, получават добавка към бюджета, но тя не е целево финансиране, каза още просветният министър.", "date": "2019.02.21", "title": "Wi-Fi за всяко училище до края на годината обеща Вълчев"}
{"url": "https://news.bg/int-politics/petimata-amerikantsi-zadarzhani-s-orazhiya-v-haiti-sa-zaminali-za-sasht.html", "text": "Властите на Хаити екстрадираха петима американски граждани, които бяха задържани в републиката миналия петък по обвинения в създаване на престъпна група и незаконно притежание на оръжие, съобщава \"Пренса Латина\".Според източници в полицията, американците не са се явили на съдебното заседание по разглеждането на техния случай, а са заминали с полета до Маями.Агенцията съобщава, че в социални мрежи се разпространяват записи на обвиняемите от летището на столицата, придружени от американски дипломатически персонал.Според информация на АФП, цитирайки представители на полицията, осем души, включително петима американци, сърбин, руснак и хаитянин, са задържани на 17 февруари в Порт-о-Пренс по обвинение в създаване на престъпна група и незаконно притежаване на оръжие.По-късно руското посолство отрече информацията за задържането на руснак.От задържаните са иззети шест автоматични пушки, шест пистолета, патрони, пет бронежилетки, две безпилотни летателни апарата, комуникационно оборудване, няколко регистрационни номера на Хаити и две превозни средства.", "date": "2019.02.21", "title": "Петимата американци задържани с оръжия в Хаити са заминали за САЩ"}
{"url": "https://news.bg/regions/shofyori-prevarnaha-otbivka-ot-am-hemus-v-smetishte.html", "text": "Шофьори превърнаха отбивка от автомагистрала \"Хемус\" в сметище, предаде Нова телевизия.Купища отпадъци са изхвърлени на нерегламентирана отбивка за престой в участъка край Жерково, а боклуците се почистват от специално наета за целта фирма.Оказва се, че Агенция \"Пътна инфраструктура\" харчи десетки хиляди левове от бюджета си за разчистване на такива места.Въпреки че вече няколко пъти на въпросната отбивка са поставяни кошчета, вместо да ги използват, хората ги крадат. Дори в краткото време, през което контейнерите са на мястото си, те не се използват по предназначение.", "date": "2019.02.21", "title": "Шофьори превърнаха отбивка от АМ \"Хемус\" в сметище"}
{"url": "https://news.bg/politics/gerb-ochakva-izvinitelni-belezhki-ot-bsp-za-otsastvieto-im.html", "text": "От ГЕРБ очакват да се появят извинителни бележки от ръководството на ПГ на БСП за тяхното отсъствие.Това заяви председателят на правната комисия в парламента Данаил Кирилов в кулоарите на парламента по повод решението на БСП да не присъстват на пленарните заседания.Кирилов посочи, че въпросът за орязването на част от надниците на депутите на БСП ще се обсъжда на правна комисия. По думите му отсъствието на социалистите налага обследване на правилника с оглед на санкционните последици.\"Не е вярно твърдението, че отсъствйки, социалистите не получават нищо\", подчерта Кирилов и допълни, че те получават 1/3 от основното си възнаграждение.\"Това все пак е сериозен размер, но се налага да се съобразяват санкциите и правилата, когато отсъства цяла една партия. Очакваме да се появят извинителни бележки\", обясни шефът на правната комисия.Кирилов смята, че е редно да се обсъди въпросът в правна комисия и санкциите за отстъствията да бъдат пределно ясни и да се знаят. ГЕРБ като били извън парламент през юни и юли месец 2013 г. не получавали нищо и санкциите тогава били радикални.Липсващите от парламента депутати от БСП няма съвсем да са без пари. В момента въпреки отсъствието на червените законотворци получават около 1/3 от заплатата си и добавки, или средно около 2000 лв.Средната депутаска заплата е 3540 лева. Към това те получават допълнително 2/3 от тази сума на ръка за нещатни сътрудници. Масово тези пари не се отчитат. Преди време проверка на \"24 часа\" показала, че именно в БСП част от тези пари отиват в партийната каса, а за законотовреца остават 1600 лева.Припомняме, че на пленум в неделя, Националният съвет на БСП реши .  в началото на форума. След това от БСП обвиниха управляващите, че  ", "date": "2019.02.21", "title": "ГЕРБ очаква извинителни бележки от БСП за отсъствието им "}
{"url": "https://news.bg/world/kosmicheski-korab-na-yaponiya-opitva-da-katsne-na-asteroid-na-280-mln-km-ot-zemyata.html", "text": "Японски космически кораб се приближава към повърхността на астероид, който се намира на около 280 млн. километра от Земята, съобщава \"Асошиейтед прес\".Японската агенция за аерокосмически изследвания уточни, че корабът Hayabusa2 е започнал захождането си към астероида в 13:15 часа местно време (6:15 българско).Началото е било отложено с около пет часа заради проверка на безопасността, но безпилотният кораб все пак трябва да кацне по план в петък сутринта.Той ще се опита да събере материал от астероида, който би могъл да даде информация за произхода на Слънчевата система и живота на Земята.Приземяването ще изисква прецизност. Hayabusa2 се стреми да кацне на широка 6 метра ивица, за да избегне препятствия на повърхността на астероида.Площта на астероида е около 900 м в диаметър. Наречен е Рюгу на подводен дворец в японска народна приказка.", "date": "2019.02.21", "title": "Космически кораб на Япония опитва да кацне на астероид на 280 млн. км от Земята"}
{"url": "https://news.bg/politics/na-evropa-y-tryabvat-istinski-lideri-napomnya-yotova.html", "text": "Днес най-тежка е битката за връщането на социална Европа. Това заяви вицепрезидентът Илияна Йотова като официален гост на отбелязването на националния празник на България 3 март в Европейската комисия в Брюксел. Честването беше организирано от еврокомисаря по цифровата икономика и общество Мария Габриел.Йотова посочи, че свободата на европейците е поставена на изпитание, визирайки свободата на мнение, на избор и на достоен живот.Тя подчерта, че следващите няколко месеца преди европейските избори са изключително важни за това каква Европа ще бъде постигната - такава на езиковото многообразие или такава, в която се използва езикът на омразата.Вицепрезидентът заяви, че ролята на политиците и държавниците е да докажат на хората, че работят за тях и могат да решат проблемите им.Да покажем, че ги има истинските лидери, от които се нуждае Европа, призова тя.На тържественото отбелязване на националния празник на България беше открита изложба с компютърните рисунки на победителите в конкурса \"България в Европа: минало, настояще, бъдеще\", организиран от българския еврокомисар Мария Габриел.По повод празника вицепрезидентът изтъкна, че 3 март е символ на единението на българския народ.\"Славните ни герои напоиха с кръвта си българската земя, за да бъдем ние днес свободни и равни на другите европейски народи. Твърдения, че сме получили даром свободата си, са поругаване на тяхната памет\", заяви тя.В тържеството участваха ученици от българското училище \"Пейо Яворов\" към посолството на България в Белгия и от българската секция на Европейското училище в Брюксел.", "date": "2019.02.21", "title": "На Европа й трябват истински лидери, напомня Йотова"}
{"url": "https://news.bg/regions/piyan-mazh-napadna-politsay-v-haskovo.html", "text": "Задържаха 27-годишен мъж от Хасково за нападение на полицай, съобщиха от Областната дирекция на МВР.В 22.20 часа снощи в полицията постъпил сигнал, че момче и момиче вдигат шум на ул. \"Симеон Стоянов\" в града. Човекът, подал сигнала, се опасявал, че двамата се бият и потърсил съдействие от органите на реда.На мястото незабавно пристигнал полицейски екип, който установил задържания заедно с 33-годишна жена от София.Полицаите констатирали, че мъжът е във видимо нетрезво състояние. Той обиждал и се държал агресивно при проверката, без да се подчинява на нарежданията им.Поради това се наложило служителите на реда да приложат физическа сила, за да го задържат.Докато го водели към патрулната кола, мъжът буйствал и ударил с глава по главата младшия инспектор, а по-късно към сградата на управлението отново му посегнал с крак по главата.", "date": "2019.02.21", "title": "Пиян мъж нападна полицай в Хасково"}
{"url": "https://news.bg/int-politics/v-severna-makedoniya-arestuvaha-bivshiya-predsedatel-na-parlamenta-i-ministri.html", "text": "Полицията на Северна Македония арестува бившия председател на парламента и двама министри от предишното правителство, твърдейки, че са свързани с  г, съобщава \"Радио свободна Европа\".Прокуратурата коментира, че предполагаемите действия представляват \"терористичен заговор за подкопаване на конституционния ред и сигурност\".Арестувани са бившият председател на парламента Трайко Веляновски, бившият министър на образованието Спиро Ристовски и бившият транспортен министър Миле Янакиески, които са заподозрени в организирането на нахлуването в главната парламентарна зала от поддръжници на бившето националистическо правителство на 27 април 2017 г.Веляновски е настоящ депутат и следователно има имунитет. Той е освободен часове след ареста му. Той отрича обвиненията в кратки коментари пред репортерите след освобождаването си. Телевизия А1 съобщава, че парламентът все още не е получил искане да бъде лишен от имунитет.Нахлуването в парламента, включващо маскирани мъже, доведе до наранявания на десетки журналисти и депутати, включително опозиционния лидер на социалдемократите Зоран Заев, който сега е премиер.Националистите бяха гневни заради искания на етническите албански партии, които преговаряха за сформиране на правителство със социалдемократите, включително превръщането на албанския в втори държавен език.В изявление на прокурорите се твърди, че Веляновски, Ристовски и Янакиески са подготвили и изпълнили плана си в началото на 2017 г. с намерение да предотвратят мирното прехвърляне на властта.\"За тази цел те организираха и финансово подкрепиха масовите протести, първо пред Държавната избирателна комисия, а след това и протестите на движението \"За Македония\", което завърши с насилственото влизане в сградата на парламента\", се казва в изявлението.Най-малко 33-ма души първоначално са обвинени, но след амнистия от страна на правителството, броят на подложените на съдебен процес е намален на 15 души.Според информацията и бившият премиер Никола Груевски е разследван по случая. Той е , но  и получи .Националистическата партия ВМРО-ДПМНЕ на Груевски беше на власт от 2006 г. до юни 2017 г. Груевски бе премиер от 2006 до 2016 г.", "date": "2019.02.21", "title": "В Северна Македония арестуваха бившия председател на парламента и министри"}
{"url": "https://news.bg/politics/danail-kirilov-ne-odobryava-advokatskiya-protest.html", "text": "Не е редно адвокатите да протестират, адвокатурата е достатъчно силна, за да изяви волята си за правни решения.Това коментира председателят на правната комисия Данаил Кирилов в кулоарите на парламента по повод срещу законодателството за мерките срещу изпирането на пари. По-късно днес адвокати от Висшия адвокатски съвет ще се срещнат с председателя на парламента Цвета Караянчева и председателя на ПГ на ГЕРБ Цветан Цветанов.Според Кирилов адвокатите не би следвало да се изравняват по задължения по настоящия закон така, както са задължени финансовите институции, лицензирани специално за тази дейност.Кирилов споделя притесненията на адвокатите, но по думите му това изискване по закон не се появявало за първи път. Такова правило имало от 1996 година, още в първия закон, който регулира дейността на финансовото разузнаване.Според него адвокатската професия е конституционно защитена и тайната на взаимоотношения между доверител и довереник са гарантирани по смисъла на Конституцията.Да се потърси баланс между осъществяване на адвокатската дейност и функция и постигане на обществения ред и сигурност, призова шефът на правната комисия.Кирилов припомни, че Комисията по вътрешен ред и сигурност вече е дискутирала становищата на всички професионални организации.Той смята, че има положителна воля в ДАНС да се приложат гъвкави механизми спрямо съответните професии и съобразно интензивността на риска.", "date": "2019.02.21", "title": "Данаил Кирилов не одобрява адвокатския протест"}
{"url": "https://news.bg/int-politics/dvama-top-konservatori-s-ultimatum-kam-tereza-mey-da-promeni-sdelkata-za-brekzit.html", "text": "Двама от най-високопоставените членове на Консервативната партия обмислят да напуснат постовете си, ако британският премиер Тереза Мей не промени споразумението за Брекзит, съобщава \"Гардиън\".Според изданието Доминик Грийв и Джъстин Грийнинг са двамата консерватори, които са готови да напуснат и да се присъединят към тримата си колеги, които напуснаха Консервативната партия вчера.\"Правителството, което подкрепям, реализира Брекзит без споразумение - какво да направя? Не бих могъл да запазя подкрепата си за правителството. Ще трябва да напусна партията\", изтъкна Грийв.Междувременно Грийнинг подчерта, че ще остане с консерваторите \"за момента\" и ще напусне само след като торите не успеят да \"направят нещо по въпроса\".Вчера трима депутати от Консервативната партия - Анна Субри, Сара Уоластън и Хайди Алън, обявиха, че напускат партията, за да се присъединят към \"Независимата група\", сформирана в понеделник от депутати, които решиха да напуснат опозиционната Лейбъристка партия.Междувременно високопоставени министри от правителството предупредиха Мей, че трябва да се съгласи да отложи Брекзит, ако не се постигне споразумение за развод с Европейския съюз, като в противен случай ще се изправи пред бунт в парламента през следващата седмица, съобщава в. \"Сън\".Министърът на труда и пенсиите Амбър Ръд, министърът на правосъдието Дейвид Гаук, министърът за бизнеса Грег Кларк и министърът за Шотландия Дейвид Мъндел настояха, че тя трябва да се откаже от варианта за Брекзит без сделка, което да стане чрез удължаване на действието на чл. 50 от Лисабонския договор.Ако Мей откаже, министрите предупредиха, че те и още 20 членове на правителството ще подкрепят плана на депутата от Лейбъристката партия Ивет Купър парламентът да поеме контрол върху процеса по Брекзит.", "date": "2019.02.21", "title": "Двама топ консерватори с ултиматум към Тереза Мей да промени сделката за Брекзит"}
{"url": "https://news.bg/politics/bsp-atakuvat-zakona-za-lichnite-danni-v-konstitutsionen-sad.html", "text": "\"Ще атакуваме Закона за личните данни в Конституционен съд\". Това заяви зам.-председателят на ПГ на \"БСП за България\" Крум Зарков пред БНТ. Според него управляващите са изпразнили от съдържание институцията парламент.\"Миналата седмица стана ясно, че в парламента има четири партии, които се чувстват добре в него, и една - БСП, която смята, че той не работи правилно\", обясни Зарков.Зарков изтъкна, че близо 26 часа в правна комисия и в пленарна зала депутатите от левицата са се опитвали да защитят предложенията си и да предпазят преференцията, като начин за гласуване.Като основен проблем с избирателните списъци той посочи, е системата на ГРАО не може да засича онези близо 2 млн. българи, които са избрали да живеят в чужбина, без да са заличат адресите си тук.Той обясни, че между данните на ГРАО и данните на НСИ има разлика от 1.5 млн. души.\"По данните на ГРАО се правят избирателните списъци. Създава се резерв от имена в тези списъци, който може да бъде използван за манипулация\", изтъкна Зарков.Затова от БСП са предложили създаване на публичен регистър на избирателите.По повод машинното гласуване той подчерта, че БСП настоява за изпълнението на закона.По думите му нищо не е направено за 5 години в тази насока, а сега управляващите казвали, че може би след 2 години ще станат промените.\"Всичко вече е \"след малко\" и нищо не е сигурно\", допълни Зарков.Депутатът от БСП заяви, че не разбира защо два месеца парламентът се занимава с това да изпълни ли закона или не.\"Когато не ходим на работа, не взимаме заплати. По правилник ще бъдем санкционирани\", категоричен е Зарков.Той допълни, че парламентът сам се е превърнал в посмешище, а българското общество е изправено пред много проблеми.Припомняме, че по-рано днес председателят на правната комисия Данаил Кирилов заяви, че  заради отсъствието им в пленарна зала. Кирилов допълни още, че не е вярно твърдение, че отсъствайки, те не получавали нищо. По думите му социалистите получават 1/3 от основното си възнаграждение.", "date": "2019.02.21", "title": "БСП атакуват Закона за личните данни в Конституционен съд"}
{"url": "https://news.bg/regions/shofyorite-ot-gradskiya-transport-postavyat-ultimatum-na-fandakova.html", "text": "Времето за решаване на натрупаните в продължение на десетилетия проблеми изтича. Това заявиха от Федерацията на транспортните работници \"Подкрепа\" във връзка с възникналото напрежение сред работещите в \"Столичен Автотранспорт\" ЕАД и \"Столичен Електротранспорт\" ЕАД.В своя декларация до кмета на София Йорданка Фандъкова и зам.-кмета по направление \"Транспорт и транспортни комуникации\" в Столична община Дончо Барбалов от синдиката поставят следните искания:Според ФТК \"Подкрепа\" осъществяването на тази стратегия ще реши голяма част от проблеми на работещите в столичния градски транспорт.Припомняме, напрежението в сектора ескалира през последните седмици, след като до Главна инспекция по труда и омбудсмана заради редовната практика шофьори и ватмани от столичния градски транспорт да полагат извънреден труд в нарушение на Кодекса на труда.От БСП не закъсняха и също на транспортните дружества в СофияДни по-късно столични  заради лошите условия на труд и извънредното работно време.От своя страна четирите дружества на Съюза на транспортните синдикати в България (СТСБ) в столичния градски транспорт обвиниха за създалото се напрежение Вчера пък председателят на БСП - София и на групата на социалистите в СОС Калоян Паргов изрази мнение, че увеличението на заплатите на работещите в градския транспорт с 10% няма как да компенсира недоволството им от", "date": "2019.02.21", "title": "Шофьорите от градския транспорт поставят ултиматум на Фандъкова"}
{"url": "https://news.bg/int-politics/iran-provezhda-poredno-voennomorsko-uchenie-v-ormuzkiya-protok.html", "text": "Военноморските сили на Иран обявиха, че ще проведат ежегодно военно учение в стратегическия Ормузки проток, докато натискът върху страната се засилва месеци, след като САЩ отново наложиха санкции срещу Техеран, удряйки неговия жизненоважен петролен сектор, съобщава \"Асошиейтед прес\".Протокът свързва Оманския с Персийския залив и е от решаващо значение за глобалните енергийни доставки, като около една трета от целия петрол, който се търгува по море, преминава през него.Иранският адмирал Хосейн Ханзади уточни пред държавната телевизия, че 3-дневните маневри ще започнат в петък и ще се разпрострат до Оманско море и бреговете на Индийския океан.Той отбеляза, че подводници, военни кораби, хеликоптери и разузнавателни самолети ще участват в учението, наречено Velayat-97. Учението ще включва изстрелване на ракети от корабите.", "date": "2019.02.21", "title": "Иран провежда поредно военноморско учение в Ормузкия проток "}
{"url": "https://news.bg/int-politics/es-i-sasht-preduprediha-albanskata-opozitsiya-za-protesti-i-napuskane-na-parlamenta.html", "text": "ЕС и САЩ предупредиха албанските опозиционни партии срещу насилието по време на протести и решението си да напуснат парламента, съобщава \"Интелинюз\".Предупреждението дойде след като основната опозиционна Демократическа партия (ДП), а по-късно и Социалистическото движение за интеграция (LSI) решиха да напуснат албанското народно събрание.На 16 февруари ДП проведе голям протест в Тирана, обвинявайки управляващите социалисти в престъпност, корупция и лошо управление. Демонстрацията се превърна в насилие и завърши със 17 ранени и няколко арестувани. Следващият протест ще се проведе на 21 февруари.Посланикът на ЕС в Албания Луиджи Сорека заяви, че е казал на лидера на ДП Лулзим Баша и неговите поддръжници да избегнат насилието по време на предстоящия протест днес.Посолството на САЩ заяви в изявление, че заплахите от страна на ДП, ИМС и други опозиционни партии да се откажат от мандата са \"подкопават основните принципи на демокрацията и подкопават важния напредък, постигнат от Албания по върховенството на закона и отговорното управление.\"\"Ако не успееш да си свършиш работата, ще се провалиш с хората, на които имаш привилегията да служиш\", посочва посолството.Междувременно албанският президент Илир Мета призова всички политически партии да избягват нежелани конфронтации в резултат на спиралата на политическата криза.В интервю за \"Дойче Веле\" в Берлин, Илир Мета заяви, че насилствените протести са вредни за страната в момент, когато Тирана чака да бъде поканена да започне присъединителни преговори през юни 2019 г.ДП има 43 депутати в 140-местния парламент срещу 74 от управляващата Социалистическа партия. LSI има 19 места. Лидерът на ДП Баша помоли преди няколко дни да се създаде правителство в преход, докато не се проведат извънредни парламентарни избори.Премиерът Еди Рама е против предсрочни избори. Неговата партия спечели огромно мнозинство на последните парламентарни избори, което позволи на социалистите да се освободят от бившия си коалиционен партньор - ИМС.Демократическата партия и преди това е използвала парламентарен бойкот срещу дейността на правителството.", "date": "2019.02.21", "title": "ЕС и САЩ предупредиха албанската опозиция за протести и напускане на парламента"}
{"url": "https://news.bg/politics/izbirat-nova-tsik-zaradi-horata-na-ninova-spored-danail-kirilov.html", "text": "ГЕРБ се стремили да не променят кодекса Манолова, защото всяка промяна се използва за ескалация на напрежение и за политическа битка. Това стана ясно от коментара на председателя на правната комисия в парламента Данаил Кирилов. Парламентът ще избере 18 членове на изборната комисия, останалите се посочват от държавния глава.Кирилов обърна внимание, че се конструира нова ЦИК точно преди да се знае кои ще бъдат новите представители в ЕП. По думите му остават две месеца за подготовка за евроизборите. Той посочи, че ако съставът на ЦИК е нов, би било трудно на членовете да се стиковат толкова бързо.Кирилов обясни и че при спазване на процедурата може някои от новите евродепутати да се окажат без представителство в ЦИК, на което имат право.Според него би следвало да има правна възможност партиите, избрани в новия ЕП, да подадат заявление до президента за излъчване на техен представител в новата ЦИК.\"Не искам да влизам в коментар на това, че правим избори само и само БСП да си актуализират представителите, съобразно политическата лоялност към ръководителката г-жа Нинова, но в крайна сметка ще видим какво ще се случи като персонален състав на ЦИК\", допълни Кирилов.Кирилов допълни, че по неофициална информация сегашният ЦИК е готов с хронограмата.Припомняме, преди дни , за да не бъдат обвинени, че нарушават закона, опорочавайки изборите.Вчера , по които ще бъдат избрани новите членове на Централната избирателна комисия. Това станаПо-рано днес стана ясно, че , когато изтича мандатът на настоящата комисия.", "date": "2019.02.21", "title": "Избират нова ЦИК заради хората на Нинова, според Данаил Кирилов"}
{"url": "https://news.bg/health/v-pirogov-spasiha-dve-detsa-s-vrodeni-zabolyavaniya-na-babretsite.html", "text": "Спасиха 2 деца с вродени заболявания на бъбреците и уретерите, съобщават от \"Пирогов\".Началникът на клиниката д-р Емил Доросиев и екипът му са оперирали 12-годишно момиче и 15-годишно момче със специална високотехнологична апаратура.Операцията е направена чрез лапароскопия. Отстраняването на нефункциониращите бъбреци чрез лапароскопски метод при деца се извършва за първи път в България.Досега тези операции са се извършвали с класическа оперативна техника.От болницата посочват, че при новия метод периодът на възстановяване е около 2-3 дни, докато преди това той е бил около 2 седмици.И двете деца вече са си вкъщи.", "date": "2019.02.21", "title": "В \"Пирогов\" спасиха две деца с вродени заболявания на бъбреците"}
{"url": "https://news.bg/int-politics/morski-ofitser-planiral-atentat-v-sasht.html", "text": "Лейтенант от бреговата охрана на САЩ, който служи в щаба във Вашингтон, е арестуван по подозрение в подготовка на терористична атака, жертвите на която могат да бъдат политици и журналисти. Това съобщи Си Ен Ен.Според телевизията в къщата на 49-годишния Кристофър Пол Хесън полицията е намерила 15 огнестрелни оръжия и няколко хиляди патрона. Той е планирал атаки срещу политици, журналисти и цивилни, отбелязва издателят, цитирайки документи, изпратени до федерален съд в Мериленд.\"Заподозреният е планирал да убива цивилни в мащаб, рядко срещан в историята на САЩ,\" цитира телевизионната компания извадка от документите, подадени в съда. Според телевизионната компания лейтенант Хесън, за да се подготви за престъплението е имал примера на норвежкия десен екстремист Андерс Брейвик, който извърши терористичната атака в Норвегия през юли 2011 г., в която загинаха 77 души.Според списание \"Нюзуик\" прокуратурата на Мериленд е обвинявала Хесън в притежание на наркотици и оръжие. По-специално, списанието се позовава на факта, че още през юни 2017 г. Хесън е изготвил документ, в който твърди, че е изразил намерение да \"извърши атаки с биологични оръжия\", както и списък на членове на Демократическата партия на САЩ, обществени фигури и журналисти.", "date": "2019.02.21", "title": "Морски офицер планирал атентат в САЩ"}
{"url": "https://news.bg/world/aktyorat-dzhasi-smolet-veche-e-zapodozryan.html", "text": "Актьорът от сериала \"Империя\" Джъси Смолет е \"официално класифициран\" като заподозрян в криминално разследване за предполагаемо попълване на фалшив полицейски доклад, според туит от чикагския полицейски служител Антъни Гулиелми.Това е престъпление от клас 4, а в момента детективите представят доказателства пред съда.Става дума, че актьорът е инсценирал расистко нападение срещу себе си. Той е заплашен от една до три години.Ако бъде признат за виновен, Джъси Смолет може да бъде глобен до $25 000.Смолтет е заподозрян, че е инсценирал нападение. Самият актьор твърди, че нападателите викали \"расистки и хомофобски\" заплахи срещу него и го напръскали с неизвестен химикал.", "date": "2019.02.21", "title": "Актьорът Джъси Смолет вече е заподозрян"}
{"url": "https://news.bg/world/poroshenko-v-donbas-ima-496-ruski-tanka.html", "text": "Президентът на Украйна Петро Порошенко заяви, че в Донбас руските въоръжени сили имат 496 танка. За това съобщава РИА \"Новисти\" с позоваване на украинската агенция UNIAN.Според него такъв брой танкове надвишава броя на подобни бойни превозни средства в Германия, Франция, Испания или Италия. Порошенко подчерта, че Украйна задържа тези сили и следователно е \"истинският източен фланг на НАТО\", който защитава \"свободата и демокрацията\".Украинските власти смятат, че руската армия участва във военни операции в Донбас. Официалната Москва отхвърля тези твърдения.По-рано Порошенко посочи, че Донбас е в технологично бедствие.", "date": "2019.02.21", "title": "Порошенко: В Донбас има 496 руски танка "}
{"url": "https://news.bg/disasters/blizo-80-dushi-zaginaha-v-pozhar-v-stolitsata-na-bangladesh.html", "text": "Близо 80 души загинаха при пожар в сградата на Чаукбазар, разположен в стария район на столицата на Бангладеш, Дака. Има опасения, че броят на жертвите може да се увеличи, съобщават \"Ройтерс\" и БиБиСи, цитирайки местен представител на пожарната.\"В момента има 56 тела. Броят им може да се увеличи, тъй като търсенето на хора продължава\", коментира по-рано директорът на пожарната и гражданската защита Юлификар Рахман.Според местния вестник Daily Star в нощта около 22,40 ч. в химически склад на първия етаж на пететажна сграда, наречена \"Хази Уейд\" избухва пожар. Али Ахмед, генерален директор на противопожарната и гражданска защита, потвърди, че пламъците бързо се разпространяват в три други сгради наблизо, включително обществен център.Други 30 са ранени при опит да избягат от огъня. Пет души, засегнати от изгаряния, са в критично състояние, а други са изчезнали.Вековният и исторически квартал Чаукбазар има тесни улички и сгради, които са много близо един до друг. Големите пожари в сградите са сравнително често срещани в Бангладеш поради лошите правила за безопасност и лошите условия. През последните години са загинали стотици хора.Жертвите са хора извън сградите и по улиците, гости в ресторант и гости на сватба, съобщава АФП. Пожарникарите се борят повече от пет часа, за да изгасят пламъците, затруднен от тесните улички и липсата на водоизточници. Пожарът допълнително се е усилил от микробуси с газови бутилки, според началника на полицията Хавеб Патоуъри.Хаджи Абдул Кадер, чийто магазин е унищожен коментира, че е \"чул голям взрив. Обърнах се назад и видях цялата улица в пламъци. Пламъците бяха навсякъде.\"", "date": "2019.02.21", "title": "Близо 80 души загинаха в  пожар в столицата на Бангладеш"}
{"url": "https://news.bg/world/belarus-bila-izpravena-pred-ukrainski-stsenariy.html", "text": "Бившият генерален секретар на НАТО Андерс Фог Расмусен смята, че в бъдеще Беларус може да се сблъска с \"украинския сценарий\", който предполага \"война и анексиране\". Андерс Фог Расмусен изрази мнението си в интервю за портала Liga.net.По време на интервюто журналистът заяви, че Русия \"продължава своята агресивна политика\" и трупа войските към западните си граници. Расмусен подкрепи това мнение и отбеляза, че \"основният риск\" за Беларус е повторението на \"украинския сценарий на война и анексиране\".\"Беларус е заплашена от този сценарий, ако не започне да се реформира. Моят съвет към беларуския народ и ръководството на страната е да се предпазят от руската агресия - трябва да започнат реформи, водещи до демокрация и свобода\", призова Расмусен.Той каза още, че руският президент Владимир Путин твърди, че Беларус \"трябва да бъде включен в голяма руска държава\".Миналата година президентът на Беларус Александър Лукашенко заяви, че беларусците генетично отхвърлят въоръжената агресия.", "date": "2019.02.21", "title": "Беларус била изправена пред украински сценарий"}
{"url": "https://news.bg/world/filip-hamand-pod-kritika-nyamal-plan-za-brekzit-bez-sdelka.html", "text": "Министърът на околната среда, храните и земеделското развитие на Великобритания - Майкъл Гоув, обвини финансовия министър Филип Хамънд, че не е подготвил страната за Брекзит без споразумение за условията за развод между Лондон и Брюксел. Това съобщи в. \"Телеграф\", цитирайки собствените си източници.Освен това британските митници трябва да положат повече усилия, за да помогнат на британските компании да се подготвят за последствията от Brexit без сделка, и също така трябва да има сценарий за доставянето в Обединеното кралство на необходимия обем лекарства и храни чрез ферибот между Обединеното кралство и страните от континентална Европа.Вестникът отбелязва, че Гоув и Хамънд, който се застъпва за максимална европейска интеграция на страната и открито се противопоставя на идеята за напускане на ЕС без споразумение, са \"на нож\" по въпроса за налагането на мита върху внесените селскостопански продукти в случай, че Brexit се случи без сделка.На 23 юни 2016 г. се проведе референдумът за бъдещото членство на Обединеното кралство в Европейския съюз. На 29 март 2019 г. Лондон трябва да напусне ЕС. По сегашната пътна карта трябва Това не е сигурно при Брекзит без сделка.", "date": "2019.02.21", "title": "Филип Хамънд под критика: Нямал план за Брекзит без сделка"}
{"url": "https://news.bg/world/honda-nyama-da-napuska-turtsiya.html", "text": "Японският производител на автомобили \"Хонда\" няма да напуска Турция. Това разкрива в. \"Дейли Сабах\".Преди дни от \"Хонда\" обявиха, че напускат Великобритания заради неуредиците около Брекзит.От японския автомобилен гигант разкриха, че преразглеждат глобалната си производствена система и възможности, като се отчита необходимостта от оптимизиране на производствения капацитет и увеличаване на ефективността на производството.От \"Хонда\" смятат мощностите им в Турция да се съсредоточат върху производството на електрически превозни средства.Компанията ще прекрати производството на сегашния Civic Sedan в края на 2021 г., както президентът на \"Хонда\" Такахиро Хачиго обяви на пресконференция по-рано във вторник.Решението за спиране на производството няма нищо общо с икономиката на Турция.Фабриката, разположена в северозападната провинция Коджаели, е второто производствено съоръжение на \"Хонда\" в Европа. Фабриката на Honda Gebze е създадена на обща площ от 292 297 квадратни метра. \"Хонда\" в момента произвежда 38 000 единици годишно.\"Хонда\" обяви, че ще затвори своя завод във Великобритания през 2021 г., което поставя под риск 3500 работни места и е още един удар за британската икономика, изправен пред изпитанието на излизането си от Европейския съюз на 29 март.В изявление компанията цитира \"безпрецедентни промени в световната автомобилна индустрия\" за решението за затваряне на централата до 2021 година.Япония и ЕС подписаха преди седмици голяма сделка.", "date": "2019.02.21", "title": "\"Хонда\" няма да напуска Турция"}
{"url": "https://news.bg/weather/toplo-za-fevruari.html", "text": "През нощта ще бъде предимно ясно, на места с незначителна облачност. Минималните температури в повечето райони ще са между минус 2° и 3°. През деня ще преобладава слънчево време, с по-съществени временни увеличения на облачността над Източна България. Ще продължи да духа до умерен вятър от запад-северозапад. Дневните температури слабо ще се понижат и максималните ще са между 9° и 14°.Това съобщават от НИМХ.Над планините ще е предимно слънчево, ще има разкъсана висока облачност. Ще духа умерен, по високите и открити части - силен вятър от север-северозапад. Максималната температура на височина 1200 метра ще е около 3°, на 2000 метра - около минус 3°.Над Черноморието ще бъде предимно слънчево с временни увеличения на облачността. Ще духа до умерен вятър от запад-северозапад. Максималните температури ще са 9°-11°. Температурата на морската вода е около 7-8°. Вълнението на морето ще е 1-2 бала.", "date": "2019.02.21", "title": "Топло за февруари"}
{"url": "https://news.bg/regions/izgoryal-avtobus-ogranichi-dvizhenieto-na-patya-ruse-byala.html", "text": "Тежкотоварен автомобил временно ограничи движението на пътя Русе-Бяла, съобщават от Агенция \"Пътна инфраструктура\".Към момента движението е с пропусквателен режим. От АПИ съветват шофьорите да се движат с повишено внимание и съобразена скорост, по обходен маршрут Бяла - Борово.По първоначални данни на АПИ ставаше въпрос за тежкотоварен автомобил. По информация на bTV по-късно стана ясно, че става дума за турски автобус. По време на инцидента в него са били само тримата шофьори, които са успели да се спасят. Автобусът е идвал от Истанбул към Букурещ, за да вземе пътници за първия си курс.Инцидентът е станал след 4.30 тази сутрин на завой на Беленския баир. Единият от шофьорите усетил миризма на изгоряло в задната част на автобуса и малко след това огрънят пламнал. Пожарникарите са предотвратили взрив на резервоара, който е бил пълен с един тон гориво. Според единият отшофьорите, причината е късо съединение. ", "date": "2019.02.21", "title": "Изгорял автобус ограничи движението на пътя Русе- Бяла"}
{"url": "https://news.bg/regions/9-varnenski-sela-ostavat-bez-tok.html", "text": "Девет варненски села остават без ток днес, информира БНР.От 9.00 до 16.00 часа се прекъсва електрозахранването в части от селата Дъбравино, Царевци, Пчелник, Добрина, Манастир, Тутраканци, Чайка, Бозвелийско и Цонево.Варненската местност Боровец-юг също остава без електричество до 17 часа.Причина за спирането са ремонтните дейности на съоръженията за доставка на електроенергия, които се извършват в работните дни до края на месеца по тези населени места.", "date": "2019.02.21", "title": "9 варненски села остават без ток"}
{"url": "https://news.bg/crime/ivaylo-spiridonov-nay-evtinoto-zveno-v-shemata-s-telk-sa-lekarite.html", "text": "\"Най-евтиното звено в схемата с ТЕЛК са лекарите.\" Това заяви пред bTV директорът на ГДБОП Ивайло Спиридонов по повод издаването на фалшиви ТЕЛК-ове във Варна, където бяха задържани 6 души, участници в престъпната схема.По думите му най-големите суми са намерени в двамата братя със сирийско гражданство, които са били посредници в схемата.Спиридонов разкри, че само за 4 месеца са издадени над 200 души фалшиви ТЕЛК решения. По случая са работили около 8 месеца.Шефът на ГДБОП обясни, че двамата братя са си набавяли клиенти за ТЕЛК-ове, като самите клиенти са препоръчвали други клиенти.Той коментира решението на съда да освободи четирима от участници в групата, като заяви, че доказателствата ще бъдат изяснени и той е уверен, че бройката на обвиняемите ще се увеличи.По думите му престъпният произход на парите ще стане ясен след СРС-тата.Спиридонов разкри, че паролата на схемата е била \"Много поздрави от У\", което вероятно има връзка с името на единият от братята - Уафик Шахуд.Той поясни, че 80% от хората, които са получавали фалшиви ТЕЛК-ове са турскоговорящи. Имало изискване да не бъдат цигани.Шефът на ГДБОП допълни, че схемата в Ловеч е била различна. Там цели махали са били освидетелствени. Припомняме, че вчера  за участие в престъпна група за издаване на ТЕЛК- решения с невярно съдържание срещу подкупи.Малко по-късно Специализираният наказателен съд - Райян и Уафик Шахуд. Останалите четирима задържани - Петко Ников, Юлиян Крумов, Ваня Петкова и Мима Великова, бяха пуснати без мярка за неотклонение. Припомняме, че в понеделник, 18 февруари, повече от Медиците са участвали в схеми за издаване на фалшиви решения на ТЕЛК.Вчера стана ясно, че  В едната касетка са намерени близо 1.4 млн. лв., а в другата - 280 000 лв.Организираната престъпна група била от 6 души. От тях петима са лекари, сред които са травматолог, ренгенолог и кардиолог.Шестият не бил лекар. Той е брат на един от медиците. Двамата са сирийски граждани, със семейства тук и българско гражданство..Посредниците за издаване на фалшиви медицински документи са настоявали да не работят с роми.В края на миналия месец беше разкрита  от Националния осигурителен институт.Главният секретар на МВР Ивайло Иванов обясни, че Разград, Силистра, Габрово, Враца и Монтана са градовете, в които са установени законовите нарушения.", "date": "2019.02.21", "title": "Ивайло Спиридонов: Най-евтиното звено в схемата с ТЕЛК са лекарите"}
{"url": "https://news.bg/politics/borisov-na-tsvetanov-za-preferentsiite-reshavay-na-momenta.html", "text": "Позицията на ГЕРБ е променена само по въпроса с преференциите, заяви заместник-председателят на ГЕРБ Цветан Цветанов пред bTV.Всеки може да си направи равносметка коя политическа сила защитава обществения интерес и коя се дистанцира от парламентаризма, коментира още той.По отношение на сходната позиция на лидера на БСП Корнелия Нинова и председателят на НФСБ Валери Симеонов, че решенията в ГЕРБ се взимат еднолично от премиера Бойко Борисов, Цветанов отсече, че това е спекулация.На въпрос дали заместник-председателят носи персонална отговорност за първоначалното гласуване на ГЕРБ относно преференциите, той изтъкна, че никога не се е криел зад колективната отговорност.Относно думите на съпартиеца си Владислав Горанов, че това е нанесло щета върху ГЕРБ, Цветанов посочи, че при всяко управление неизбежно се отнема от рейтинга на партията.Той обясни, че при предварителна консултация с Обединените патриоти се е стигнало до компромисно решение, че може да се подкрепят две от предложенията на ДПС - за машинното гласуване и за преференциите. Целта била да се осигури кворум в Народното събрание.Цветанов увери, че премиерът Борисов също е бил информиран за предстоящите действия.\"Той ми каза: Решаваш на момента и в конкретната ситуация\", заяви Цветанов и подчерта, че винаги, когато взима решение в определена ситуация, информира Борисов.Той трябва да знае какво се случва в българския парламент, категоричен беше Цветанов.Той отрече категорично обвинението на Нинова, че направеният компромис от страна на ГЕРБ за преференциите всъщност е сделка с ДПС, уверявайки, че е нямало никакви предварителни договорки.Ако имахме план за действие, нямаше да изпаднем в тази ситуация в пленарния ден, когато нямахме кворум, обясни Цветанов.Нека не градим политиката само на омраза и противопоставяне, призова още той.Според него  от парламента на вчерашната не е било свързано с промените в Изборния кодекс.Запитан за своето лично мнение относно преференциалния вот, Цветанов заяви, че той винаги е подкрепял идеята.В политиката обаче невинаги може да се направи, това което ти харесва, уточни и допълни, че както в живота, така и в политиката трябва да се правят много компромиси и било изкуство да се стигне до консенсус.Цветанов бе категоричен, че в конкретната ситуация не смята, че е допуснал грешка с преференциите и отрече Борисов да го е \"мъмрил\".Той посочи и че при евентуално вето от страна на президента Румен Радев, ГЕРБ ще се съобразят само с редакцията, свързана с преференциите.", "date": "2019.02.21", "title": "Борисов на Цветанов за преференциите: Решавай на момента!"}
{"url": "https://news.bg/crime/advokati-izlizat-na-protest-pred-parlamenta.html", "text": "Адвокати в страната излизат на протест пред парламента днес, съобщи bTV.Причина за недоволството им е Законът за мерките срещу изпирането на пари.Според тях текстовете в закона потъпкват адвокатската тайна. Те са категорични, че законът ги принуждава да докладват за клиентите си на ДАНС.Адвокатите заплашват, че демонстрациите им няма да приключат и обвиняват Висшия адвокатски съвет в пасивност и съглашателство с властта.", "date": "2019.02.21", "title": "Адвокати излизат на протест пред парламента "}
{"url": "https://news.bg/politics/vtori-den-deputatite-sabraha-kvorum.html", "text": "Втори ден без опозиция работата в парламента не се спъва. Депутите събраха кворум от 122 народни представители от възможни 240.Депутите на БСП продължават бойкота си да не присъстват на пленарните заседания.По време на днешното пленарно заседание ще бъдат обсъдени процедурните правила за избор на нов състав на ЦИК, оставката на председателя на Комисията по финансов надзор Карина Караиванова и ще обсъдят и гласуват процедурни правила за условията и реда за предлагане на кандидати за нейния пост.На вниманието на депутатите се поставя Законът за преброяване на населението и жилищния фонд в Република България през 2021 г. Законът урежда подготовката, организацията и провеждането на преброяването на населението и жилищния фонд в Република България през 2021 г.", "date": "2019.02.21", "title": "Втори ден депутатите събраха кворум"}
{"url": "https://news.bg/politics/dps-sreshtu-ednoezichna-dogma.html", "text": "ДПС почете днешния международен ден на майчиния език.\"Живите езици в света са между 6000-7000. Езиковото многообразие е духовно богатство\", това заяви Ерол Мехмед в декларация от името на ПГ.По думите му е абсурдно забраната на език в Европа. От ДПС са недоволни, че се забранява в предизборната кампания на майчиния език дори с превод.\"Наложена е едноезична догма\", смята Мехмед. По думите му стана ясно, че от партията са недоволни от изказванията на ГЕРБ, че не им приятно да се пише, че са в задкулисие с ДПС. В същото време се забранявали основни човешки права.От партията недоволстват още, че се сменят турските имена на местности в Стара Загора. Според Ерол Мехмед езикът е фундаментално човешко право. \"Това е конституционно право, то е суспендирано\", допълни той.Мехмед отбеляза, че е странно мълчанието на конституционните съдии по темата, както и мълчанието на президента и омбудсмана.\"Възможно ли е да се наложи едноезичие и другите езици да бъдат забранени в днешния глобален свят\", недоумява депутатът. Той даде пример с ромския език, който не се изучавал. Той подчерта, че образование се приема за приоритет, а в същото време не се издавали учебници по майчин език. Образованието се политизирало, според ДПС. \"Наяве излизат двойните стандарти и това е притеснително за нас\", категоричен бе депутатът.", "date": "2019.02.21", "title": "ДПС срещу едноезична догма"}
{"url": "https://news.bg/world/ubiytsite-na-kashogi-deystvali-na-svoya-glava.html", "text": "Външният министър на Саудитска Арабия Адел ал Джубейр отрече в убийството на журналиста Джамал Кашоги да е замесен престолонаследникът Мохамед бин Салман, заявявайки в интервю по канал NDTV, че убийците \"действали на своя глава\", предаде Sputnik.\"Няма нужда Негово превъзходителство да изчиства името си, защото то не е опетнено. Той не е имал нищо общо с това. Не е давал такова нареждане\", коментира Ал Джубейр, който в момента придружава принца в обиколката му из Азия, включваща визити в Пакистан, Индия и Китай.Министърът добави, че става въпрос за неупълномощена операция.Тези лица са били агенти на саудитското правителство, които са действали извън правомощията си, заяви Ал Джубейр, който определи убийството като \"жестоко престъпление\".Припомняме, журналистът на The Washington Post , след като отиде в Консулството на Саудитска Арабия в Истанбул.Въпреки че Консулството твърдеше, че журналистът е излязъл невредим от там, американският вестник първи съобщи, че в действителност Кашоги е бли Заради големия международен натиск Саудитска Арабия призна, че той действително е починал в Консулството.Според разследването на Рияд журналистът е бил убит от саудитски агенти, които трябвало да го върнат в страната, но \"злоупотребили с правомощията си\".Прокуратурата поиска смъртна присъда за петимата от общо 11-те заподозрени за случая.Въпреки че Рияд така и не разкри имената на замесените в убийството, няколко медии посочват, че сред тях е и Махер Абдулазис Мутреб - лидер на т.нар. \"ескадрон на наемници\", който се отчита пред принц Мохамед бин Салман.", "date": "2019.02.21", "title": "Убийците на Кашоги действали на своя глава"}
{"url": "https://news.bg/press/voynitsi-i-tankove-po-ulitsite-pri-teror-i-bezreditsi-umira-aptekata-koyato-raboti-kato-bakaliya.html", "text": "Войници и танкове по улиците при терор и безредициВойници с оръжие и военна техника ще се включват в операции по улиците на българските градове при тероризъм и големи безредици. Армията ще може да бъде ползвана дори при преследване на опасен убиец.Това ще стане възможно след промяна в Закона за отбраната и въоръжените сили, предложена от вицепремиера Красимир Каракачанов за обществено обсъждане.С промяна в чл. 57 ще се даде право на армията да оказва помощ и съдействие на други държавни органи при висока степен на обществена заплаха за населението. До момента войската може да се използва в мирно време само при пресичане на трафик на оръжие, охрана на стратегически обекти и при охраната на границата.Умира аптеката, която работи като бакалия Близо половината аптеки в страната може да бъдат закрити. Причината е, че нямат компютри и софтуер, а някои от тях имат ток само по няколко часа на ден. За това предупредиха фармацевти от цяла България, които вчера се вдигнаха на протест. В него се включиха над 720 аптеки.Повод за недоволството им е европейска директива, която за много от тях е финансово непосилна. Според документа на Брюксел - 62/2011, за да се избегне търговията с фалшиви медикаменти, всяка аптека в ЕС вече трябва да има специален софтуер, свързан със здравната каса, както и устройство за верификация - нова система за разчитане на маркировката на медикаментите.Депутатите отхвърлиха ветото за личните данниПовторното приемане на закона мина с гласовете на 127 депутати, само един беше против, а други четирима се въздържаха. Самият Радев върна закона отново в парламента заради разпоредбите, с които се въвеждат 10 критерия, по които ще се преценява дали журналист, научен работник или писател е използвал правомерно лични данни. Най-спорен от тях се оказа последният, според който КЗЛД ще може да взема предвид и \"други обстоятелства, относими към конкретния случай\" .По време на дебатите обаче от ГЕРБ разкритикуваха Радев и ветото, като го определиха популистко, безпринципно и нелогично. Мануил Манов от ГЕРБ изтъкна, че всички журналисти са освободени от задължението по събиране и съхранение на лични данни.Новите конспиратори - Гебрев и Ноев Целта на конспираторите Гебрев и Ноев е ясна - да превърнат \"добрият\" оръжейник в \"жертва\" на лошите. Версията им се завъртя дори в чужбина и ще продължи да се върти поне докато не се установи от компетентните органи има ли нещо общо между Гебрев и случая в Солсбъри. За свързването на отравянето на Гебрев с интереса му към \"Дунарит\" обаче разминаването във фактите е толкова очевидно, че дори да звучи мистериозно, не се превръща в новина. Защото стана пределно ясно, че по времето на отравянето на Гебрев през май 2015 г., руснаци, а не той са тези, които са имали интерес и собственост в \"Дунарит\", и които са играли комбина с Цветан Василев.ГЕРБ поискаха от президента да освободи свой съветник Президентът Румен Радев да освободи от длъжност юридическия си съветник Борислав Цеков и предложения от неговата квота член в Комисията за защита от дискриминация Петър Кичашки. Това обяви от трибуната в НС депутатът от ГЕРБ Десислава Атанасова по време на гласуването на наложеното от държавния глава вето върху Закона за личните данни. Атанасова каза, че \"двамата са осъдени да платят глоба от по 10 000 лева, защото са злоупотребили с лични данни на граждани и журналисти\".Софийският административен съд е потвърдил постановление на Комисията за защита на личните данни, което от своя страна Цеков и Кичашки са обжалвали.За Брюксел здрав, за съда - болен Софийският градски съд (СГС) съобщи в сряда, че е разпоредена проверка на болничния лист на генералният директор на БНТ Константин Каменаров, който е бил внесен в съда час преди заседанието в понеделник, (18 февруари) и е станал повод за отлагането на делото. Съобщението на СГС е във връзка с многобройните въпроси, които са му били отправени във връзка с информацията, появила се първо в \"Сега\", че ден след като представи болничен, за да не се яви на делото за шофиране в нетрезво състояние, генералният директор на БНТ Каменаров се появи на конференция в Брюксел.Във вторник вечерта в централната емисия новини на БНТ \"По света и у нас\" беше излъчен репортаж за провела се в Брюксел медийна конференция за предизвикателствата пред аудиовизуалните медии във време на дигитална революция.Отложиха гласуването за преференциите, чакат ветоПоредно извъртане на управляващите за промените в Изборния кодекс. След като писаха поправки на поправките за преференциите на крак и ги внесоха спешно в Народното събрание, днес в правна комисия депутатите от ГЕРБ отложиха разглеждането им. При това предложението дойде от шефа на правната комисия и основен двигател на новите промени Данаил Кирилов. Мотивите му - да бъде изчакано становището на президента.Оказа се, че Кирилов е разбрал правния абсурд, в който управляващите се вкараха с бързането на новите поправки. Реално нито има президентско вето, нито законът е влязъл в сила, защото не е обнародван в Държавен вестник. Затова, въпреки извънредното заседание на правна комисия днес, връщането на преференциите бе отложено.От БСП, както обявиха, не присъстваха на заседанието на комисията. Но коментираха, че това е поредният правен хаос и подигравка с парламентаризма. Така не се прави, стигнахме най-ниското равнище на парламентарния процес в България, заяви лидерът на левицата Корнелия Нинова.", "date": "2019.02.21", "title": "Войници и танкове по улиците при терор и безредици; Умира аптеката, която работи като бакалия"}
{"url": "https://news.bg/int-politics/barni-sandars-sabra-usd5-9-mln-za-den.html", "text": "Сенаторът Бърни Сандърс събра $ 5,9 млн. за ден от обявяването на намерението си да участва в президентските избори в САЩ през 2020 г., съобщава Bloomberg.Агенцията отбелязва, че 223 000 души дариха пари за президентската кампания на Сандърс.По-рано рекордът за броя на събраните пари за ден за кампания за участие в избори през 2020 г. принадлежи на демократ Камала Харис, който събра $ 1,5 милиона от 38 хиляди души, добави агенцията.Сандърс е на 77 години, той е независим кандидат и се определя като \"социал - демократ\".", "date": "2019.02.21", "title": "Бърни Сандърс събра $5,9 млн. за ден"}
{"url": "https://news.bg/int-economics/neftat-poskapna-nad-usd67-za-barel.html", "text": "Априлските фючърси на сорта \"Брент\", търгувани на борсата в Лондон, поскъпнаха с 0,9% до $67,07 за барел, съобщават анализатори.За последен път петролът скочи над тази котировка на 19 ноември.Нефтът е под натиск от политическите кризи във Венецуела и Иран. ОПЕК заедно с Русия предприеха политика за свиване на добива.", "date": "2019.02.21", "title": "Нефтът поскъпна над $67 за барел"}
{"url": "https://news.bg/int-politics/es-modernizira-vizovata-si-politika.html", "text": "Държавите членки одобриха политическото споразумение, постигнато от Европейския парламент и Съвета по предложението на Комисията за модернизиране на общата визова политика на ЕС, като се адаптират правилата към променящите се рискове във връзка със сигурността, към предизвикателствата, свързани с миграцията, и към новите възможности, предлагани от развитието на технологиите. Благодарение на одобрените промени законно пътуващите лица ще могат по-лесно да получават визи за пътуване до Европа, с което ще се улеснят туризмът, търговията и бизнесът, като същевременно ще бъде засилена сигурността и ще бъдат намалени рисковете, свързани с незаконната миграция.Това съобщават от ЕК.Комисарят по въпросите на миграцията, вътрешните работи и гражданството Димитрис Аврамопулос приветства одобрението, като заяви: Приветствам споразумението по това важно досие. С новите визови правила ще се улесни пътуването на милиони законно пътуващи хора, които всяка година посещават ЕС. Това ще е от полза и за нашата пътническа и туристическа индустрия. В същото време ще се подобрят и нашите стандарти за сигурност, за да се откриват лицата, които представляват заплаха или нямат право да влизат в ЕС. Новите правила също така ще ни позволят да използваме възможностите за влияние, които нашата визова политика предлага, при сътрудничеството с държави извън ЕС по отношение на връщането и обратното приемане на незаконни мигранти.Новите правила включват по-конкретно:По-гъвкави процедури: пътуващите ще могат да подават заявленията си до 6 месеца преди планираното пътуване (9 месеца за морските лица), вместо 3 месеца понастоящем, и в повечето случаи директно от своята държава по пребиваване. Когато има възможност, те ще могат също така да попълват и подписват своите заявления по електронен път. Непълнолетните лица на възраст между 6 и 18 години може да бъдат освободени от такса за виза.Визи за многократно влизане с по-дълъг срок на валидност: благодарение на въвеждането на общи задължителни правила често пътуващите лица с чисто визово досие могат да получават виза за многократно влизане с постепенно увеличаващ се срок на валидност от 1 до максимум 5 години. Това ще доведе до икономии на време и разходи за заявителите и държавите от ЕС. Изпълнението от страна на пътниците на условията за влизане ще бъде проверявано цялостно и неколкократно във всички случаи.Допълнителни ресурси за укрепване на сигурността: предвид факта, че през последните години разходите за обработване на заявленията за визи значително нараснаха, таксата за виза ще бъде увеличена умерено (от 60 евро на 80 евро). Това умерено увеличение ще позволи на държавите членки да поддържат адекватен брой консулски служители по света, за да осигуряват по-солидни проверки във връзка със сигурността, както и да модернизират ИТ оборудването и софтуера, без по този начин да се създават пречки за кандидатите за виза.Подобряване на сътрудничеството в областта на обратното приемане: условията за обработване на заявления за визи могат да бъдат адаптирани в зависимост от това дали дадена държава извън ЕС сътрудничи в достатъчна степен по отношение на връщането и обратното приемане на незаконни мигранти, включително условията за максималното време за обработка на заявленията, срока на валидност на издадените визи, размера на визовата такса и освобождаването на определени пътници от тези такси.Следващи стъпкиНа 29 януари Европейският парламент и Съветът постигнаха предварително споразумение по предложението на Комисията за модернизиране на визовата политика на ЕС. Днес споразумението бе потвърдено от държавите членки и сега ще трябва да бъде одобрено и от Европейския парламент. След това Европейският парламент и Съветът трябва да приемат официално регламента. Приетият текст ще бъде публикуван в Официален вестник на Европейския съюз и новите правила ще започнат да се прилагат 6 месеца по-късно.Успоредно с това се водят преговори относно предложението на Комисията за актуализиране на Визовата информационна система (базата данни, която съдържа информация за лицата, които кандидатстват за шенгенски визи). Това актуализиране също е част от реформата на общата визова политика на ЕС и има за цел да се подобри сигурността на външните граници на ЕС.КонтекстТуристическата и пътническата индустрия играят ключова роля в европейската икономика, като на тях се падат 10% от БВП на ЕС. Въпреки че държавите от ЕС са сред водещите световни туристически дестинации, дългите и тромави процедури могат да имат възпиращ ефект върху пътуването на туристи до Европа, което води до отклоняване на инвестиции и потребление към други държави и до отрицателно въздействие върху икономиката на Съюза. Същевременно ползите от пътуването с визи трябва да бъдат балансирани с мерки за подходящ отговор на настоящите и бъдещите предизвикателства в областта на сигурността и миграцията.Общата визова политика на ЕС улеснява пътуването до ЕС с туристически и служебни цели и по този начин допринася за икономиката и растежа на ЕС, за контактите между хората и за културния обмен. Само през 2017 г. са издадени над 14 милиона шенгенски визи за краткосрочен престой (вж. последните статистически данни за шенгенските визи).Настоящите визови правила са посочени във Визовия кодекс и датират от 2010 г. Оттогава средата, в която се осъществява визовата политика, се промени коренно. През последните години ЕС е изправен пред нарастващи опасения, свързани със сигурността, и предизвикателства, свързани с миграцията, като в същото време новите възможности, породени от технологичното развитие, изискват актуализиране на визовата политика, за да се гарантира нейната целесъобразност. Ето защо през март 2018 г. Комисията предложи да се модернизира общата визова политика на ЕС и да се преразгледа Визовият кодекс.Понастоящем хората от 105 държави и образувания извън ЕС се нуждаят от виза, за да пътуват до Шенгенското пространство (пълният списък е достъпен тук). По принцип виза за краткосрочен престой, издадена от една от държавите от Шенгенското пространство, дава право на притежателя да пътува във всички 26 държави от Шенгенското пространство до 90 дни в рамките на 180-дневен период.", "date": "2019.02.21", "title": "ЕС модернизира визовата си политика"}
{"url": "https://news.bg/regions/avtobus-s-35-patnitsi-izletya-v-kanavka-kray-plovdiv.html", "text": "Автобус с 35 пътници пропадна в канавка на пътя Пловдив-Марково, предаде bTV.Около 08.00 часа тази сутрин автобусът било засечен от микробус, подари което излязъл извън пътя. Няма пострадали пътници при инцидента.35-годишният шофьор на автобуса не е употребявал алкохол.Зад волана на микробуса е бил 36-годишен мъж с изтекла шофьорска книжка. Резултатът от теста му с дрегер е отрицателен, предстои да бъде изпробван и за употреба на наркотици в сектор \"Пътна полиция\".", "date": "2019.02.21", "title": "Автобус с 35 пътници излетя в канавка край Пловдив"}
{"url": "https://news.bg/politics/glasuvaha-bez-obsazhdane-ostavkata-na-shefa-na-kfn.html", "text": "Депутатите от 44-то Народно събрание прекратиха без обсъждания договора на председателя на Комисията за финансов надзор (КФН) Карина Караиванова.Народните представители гласуваха с 113 гласа \"за\", 3 \"против\" и 8 \"въздържали се\".Припомняме, от 1 март 2019 г. Караиванова е номинирана от Министерски съвет за представител на България в Съвета на директорите на ЕБВР.Припомняме, в мандата на Караиванова стана фалита на кипърската застрахователна компания  \"Гражданска отговорност\".. Българските шофьори трябваше да сключат застраховка с друго застрахователно дружество. В разгара на скандала зам.-председателят на КФН Ралица Агайн подаде оставка.От .Караиванова е била експерт в Министерство на финансите, както и заместник-министър в два кабинета. За председател на КФН е избрана през 2016 г. ", "date": "2019.02.21", "title": "Гласуваха без обсъждане оставката на шефа на КФН "}
{"url": "https://news.bg/regions/golyama-veriga-izteglya-ot-prodazhba-opasna-detska-drankalka.html", "text": "\"Кауфланд\" изтегля от продажба детска дрънкалка заради риск от задушаване, съобщават на официалната страница на веригата.Става въпрос за продукта Baby Roll-Rassel - дрънкалка с баркод 4337185357206 и с партиден номер 1151870-1418.Причината е, че звънчето на дрънкалката може да бъде извадено и погълнато от детето, което крие риск от задушаване.От \"Кауфланд\" предупреждават, че клиентите не трябва да използват артикула. Те информират, че опасната играчка може да бъде върната във всички магазини от веригата, а сумата за покупка ще бъде възстановена дори без представяне на касов бон.", "date": "2019.02.21", "title": "Голяма верига изтегля от продажба опасна детска дрънкалка"}
{"url": "https://news.bg/world/guaydo-i-shveytsariya-ne-se-razbraha-za-aktivite-na-venetsuela.html", "text": "Швейцария отрича да е обсъждала с Хуан Гуайдо въпроса с венецуелските активи на своята територия, предаде Sputnik.Изявлението на швейцарските власти е по повод изказване на Гуайдо пред канал Televisa, че е обсъдил евентуалното блокиране на активите с президента на Швейцария, който го е информирал за забелязани \"неправомерни движения\" в сметките на латиноамериканската страна.Говорителят на Външното министерство на Швейцария обаче заяви пред Swissinfo, че информацията е неточна.\"Не е имало контакт между г-н Гуайдо и президента Ули Маурер\", отрече той.Припомняме, Венецуела преминава през тежка икономическа и политическа криза. Ситуацията се усложни, след като на 23 януари  на страната.Официалният държавен глава Николас Мадуро, поел втория си мандат на 11 януари, определи постъпката на Гуайдо като опит за преврат и обвини САЩ в заговор.Гуайдо беше признат от Съединените щати, повечето от страните в Латинска Америка и  с някои изключения, като Италия.От своя страна Русия, Боливия, Китай, Куба, Иран и Турция заявиха подкрепа в полза на настоящото венецуелско правителство.", "date": "2019.02.21", "title": "Гуайдо и Швейцария не се разбраха за активите на Венецуела"}
{"url": "https://news.bg/politics/deputatite-glasuvat-nova-tsik-do-21-mart.html", "text": "Депутатите приеха процедурните правила за избор на нова изборна администрация. Очаква се избора на нова ЦИК да стане малко преди 21 март, когато изтича мандатът на настоящата комисия.Предложения за членове на ЦИК могат да се правят от неправителствени организации, чрез народни представители, както и парламентарни групи.Партиите и коалициите, които имат избрани евродепутати, но на парламентарни избори не са преминали границата от 4% и не са представени в Народното събрание, също могат да правят предложения за членове на новата ЦИК.След номинациите кандидатите ще бъдат изслушвани в комисията по правни въпроси в открито заседание, излъчвано в реално време. Заседанията ще се предават пряко на интернет страницата на законодателния орган.\"Даваме по-дълги срокове за номинации\", обясни шефът на правната комисия Данаил Кирилов. В рамките на 12 дни НПО-тата трябва да излъчат своите предложения. До 15 март кандидатите трябва да бъдат изслушани. На 18 март би трябвало да изтече срокът за партийните кадри. На 20 март ръководството на ЦИК трябва да бъде гласувано в пленарна зала.", "date": "2019.02.21", "title": "Депутатите гласуват нова ЦИК до 21 март "}
{"url": "https://news.bg/finance/api-ne-vrashta-pari-ako-ste-vaveli-greshen-nomer-i-ste-kupili-vinetka-drugimu.html", "text": "Ако водач сбърка регистрационния си номер при закупуването на електронен винетен стикер, той няма как да получи заплатената сума обратно и губи тези пари. Това стана ясно след сигнали на граждани за нови проблеми със системата за е-винетка.Оказва се, че всеки може да купи и валидира винетка на несъществуващи номера.Станислав Брезин има точно такъв проблем. За мъките си той разказа пред БНТ:\"Моят случай - преди две седмици заплатих 2 такси съответно при въвеждането съм се заблудил и съм въвел грешно и двата номера. Клавиатурата беше на латиница и в бързината, автомобилът ми е СВ, аз съм ги въвел аналогично на латиница SV, а не CB. Впоследствие се оказва, че нямам валидни винетни такси заплатени реално, а парите са преведени на АПИ. Предположих, че би трябвало да бъде въведено на латиница и така се обърках. Тези винетки са невалидни, но както съм ги въвел грешно излиза, че са валидни, но реално аз нямам винетка.\"Станислав решава да си потърси правата на потребител. След позвъняване в АПИ обаче той разбира, може би няма да види повече тези пари.\"Тръгна ходене по мъките, с телефони от сайта, звънях, всеки ме препращаше съответно при друг служител като съответно ми обърна внимание единствено човек от ИТ поддръжката. Обясни ми, че няма вариант законово да си върна преведените пари\", допълни той.Сгрешени данни, въведени при закупуване на стикери, не могат да бъдат коригирани, нито да бъдат връщани парите за винетки с несъществуващи номера, валидирани от системата на АПИ, обявиха от Националната ТОЛ система.Темата коментира ръководителят на отдел \"Информационно обслужване\" в Националното ТОЛ управление проф. Олег Асенов. По думите му законодателят ясно е постановил, че отговорност за въвеждането на грешни данни на машините за самообслужване при таксуване на електронна винетка носи потребителят.По регламент регистрационните номера в България са с букви, които могат да бъдат намерени и на латиница, затова въвеждането, независимо дали е на кирилица или на латиница трябва да съответства на буквения израз на регистрационния номер. Системата обаче не може да проследи валидността на номера.\"Такъв номер теоретично би могъл да съществува. Включително би могъл да съществува номер и от 6 цифри. Както и сме виждали по пътищата и други интересни номера, които съществуват. Защо обаче потребителят няма възможност да върне сумата пари, ако е сгрешил при закупуването на винетка, както би трябвало да се случи с всяка стока и услуга в рамките на ЕС? Защото това, което заплаща потребителят не е стока и не е услуга. Това е държавна такса\", тълкува Асенов. Той допълни, че към момента от 1 милион и 500 хиляди закупени е-винетки са регистрирани по-малко от 150 жалби, което е много малък процент. Тези хора обаче не могат законово да си получат парите обратно.Според Олег Асенов не трябвало да в управлението да има човек с правомощия да редактира данни, защото същият можел утре да започне да злоупотребява с правомощията си.В Националното ТОЛ управление е създадена работна група, която анализира всички подадени сигнали. Следва в 3-месечен срок групата да обобщи ефективността на системата. След това ще предложат на законодателя евентуални решения. Признават, че ако има пропуск, той не е във функционалността на системата, която стриктно следи разписаното в закона.", "date": "2019.02.21", "title": "АПИ не връща пари, ако сте въвели грешен номер и сте купили винетка другиму"}
{"url": "https://news.bg/int-politics/yunker-chlenstvoto-na-balkanite-v-es-e-vapros-na-voyna-i-mir.html", "text": "Председателят на Европейската комисия Жан-Клод Юнкер коментира, че страните от Западните Балкани трябва да имат реална перспектива за членство в Европейския съюз, съобщава \"Танюг\".Юнкер, който се появи на пресконференция в Брюксел с лепенка на лицето, предупреди, че в противен случай съществува риск от \"връщане към 90-те години\".\"Ако тези страни не станат членове на ЕС, рискуваме да се върнем към 90-те години. Мисля, че това е въпрос на война и мир\", заяви Юнкер на съвместна пресконференция със словенския президент Борут Пахор, с когото обсъди перспективата на Членство на страните от Западните Балкани.\"Напълно подкрепям тази инициатива\", обяснява Юнкер.Той се позовава и на изявление на председателя на Европейския парламент Антонио Таяни, който наскоро говори за \"италианската Истрия и Далмация\", като заяви, че Таяни е \"прав да се извини\".Говорейки за европейската перспектива на Западните Балкани, Пахор коментира Босна и Херцеговина, към която трябва да се подходи внимателно, което не означава да се компрометират критериите за европейска интеграция.", "date": "2019.02.21", "title": "Юнкер: Членството на Балканите в ЕС е въпрос на война и мир"}
{"url": "https://news.bg/world/papa-frantsisk-prizova-za-konkretni-deystviya-sreshtu-pedofiliyata-v-tsarkvata.html", "text": "Папа Франциск откри конференция във Ватикана, която е посветена на превенцията на сексуални посегателства над малолетни от духовници, информира \"Ройтерс\".Духовният лидер на римокатолическия свят обеща Църквата да се \"вслуша в плача на малките, които търсят справедливост\".В краткото си обръщение папата отбеляза, че жертвите очакват \"конкретни и ефективни мерки\" за разрешаване на педофилията и скандалите, а не само словесно осъждане.\"Злото\" - сексуалното посегателство, над деца от духовници трябва да бъде превърнато в \"пречистване\" на Римокатолическата църква.След папата говори кардинал Луис Тагле от Филипините, който се разплака, докато четеше бележките си. Той призна, че \"раните са нанесени от нас, епископите, върху жертвите\".Четиридневната конференция събра висшия клир, включително 190 лидери на епископски конференции, представители на Ватикана, експерти и други.Някои организации в подкрепа на жертвите са скептични. Според тях събитието е публичен номер, който има за цел да изчисти имиджа на Католическата църква.АФП отбелязва, че папата ще се опита да разреши скандалите около Църквата с организираната от Ватикана конференция. През 2018 г. избухнаха скандали в Чили, , , и други държави.Задачата обаче може да се окаже изключително трудна, тъй като някои църкви, особено в Азия и Африка, отричат да съществува проблем със сексуалното насилие над малолетни.АП припомня, че първият скандал е от преди повече от 30 години в Ирландия и Австралия.", "date": "2019.02.21", "title": "Папа Франциск призова за конкретни действия срещу педофилията в Църквата"}
{"url": "https://news.bg/crime/priemno-semeystvo-ot-yambol-sas-samnenie-za-seksualno-nasilie-oshte-e-v-registara.html", "text": "Семейство, за което има съмнения за сексуално насилие над дете, все още е в списъка за хора, които могат да дадат приемна грижа. Семейството е в Ямбол. Този и предишен случай, са повод за напрежение сред директорите на социалните служби в града, съобщи bTV.Бившата вече директорка на дирекция \"Социално подпомагане\" в Ямбол Мария Славова твърди, че е уволнена, след като извела друго дете, настанено при въпросното семейство. Според нея се упражнява слаб контрол върху приемната грижа в България.6-годишно дете, изведено от семейството, е било жертва на сексуално спекулиране и на тази крехка възраст имало утвърдена хомосексуалност. Това е довело до неговото разсиновяване след като е било изведено от въпросното семейство.Защитник на 6-годишното дете по дело за разсиновяване в Добрич е Дарена Миткова. Делото е от края на 2018 година. Причините осиновителката да се откаже от детето, са защото по думите й, 6-годишното дете имало утвърдена хомосексуалност. Съдебно-психиатричната експертиза е подписана от психолог и психиатър. Според тях следите водят до приемното семейство в Ямбол, където детето е живяло преди да бъде осиновено.\"Разбрах, че от мъжа в приемното семейство спрямо детето са извършвани действия със сексуален оттенък. Детето е жертва с вече деформирана психика\", обясни адвокат Миткова.\"По време на настаняването на детето в приемно семейство приемният родител \"Чичо Гошо\" и детето са имали съвместни забавления със сексуален оттенък, което е довело до нарушаване на сексуалната му идентичност\", пише в решението на добричкия съд.Експертизата и решението са изпратени до дирекция \"Социално подпомагане\" в Ямбол за проверка на приемния родител.Два месеца след като документите са изпратени там, социалните не са извадили семейството от списъка с приемна грижа. Мотивът им - трябвало да има конкретни доказателства. Според представители на \"Социална грижа\" в града, при въпросното семейство не живее друго дете.След като осиновителката се отказва от него, момченцето е настанено в социален дом в Добрич. Заради травмите от преживяното с детето ще работят психолози. То има минимален шансът да бъде осиновено отново.Когато поела случая за разсиновяване на 6-годишното момченце, Славова и нейни колеги са сигнализирали Районната прокуратура, защото при въпросното семейство е било настанено друго дете.\"На свикана от мен среща не присъства представител на Регионалната дирекция за социално подпомагане в Ямбол. Тяхното присъствие беше ключово, защото при тях се води регистърът за приемни родители и от тях зависи кое семейство ще бъде заличено от него\", обясни бившият директор Мария Славова.По думите й взетото от нея решение детето да бъде изведено от приемното семейство не противоречи на закона.\"Считам, че при такъв сигнал то незабавно трябва да бъде изведено и го направих\", каза адвокатът.Когато съобщила на приемното семейство, била запитана дали директорът на Регионалната дирекция за социално подпомагане Милена Янъкова е информирана.\"В телефонен разговор с Милена тя също ме предупреди да внимавам, защото братът на жената от приемното семейство е \"голям човек\", допълни бившият директор на социална грижа Мария Славова.По думите й има съмнения в поведението и на второто дете, но в момента се води разследване и не може да бъде дадена повече информация.", "date": "2019.02.21", "title": "Приемно семейство от Ямбол със съмнение за сексуално насилие, още е в регистъра"}
{"url": "https://news.bg/politics/siderov-kam-bsp-let-s-talk-about-money.html", "text": "Депутатите не вземат малко пари, стана ясно от коментара на лидера на Атака Волен Сидеров по повод информацията, че въпреки отсъствието си от Народното събрание червените все пак няма да останат без заплати.Когато не ходиш на работа по неуважителни причини, то тогава, дори и цял месец да отсъстваш, дори тогава получаваш 1/3 от брутната заплата и 1/3 от представителните разходи, подчерта националистът. Депутатската заплата се формира и на база участие в комисии, стаж, безотчетни пари за нещатни сътрудници и т.н. Тази сума, грубо, може да надхвърли 1000 лева, каза Сидеров. Кой в България не ходи на работа и получава една нелоша за българските стандарти заплата, недоумява той.\"Атака\" иска това да отпадне. Още през 2013 г. те са го предложили. Тогава червените са били против. Затова вчера при парламентарния шеф Цвета Караянчева Сидеров отново е поставил въпроса да се орежат абсолютно всички финанси на отсъстващите без причина депутати.Ако не ходиш на работа - нула, предлага лидерът на \"Атака\". Той иска да се орежат и командировъчните на отсъствалите.Червените да не заблуждават хората, че не получават никакви пари. Нека да поговорим малко за пари, имаше една песен Let's talk about money, посочи националистът, според когото въпросът не трябва да се отлага.Според Волен Сидеров най-вероятно щяло да има недоволни сред левите, защото част от тях сигурно разчитали на това заплащане. Ще се наложи промяна в правилника на Народното събрание, защото в момента председател на парламентарна група може да извини отсъствията на цялата група. Сидеров иска и тази възможност да бъде орязана.Казусът щял да обхваща всеки депутат, не само парламентарна група, като лидерът на \"Атака\" обясни, че така щял да дисциплинира и своята група. Виждате как работим за затягане на редиците, похвали се Волен Сидеров.Припомняме, на пленум в неделя, Националният съвет на БСП реши .  в началото на форума.След това от . Въпреки това червените не се върнаха в пленарната зала, а Корнелия Нинова посочи, че това може да стане само на пленума на БСП.Днес пък от ГЕРБ заявиха, че  от ръководството на ПГ на БСП за тяхното отсъствие.", "date": "2019.02.21", "title": "Сидеров към БСП: Let's talk about money"}
{"url": "https://news.bg/world/pchelite-sa-vazhni-kolkoto-tramp.html", "text": "\"Европа е единственият континент, където можете да пресечете 100 километра и пейзажът се променя\", заяви в реч посветена на природата, Жан-Клод Юнкер.Той се пошегува, че по същия начин се променят и хората. \"Никога няма да имаме САЩ в Европа\" и добави, че пчелите са толкова важни, колкото и Тръмп\". Юнкер обясни, че ЕС трябва не само да се съсредоточи върху себе си по отношение на политиката в областта на климата: \"Ние също така трябва се съсредоточим и върху Африка, която се нуждае от помощ в изменението на климата\", подчерта Юнкер.По думите му по улиците в Европа се чуват различни послания, но младите не били ангажирани.Самият той се е посветил на 16 години на каузата за климата, но не пропускал училище. С тези думи той укори младежите, които протестират по време на училище.Участие взе и шведката Грета Тунберг, която се обърна в четвъртък към Европейската комисия по темата срещу глобалното затопляне. ", "date": "2019.02.21", "title": "Пчелите са важни, колкото Тръмп"}
{"url": "https://news.bg/society/otnovo-shte-se-prebroyavame-i-elektronno.html", "text": "Преброяването на населението и жилищния фонд през 2021 г. ще бъде задължително. Въпросите за етнос, майчин език и религия са изключително важни, тъй като чрез тях се формират политическите решения и политиките в държавата.Това заяви председателят на Националния статистически институт (НСИ) Сергей Цветарски на брифинг в Народното събрание след гласуването на Законопроекта за преброяване на населението.Задължително ще е да се отговори на всички въпроси, но не е задължително да се самоопределят, обясни Цветарски.Той призовава гражданите да се отнесат сериозно към въпросите.По думите му законопроектът създава законова основа за най-мащабното наблюдение, което не е само национално, а ще осигури информация и за целия ЕС. Преброяването ще даде моментна снимка на всяка една от държавите, включително и на България, обясни шефът на НСИ.Цветарски посочи, че преброяването ще осигури информация за важни икономически, социални и политически политики. Въз основа от данните на преброяването ще бъдат изготвени политиките на България през следващия програмен период и до следващото преброяване.Малко преди това парламентът гласува преброяването на населението и жилищния фонд у нас да се проведе от 22 януари до 15 февруари 2021 г.Припомняме, последното преброяване се проведе през 2011 година, а до този момент у нас такива акции е имало 17 пъти.За втори път преброяването ще е на два етапа като първият/електронен/ ще е 22-31 януари. Преброяването по домовете/втори етап/ ще бъде от 8.00 часа на 1 февруари до 20.00 часа на 15 февруари.Депутатите решиха и да бъде приета Програма на преброяването, която да бъде внесена за разглеждане от Министерския съвет в тримесечен срок от обнародването на закона.Периодът за подготовка и провеждане на преброяването е съобразен с подготовката и провеждането на два изборни процеса през 2021 година - за народни представители и за президент и вицепрезидент, с оглед на ангажиментите на общинските администрации в изборния и преброителния процес.Органите на преброяването са Националният статистически институт, Централната комисия по преброяването/временен орган с председател председателят на НСИ/, териториалните статистически бюра, областните и общинските преброителни комисии.Лицето, отказало да предостави необходимите по закона данни, ще бъде глобявано със 160 лв.Ясно се декларира, че ще бъде спазена поверителността на данните, достъпа до информация и разпространението на крайните резултати в съответствие с националното и европейското законодателство.Очаква се разходите по преброяването да възлязат на 38 262 000 лв. като в тях е включено и разработването на нова електронна платформа за преброяване.След приключване на преброяването Националният статистически институт ще разполага с информация за броя и структурата на населението по пол, възраст, образование, икономическа активност, професия, икономическа дейност и други демографски, социално-икономически и етнокултурни признаци. Преброяването ще осигури и информация за броя и основните характеристики на сградния и жилищния фонд в страната, както и за жилищните условия. Резултатите от преброяването ще се използват както за нуждите на централната и местната власт, бизнеса, научната общност и неправителствения сектор в страната, така и за нуждите на европейската статистика.", "date": "2019.02.21", "title": "Отново ще се преброяваме и електронно"}
{"url": "https://news.bg/world/makron-predupredi-za-bezpretsedenten-vazhod-na-antisemitizma-ot-vsv.html", "text": "Антисемитизмът достигна най-високите си нива от Втората световна война. Това предупреждение отправи президентът на Франция Еманюел Макрон пред лидерите на еврейската общност в страната, пише \"Гардиън\".Ден по-рано хиляди французи Държавният глава обяви, че правителството на Франция ще приеме определението за антисемитизъм на междуправителствената организация Международен алианс за възпоменание на Холокоста (IHRA) и ще предложи закон за борба с езика на омразата в интернет.На ежегодната вечеря със Съвета на еврейските институции във Франция Макрон каза още, че през последните години страната му и други държави в Европа регистрират \"възход на антисемитизма, което вероятно е безпрецедентно от Втората световна война\".Според него промяната в определението за антисемитизъм ще помогне на полицията, магистратите и учителите във всекидневната им работа.Откакто IHRA одобри определението през 2016 г., някои критици на Израел алармират, че може да бъде използвано за потискане на палестински правозащитници. В дефиницията се казва, че антисемитизмът може да е във формата на \"отричане правото на еврейския народ на самоопределение, като се твърди, че съществуването на Държавата Израел е расистки стремеж\".Макрон смята, че това определение е правилно.\"Антиционизмът е една от съвременните форми на антисемитизма. Зад отричането на съществуването на Израел се крие омразата към евреите\", обяви френският лидер.Макрон отбеляза, че в по-бедните и мултуетнически квартали във Франция антисемитизмът се базира на \"радикалния ислямизъм\", който е много разпространена идеология.Премиерът на Израел Бенямин Нетаняху изрази задоволството си от решението на Франция да приеме международната дефиниция за антисемитизъм. Той благодари на френския лидер в телефонен разговор преди речта му.Макрон съобщи още, че партията му ще въведе законодателство в парламента през май за принуждаване на социалните медии да премахват съобщения с език на омразата, както и използване на всички налични инструменти за установяване на авторите \"колкото е възможно по-скоро\".Правителството излезе с доклад, в който се подчертава голям ръст на инцидентите с антисемитизъм през изминалата година. Общо са регистрирани 541 инцидента, което е 74% скок от 311 през 2017 г.", "date": "2019.02.21", "title": "Макрон предупреди за безпрецедентен възход на антисемитизма от ВСВ"}
{"url": "https://news.bg/int-politics/vlastite-v-ukrayna-pretarsvat-predstaviteli-na-izborniya-shtab-na-timoshenko.html", "text": "Властите в Украйна извършват претърсвания на представители на щаба на кандидата за президент на Украйна и лидера на партия \"Баткивщина\" Юлия Тимошенко в няколко области.Акцията е разрешена от окръжен съд на Киев в рамките на производство по чл. 255 от Наказателния кодекс - създаване на престъпна организация, съобщава ТАСС.Претърсвания се извършват в седем региона на страната. В същото време, публикация на изданието \"Ляв бряг\" цитира Виталий Рябцев, упълномощен представител на Тимошенко в Запорожие: \"Сутринта започна с претърсване. Служителите на областната прокуратура в Запорожие и СБУ провеждат масови претърсвания на доброволците на Юлия Тимошенко. Аз като довереник на кандидата в 75-я район отидох на мястото на събитията\".В същото време, съдебният състав на шестия административен апелативен съд на Киев отказва да удовлетвори административната жалба на Тимошенко срещу сегашния президент Петро Порошенко, относно нарушения на предизборната му кампания, съобщава пресслужбата на съда.\"Съдебната комисия отказа напълно да изпълни административната претенция на Тимошенко\", се казва в изявление на съда.По-специално в доклада на съда се казва, че според Тимошенко, Порошенко е говорил на 14 февруари в Харков по повод 85-годишнината от основаването на \"Турбоатом\" АД и е провеждал кампания за себе си като кандидат за президент, като обявява допълнителни цели и отделни резюмета от избирателната си програма.От своя страна представителят на Порошенко подкрепя позицията си с факта, че пътуването на Порошенко към Харковския регион е планирано предварително и по време на неговото изказване той е действал като президент, а не като кандидат за тази позиция.На забележката, че някои телевизионни канали излъчват речта на Порошенко безплатно, съдът отбелязва, че медиите имат право да решават в каква форма да покриват работните пътувания на президента.", "date": "2019.02.21", "title": "Властите в Украйна претърсват представители на изборния щаб на Тимошенко"}
{"url": "https://news.bg/world/netanyahu-zvanna-na-putin-1.html", "text": "Премиерът на Израел Бенямин Нетаняху телефонира на руския лидер Владимир Путин, съобщават от пресцентъра на Кремъл и пресцентъра на израелския лидер.Разговорът е по инициатива на израелската страна, след като Нетаняху отмени планираната за днес среща с Путин в Москва заради предизборната ситуация в еврейската държава.В съобщението се отбелязва, че двамата са обсъдили актуални въпроси от международен и двустранен характер.Те са се съгласили скоро да проведат работна среща в Русия и да обсъдят регионалното развитие.", "date": "2019.02.21", "title": "Нетаняху звънна на Путин"}
{"url": "https://news.bg/int-politics/izrael-reklamira-pvo-sistema-s-unishtozhavane-na-ruski-helikopter.html", "text": "Израелската компания Israel Aerospace Industrie е рекламирала своята система MRSAM за противовъздушна отбрана (ПВО) с видеозапис, на който е заснето унищожаването на два руски хеликоптера Ка-50.Това е разказал кореспондент на руската агенция \"Новости\", изпратен на изложението Aero India 2019.Видеото е било излъчено на голям екран на щанда на израелската компания.Ка-50 \"Черна акула\" е едноместен щурмови хеликоптер, предназначен за унищожаване на бойна техника, огневи точки и жива сила на противника. Той е въведен на въоръжение през 1995 г.През 2009 г. масовото му производство беше прекратено, като сега той не се експлоатира. Руската армия е оборудвана с неговата модифицирана версия Ка-52 \"Алигатор\".", "date": "2019.02.21", "title": "Израел рекламира ПВО система с унищожаване на руски хеликоптер"}
{"url": "https://news.bg/regions/registriraha-21-pozhara-na-suhi-trevi-v-blagoevgradsko-za-denonoshtie.html", "text": "През изминалото денонощие на територията на Благоевградска област са регистрирани 21 пожара на сухи треви и храсти, съобщи БНР.При 5 от тях са с нанесени материални щети. В село Спатово - оранжерия, 20 овощни дръвчета и около 100 кв.м. лозе, в град Кресна - 50 овощни дръвчета и 100 броя лози, в село Микрево, община Струмяни - 1 000 кв.м. лозе, в град Петрич - 1 дка праскови и в село Ново Кономлади, община Петрич - 5 дка лозе.От пресцентъра на областната дирекция на МВР поясняват, че причината за пожарите са небрежност при боравене с открит огън.", "date": "2019.02.21", "title": "Регистрираха 21 пожара на сухи треви в Благоевградско за денонощие "}
{"url": "https://news.bg/regions/othvarliha-referenduma-za-chista-okolna-sreda-v-ruse.html", "text": "Местен референдум за чиста околна среда в Русе няма да има, предаде БНР. Това стана ясно на днешното заседание на Общинския съвет.Решението беше подкрепено от 29 съветници.Припомняме, през октомври миналата година започна , а към началото на януари 2019 г. тя вече беше Тогава организаторите изразиха надежда, че ще ги подкрепят поне 18 000 души, за да е длъжен кметът да проведе референдума.В крайна сметка искането е било подкрепено от над 15 500 души, по данни на инициативния комитет. След проверка на Главната дирекция \"Гражданска регистрация и административно обслужване\" обаче се оказало, че коректните записи всъщност са 14 279, а това е под необходимите 10% за провеждане на местен референдум. Причината е, че избирателите с право на глас в общината са 152 083.Не така мислят от инициативния комитет. Те посочват, че според Националния статистически институт гласоподавателите в Русе са не повече от 136 099 души. Заради това възнамеряват да пададат жалба до прокуратурата срещу \"ГРАО\".", "date": "2019.02.21", "title": "Отхвърлиха референдума за чиста околна среда в Русе"}
{"url": "https://news.bg/finance/po-evtini-zhilishta-v-sofiya-kogato-byurokratsiyata-namalee.html", "text": "Националната асоциация на строителните предприемачи (НАСП), в която членуват компании, чиито общ пазарен дял в София е между 55 и 65%, остро разкритикува бюрокрацията в България заради хаотични и бавни решения и избирателни тълкувания на закона, пише money.bg.Според председателя на асоциацията Георги Шопов в резултат от административните пречки у нас жилищата в София са по-малко от нужното и по-скъпи, отколкото трябва да са.Предприемачите посочват, че сред основните проблеми при работата на администрацията е неспазването на зададените от самите тях срокове, което създава несигурност и нестабилност при работата на компаниите. Единият от дадените примери бе за 3-месечен срок, който се чака назначаването на приемателна комисия, което може да бъде определено като абсурдно.Решението, което предприемачите виждат, е въвеждането на административния принцип за \"мълчаливо съгласие\", който неведнъж се прокрадваше в законопроекти в Народното събрание, но така и не се достига до работещ вариант.Според този принцип администрацията ще има срок, в който да отговори - и ако не го направи в този срок, се приема, че тя е дала своето съгласие. Това ще забърза работата на чиновниците и ще сложи край на бавенето на преписки.Вторият голям проблем е липсата на рамкова програма в Общия устройствен план на столицата. Нуждата от такава се обуславя отново от желанието за предвидимост и ще даде възможност да избегнем втори \"Манастирски ливади\", в които цари пълен хаос по вина на общината.Рамковата програма представлява времеви график, в който общината казва в срок, в който ще изгради нужната инфраструктура в даден район и ще разреши жилищното строителство. \"Така се контролира и направлява развитието на града\", посочи Шопов.Предприемачите се обединяват и около становището, че друг изключително съществен проблем е затрудненото приемане на Подробните устройствени планове по райони.\"Започнатите преговори и обществени обсъждания на промените в ОУП на София са стъпка в правилната посока. Но не бива да се пренебрегва ключовото значение на Подробните устройствени планове, които имат основна роля за поддържането на инвестиционната активност по райони. Тежките административни процедури създават предпоставки за напрежение между инвеститори и граждани и затрудняват реализирането на нови проекти. Затова ние ще настояваме за ясни и прости правила при процедурите по приемане на ПУП\", коментира още Шопов.Той допълни и че през последните 15 години има хаотични промени в нормативните актове, а Законът за устройство на територията е променян цели 68 пъти. И поиска следващия ОУП на София да се изработи с визия за следващите 15-20 години.Как ще се развива София и как да се отървем от кошмарните задръствания?Приемането на нов ОУП е подходящ момент и да се замислим как искаме да се развива София и как да се справим с кошмарните задръствания.Към момента столицата се вписва в определението за дисперсен град със строго определени зони: \"спални\" като \"Люлин\", \"Дружба\" и други, административен център и зони за производство. Това създава непрекъснат трафик между различните зони. По-модерната тенденция, която навлиза в чужбина, е за смесени зони, което сериозно ще облекчи задръстванията.Друг важен въпрос е за типа жилищно строителство. При висок коефициент (например 3,5 кв. м. застроена площ на всеки кв. м.) получаваме високо строителство с по-достъпни жилища. От друга страна, по-ниският коефициент носи по-високи цени на жилищата. Шопов даде пример с френски град в близост до Лион, където има нисък коефициент на строителство, но в рамките на 18 години данъците са толкова високи, че се изравняват с цената на жилището.По-високото строителство ще ни отдалечи и от един от негативите на пазара в Западна Европа. У нас със средната заплата се купува 0,6 кв. м., докато в Лондон - 0,1 кв. м. И тенденцията, посочват те, е да се приближаваме към този негативен сценарий.\"В стремежа да не се позволява строителство чрез повече регулации, хората са осъдени цял живот да не могат да си купят жилище и живеят под наем\", казва Шопов.Колко жилища са нужни на София и как вървят цените?През 2018 г. в София са завършени със 107% повече жилища, спрямо предходната година, а е започнало изграждане от на почти 8 000, или ръст от 63% спрямо 2017 г. Въпреки това обаче, в определени региони търсенето продължава да изпреварва предлагането и цените растат със 7,5%.Според Асен Чавдаров, член на управителния съвет на НАСП, в София са нужни между 12 и 15 000 жилища годишно. Затова и не може да се говори за балон на пазара на недвижими имоти.В същото време част от ръста на цените бе обяснен и с по-високи разходи на предприемачите - за суровини и за разходи за труд. Между 2016 и 2018 г. средните разходи за труд в сектора са се покачили с между 35 и 50%, а за позиции, изискващи по-висока квалификация, като кранисти и заварчици, с над 100%.Прогнозата за 2019 година е за умерен ръст в рамките на 5% и за леко удължаване на периода, в който клиентите търсят жилище.", "date": "2019.02.21", "title": "По-евтини жилища в София, когато бюрокрацията намалее"}
