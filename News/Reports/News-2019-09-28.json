{"url": "https://news.bg/bulgaria/7-000-spetsialisti-po-zdravni-grizhi-izlizat-na-natsionalen-protest-na-7-oktomvri.html", "text": "Около 7 000 хиляди специалисти по здравни грижи от цялата страна излизат на национален протест в столицата на 7 октомври с искания ситуацията в здравеопазването да бъде подобрена.От КНСБ настояват колективният трудов договор да стане задължителен за всички медицински специалисти, промяна в Закона за лечебните заведения за специалисти, промяна в заплатите, възможност за директни указания от Министерство на здравеопазването към представителите и бордовете на болничните дружества да подпишат колективните трудови договори и по-голям бюджет от Министерство на здравеопазването за болниците.Това стана ясно на пресконференция на КНСБ, посветена на предстоящия национален протест на лекарите и специалистите по здравни грижи. Националният протест на специалистите по здравни грижи ще се състои на 7 октомври, от 11 ч. на столичния площад \"Независимост\". Подкрепа са заявили съсловни и пациентски организации. Основните проблеми пред съсловието са ниските възнаграждения и липсата на диференцирано заплащане, недостигът на кадри, липсата на работещи млади специалисти в здравната система, недостатъчните възможности за продължаващо обучение и кариерно развитие.На протеста ще бъде заявено, че трябва да се намери решение на проблемите днес и то за всички. Протестната акция има за цел да предложи на законодателната, изпълнителната и местна власт да стане възможно и да бъде изпълнено заплащането, което е договорено в колективния трудов договор.КНСБ настоява бюджетът на НЗОК за 2020 г. да бъде вдигнат с 600 млн. лв. Те ще поискат да бъде определена каква част от парите по клинични пътеки да отидат за заплащането на лекарите и медицинските специалисти. Синдикалната организация смята, че исканията на здравните специалисти могат да бъдат изпълнени в няколко стъпки още този октомври след местните избори и с новия бюджет на НЗОК за 2020 г.\"Ако бъде впрегнат конят пред каруцата, голяма част от напрежението в здравеопазването ще бъде туширано\", сигурен е вицепрезидентът на КНСБ д-р Иван Кокалов.Д-р Кокалов запита как по време на предизборна обстановка един кмет обещава, че ще подобри здравеопазването, а да не може да привлича персонал и да предложи възнаграждение, което да удовлетворява и младите хора. \"Ние можем да организираме да бъдат подадени масови заявления за напускане, но защо държавата да бъде поставена на колене\", запита вицепрезидентът на КНСБ.Ако бъдат изпълнени тези законодателни промени, Кокалов е сигурен, че исканията на здравните специалисти ще бъдат изпълнени.От своя страна президентът на КНСБ Пламен Димитров припомни, че на 12 май 2018 г. на Световния ден на сестрите в София Българската асоциация на професионалистите по здравни грижи свика първия митинг, на който присъстваха близо 5 000 души и бяха заявени исканията на специалистите по здравни грижи. Повече от година всички ние чуваме и виждаме продължаващите вълнения в сектора, защото исканията за увеличение на заплатите на специалистите по здравни грижи не са изпълнени навсякъде, посочи Димитров.Тогава на протеста на масата на преговорите в здравния отрасъл синдикалните организации КНСБ и КТ \"Подкрепа\" договориха нивата на заплащането - 900 лева заплата за медицински специалист и 1 200 начална заплата за лекар. Към настоящия момент изпълнението върви не с тези темпове, които синдикалната организация е смятала.На доста места вече са постигнати нивата в болници, в училищно и детско здравеопазване и във финансираните от Министерство на здравеопазването лечебни заведения и институции, отчете президентът на КНСБ. \"Търпението на работещите в сектора се изчерпва и е дошло време за поредния наш общ митинг-шествие, което да удари по масата, за да се случат нещата\", закани се Димитров.От своя страна председателят на Българската асоциация на професионалистите по здравни грижи Милка Василева коментира, че Асоциацията ще изпълнява тяхната политика за натиск върху управляващите за уважение исканията на здравните специалисти.Ние ще упражним всички възможни действия за натиск, за да се случи това, което искаме - спазване на колективния трудов договор и неговото разширяване, увеличение на възнаграждението с две минимални заплати, да бъде дадена законодателна възможност на общините да дофинансират лечебните заведения, държавата да се ангажира с възможностите за продължаващите обучения на специалисти по здравни грижи. Това са основните причини, поради които лекарите протестират, защото исканията им не се изпълняват.\"Проблемите при нас ще се задълбочават, защото 1/3 от персонала е на предпенсионна възраст\", посочи Василева. Тя се закани, че те ще отстояват исканията на специалистите по здравни грижи, ще продължат да ги отстояват и ако не бъдат изпълнени, няма да носят никаква отговорност за българското здравеопазване.", "date": "2019.09.28", "title": "7 000 специалисти по здравни грижи излизат на национален протест на 7 октомври"}
{"url": "https://news.bg/bulgaria/dron-sledi-za-novi-ognishta-na-pozhar-v-dunarit.html", "text": "Дрон следи за нови огнища на пожар във военния завод \"Дунарит\", информира БНР.Вчера . Евакуирани бяха около 700 работници и жителите на най-близките населени места. Директорът на Главна дирекция \"Пожарна и аварийна безопасност\" комисар Николай Николов още в началото заяви, че няма данни за експлозия. Децата в близките населени места Николаево и Мартен са изведени от детските градини и училищата, заяви кметът на Русе.Днес собственикът на военния завод Емилиян Гебрев коментира, че Най-рано следобед разследващи ще могат да влязат в цеха с тротил в \"Дунарит\". Русенският университет е предоставил дрон, оборудван с термовизионна камера и камера за нощно виждане, с които тази нощ над терена е следено дали има нови огнища на пожара.Регионалната екоинспекция в Русе е осигурила подвижна станция, с която са измерени контролираните показатели на атмосферния въздух. Към момента не са констатирани превишения на установените норми. За случая е уведомена Окръжна прокуратура Русе, под чието ръководство е образувано производство за изясняване причините за пожара.Председателят на сформирания кризисен щаб - областният управител на Русе Галин Григоров заяви пред радиото, че през нощта пожарникарите са извършвали превантивни действия, за да не се допуска евентуално възпламеняване на сухата тревна маса, която се намира около огнището на пожара.В същото време министърът на вътрешните работи Младен Маринов заяви в Плевен, че една от версиите, по които се работи за пожара във военния завод \"Дунарит\" в Русе, е техническа неизправност.\"Мога да успокоя хората. В момента нямаме тлеещи огнища, но ситуацията изисква да изчакаме определено време с оглед сигурността на служителите, които ще работят на терен. Към момента се провеждат мероприятия с работници, които са били вътре, да видим каква е причината. Районът продължава да бъде под контрола на полицията. В момента правят обливане с вода повторно. Трябва абсолютно всичко да е загасено, за да могат да влязат, все пак трябва да се мисли за сигурността на хората. Работим по всички версии, но това, което в момента имаме като информация, е най вероятно за техническа неизправност\", коментира той.Маринов е в Плевен за откриването на 27-ото национално състезание \"Пътен полицай на годината\".", "date": "2019.09.28", "title": "Дрон следи за нови огнища на пожар в \"Дунарит\""}
{"url": "https://news.bg/economics/knsb-iska-rabotnitsite-da-uchastvat-v-upravlenieto-na-publichnite-druzhestva.html", "text": "От КНСБ настояват за участие на работниците и служителите на ниво съвети и органи на управление в публичните компании не за да получават пари и заплати, а да могат да канализират гласа на работещите пред управлението.За това настоя президентът на синдикалната организация Пламен Димитров по отношение на окончателното второ гласуване в Народното събрание Закон за публичните предприятия.Трите основни идеи на законопроекта са осигуряване на ефективно управление в публичните предприятия, създаване на подходяща институционална рамка и въвеждане на термина \"независими членове\".Според КНСБ с гласуването на закона и отхвърлянето на предложенията на синдикатите, ресорната парламентарна икономическа комисия е отказала на българските работници правото им да участват в управлението на фирмите и на публичните дружества, които всички европейски нормативи и практики налагат.Това стана с мълчаливото съгласие на ГЕРБ, независимо, че с всички наши предварителни разговори с Министерството на икономиката получихме подкрепата за промяна на закона, подчерта Пламен Димитров.Ако в случай, че правата на българските работници бъдат погазени грубо, от синдикалната организация ще сезира всички компетентни международни и европейски институции, в които членува, включително и Международната организация на труда, Европейския икономически и социален комитет, Европейската конфедерация на профсъюзите и други.Ако и това не помогне, КНСБ си запазва правото на ефективен протест в рамките на всички средства, разрешени от закона.", "date": "2019.09.28", "title": "КНСБ иска работниците да участват в управлението на публичните дружества"}
{"url": "https://news.bg/world/na-ostrova-pregovaryat-za-vot-na-nedoverie-sreshtu-dzhonsan.html", "text": "Може да има вот на недоверие срещу правителството на Великобритания следващата седмица, за да се отстрани Борис Джонсън от премиерския пост и да се осигури ново отлагане на Брекзит. Това съобщи високопоставен депутат от Шотландската национална партия, цитиран от \"Гардиън\".След разговори между лидерите на опозиционните партии в парламента, Стюарт Хоси коментира пред радио Би Би Си, че това е единственият начин да се спре планът на Борис Джонсън да извади страната от ЕС на 31 октомври.\"Трябва да го направим, защото сега не може да се вярва, че премиерът ще се придържа към закона и ще потърси отлагане, за което парламентът гласува само преди няколко седмици\", отбеляза Хоси.\"Ако сме сериозни относно отлагането, това е единственият начин\", категоричен е той.Хоси, бивш заместник-председател на Шотландската национална партия, отбеляза, че целта е спиране на Брекзит без сделка. Според него всички опозиционни партии и отцепилите се тори трябва да се обединят.Шотландският депутат призова лидера на Либералните демократи Джо Суинсън да подкрепи опозицията, което може да доведе до поемане на управлението на Великобритания от лидера на лейбъристите Джереми Корбин. По-рано Суинсън предупреди, че няма да вкара Корбин на \"Даунинг стрийт\", дори и за кратък период.Първият министър на Шотландия Никола Стърджън допуска Корбин временно да поеме управлението, за да осигури отлагане на Брекзит и организиране на предсрочни избори.", "date": "2019.09.28", "title": "На Острова преговарят за вот на недоверие срещу Джонсън"}
{"url": "https://news.bg/bulgaria/nestandarten-protest-v-kresnenskoto-defile-sreshtu-stroezha-na-am-struma.html", "text": "Нестандартен протест в Кресненското дефиле срещу строежа на магистрала \"Струма\", съобщават bTV и БГНЕС.Регата от лодки-каяци и рафтъри се отправиха днес по река Струма в Кресненското дефиле в знак на протест срещу строителството на автомагистралата през пролома.Днешният протест на рафтърите и екоорганизациите е и за опазването на река Струма от замърсяване и против строителството на нови ВЕЦ по вливащите се в нея реки. Поредният протест е организиран от международни участници от Balkan River Defense и български природозащитни организации и рафтинг-клубове.Недоволните активисти протестират срещу последното решение едното платно на магистралата в посока Кулата да минава по съществуващия път в Кресненския пролом, а другото платно да бъде изнесено високо в планината. Те настояват цялата магистрала да е извън пролома, тъй като застрашава биоразнообразието и местния бизнес с рафтинга и каякинга.", "date": "2019.09.28", "title": "Нестандартен протест в Кресненското дефиле срещу строежа на АМ „Струма”"}
{"url": "https://news.bg/entertainment/devetata-planeta-v-slanchevata-sistema-mozhe-i-da-e-malka-cherna-dupka.html", "text": "В продължение на почти 5 години все повече учени определят странните орбити на отдалечени обекти на Слънчевата система в гравитационните ефекти на все още неоткритата \"планета девет\", която се намира в леденото царство далеч отвъд Нептун.Двама физици предлагат интригуваща идея, която би могла да предложи нов начин за търсене на обекта: Ами ако тази предполагаема планета всъщност е малка черна дупка, пише списание \"Сайънс\".Предишни проучвания сочат, че Деветата Планета, която някои астрономи наричат ​​\"Планета Х\", има маса между пет и 15 пъти по-голяма от тази на Земята и се намира между 45 милиарда и 150 милиарда километра от слънцето. На такова разстояние един обект би получил много малко светлина от слънцето, което го прави трудно видим с телескопи.За да открият обекти с тази маса, независимо дали планети или черни дупки, астрономите могат да търсят странни петна от светлина, образувани, когато светлината \"се огъва\" около гравитационното поле на обекта при пътуването му през галактиката. Но ако обектът е черна дупка с масата на планета, той вероятно ще бъде заобиколен от ореол от тъмна материя, който може да се простира до 1 милиард километра от всяка страна, обясняват физиците.Взаимодействията между частици от тъмна материя в този ореол - особено сблъсъците между тъмна материя и тъмна антиматерия - могат да освободят гама лъчи, които биха показали присъствието на обекта, предлагат изследователите.Физиците скоро ще започнат да комбинират публично достъпни данни от Телескопа в орбитата на Земята, който покрива пространството във всички посоки от 2008 г.Те ще търсят по-специално групи от спорадични проблясъци на гама лъчи, които биха да се движи бавно, както се очаква от Планета Девет, както се вижда от Земята. Въпреки че предложението на физиците е спекулативно, тяхното изследване може да събере доста информация за тъмната материя и източниците на проблясъци на гама лъчи - независимо дали те се намират в нашата Слънчева система или далеч във Вселената.За своето изследване учените са разгледали данните от странните орбити на шестте обекта в пояса Куйпер и също така скорошни наблюдения за това как светлината, пътуваща през Слънчевата система, се огъва поради обект (или обекти), пише \"Бизнес инсайдър\".Това може да е черна дупка с големина на топка за боулинг или редица по-малки черни дупки, които се добавят към тази маса. \"Но черна дупка с големината на портфейл е малко по-трудна за намиране.\"Ако учените открият сигнали за движещи се източници на рентгенови лъчи, гама-лъчи и други видове радиация, тъй като тези улики могат да показват краищата на черна дупка, те биха могли да разберат дали Деветата планета е била черна дупка през цялото време.", "date": "2019.09.28", "title": "Деветата планета в Слънчевата система може и да е малка черна дупка"}
{"url": "https://news.bg/world/kremal-oproverga-informatsiya-che-putin-ima-debel-supersekreten-telefon.html", "text": "Президентът на Русия Владимир Путин няма дебел суперсекретен мобилен телефон. Така отговори говорителят на Кремъл Дмитрий Песков на медийна информация, съобщават местни медии.\"Московски комсомолец\" писа, позовавайки се на източник от президентската администрация, че Путин има специален телефон за лично ползване. Устройството е снабдено с повече нива на защита, за да се предотврати подслушване и заглушаване на сигнала. Телефонът също така е по-дебел от обичайните смартфони.\"Има няколко нива на защита, включително защита, която предотвратява заглушаване на сигнала. Нулев шанс разговорът между двама лидери да бъде подслушван. Подсигурената правителствена линия минава през военни сателити. Сигналът е криптиран с използването на секретни технологии. Ще отнеме повече от година за разшифроването му\", обясни източникът.\"Не е толкова дебел\", отговори Песков на въпрос дали руският лидер има такъв телефон.В края на миналата година Песков разказа, че Путин изобщо не използва смартфони.", "date": "2019.09.28", "title": "Кремъл опроверга информация, че Путин има дебел суперсекретен телефон "}
{"url": "https://news.bg/politics/karakachanov-ne-misli-che-sme-gotovi-da-pusnem-severna-makedoniya-v-es.html", "text": "\"България не трябва да казва \"да\" за започване на преговори на Македония за ЕС на този етап. ЕС не може да бъде легитимация за неправди, а България да бъде използвана по този груб начин като трамплин от страна на управляващите в Скопие\", коментират вицепремиерът по обществения ред и сигурността, министър на отбраната и лидер на ВМРО - БНД Красимир Каракачанов.Реакцията му е в отговор на интервю, дадено от македонския президент Стево Пендаровски за тамошна медия, \"в което той си позволява да злоупотребява с историческата истина относно произхода на Гоце Делчев и да дава нееднозначни сигнали към Комисията по исторически и образователни въпроси, че трябва услужливо да тупа топката, а не да води разговори по същество. Така разкрива замисъла на Скопие всъщност да саботира процеса\", смята Каракачанов.\"Аз пък казвам, че на 17 октомври България също не трябва да бърза да дава зелена светлина за започване на преговори с Македония да еврочленство, докато не бъдат изчистени всички фалшификации от историята на българския народ в Македония\", допълва Каракачанов.Според него, действията на македонския президент противоречат на духа на добросъседство, както и на категоричната позиция от наша страна, че напредъкът в разговорите относно общата история и нейното представяне в образователната система на съседна Македония трябва да бъде ускорен.На 17 октомври предстои Европейски съвет, на който се очаква лидерите на страните от ЕС да вземат решение за начало на преговори за членство на Македония и Албания в ЕС.България трябва да реши дали да подкрепи Македония, за да бъде дадена дата за начало на преговори за членство в Съюза. Това решение зависи както от всички държави членки, така и от всяка от тях поотделно. Решението ще се вземе само с абсолютно мнозинство.Дори и само една държава да бъде против, решение не може да бъде взето. Дни преди това - на 14 и 15 октомври, предстои и поредно заседание на съвместната Комисия между България и Македония по историческите въпроси, която е създадена съгласно подписания Договор за добросъседство между двете държави.Ето и пълния текст на позицията на Красимир Каракачанов без редакторска намеса:Македонският президент Стево Пендаровски си позволи да отбележи, че не е нужно междудържавната Комисия по исторически и образователни въпроси да има срок за своята работа. Аз пък казвам, че на 17 октомври България също не трябва да бърза да дава зелена светлина за започване на преговори с Македония за еврочленство, докато не бъдат изчистени всички фалшификации от историята.Изказването на Пендаровски идва на фона на очевидната липса на напредък в работата на Комисията по историческите въпроси. Казаното от него напълно противоречи на духа на изказването на премиера Бойко Борисов, че е добре пробив в работата на комисията да има до края на септември.В този контекст попаднаха и странните изказвания на Пендаровски, че Гоце Делчев се е определял като българин, но както днешните граждани на Северна Македония се определяли като българи - само за да получат български паспорт.Подобен тон на протакане и неглижиране е неприемлив. Ако комисията няма да има срок, то и пътят на Северна Македония към Европейския съюз няма как да има срок. Недопустимо е някой да мисли, че просто ще се възползва от България, само за да влезе в ЕС.Както наскоро отбеляза външнят министър Екатерина Захариева, от Македония ние искаме единствено истината. Ако Македония бъде допусната в ЕС без истината за историята и идентичността, това ще отвори утре потенциални искания към страната ни, претенции и нови спекулации, какви то наблюдавахме в продължение на последните 30 г.А истината е проста - поне до 1944 г. между понятията българин и македонец няма никаква разлика. Личното ми убеждение е, че и днес разликата между двете е единствено политическа, а не етническа, национална или историческа.ЕС не може да бъде легитимация за неправди. Затова въпросът за преговорите на Македония за членство в ЕС трябва да е част от ясната позиция на българското правителство.Северна Македония е наш брат. И точно затова можем да бъдем съвсем откровени. Докато Северна Македония очаква подкрепа за начало на преговори, въобще не е в духа на приятелството и добросъседството да се влошават точно отношенията с България. България е приятел на Македония, а не опонент. И винаги сме били търпеливи. Но и нашето търпение има срок!За нас, като българи, е неприемливо държава да създава своя идентичност на база фалшификации на българската история. Отричането на българските корени, история и култура на населението в Македония не трябва да бъде допускано на никаква цена. Затова е опасно да допускаме в ЕС държава, която продължава с догмите, измислени в Съветския съюз. Крайно време е Скопие да разбере, че кандидатства за Европейския съюз, не за Съветския съюз.И нека българските политици не се притесняват да кажат \"не\" за даване на датата на Македония за преговори на този етап. Дебело подчертавам - това не е отношение към хората в братска Македония, а към политиците, боравещи с коминтерновски прийоми и смятащи, че могат да влезнат през задния двор в ЕС за сметка на България.Гражданите на Македония са жертва на асимилаторска политика, провеждана години наред чрез натиск, фалшификации и промиване на мозъци. Македонските политици трябва се научат да уважават историята и народа си.Ако на 17 октомври България даде зелена светлина, това ще е амнистия на престъпленията към българския народ в Македония - хората, хилядите убити и десетките хиляди, лежали в затвори и лагери, заради това, че имат българско национално съзнание.Припомняме, в последно време преговорите за общата история на България и Македония . Седмата подред среща на Смесената българо-македонска комисия по историческите въпроси, която се състоя на 13 септември, , тъй като на нея отново не бе постигнато единодушие относно въпроса с Гоце Делчев. Напредък все пак беше отбелязан по теми като ролята на личностите на цар Самуил, свети Климент и свети Наум в общата ни история.Още преди месеци вицепремиерът и лидер на ВМРО Красимир , че комисията за решаването на въпросите за общата история с Македония не работи. Той посочи, че българската част на комисията е отказала да приеме двете страни заедно да честват празника на легендарния деец и идеолог на ВМРО на датата 7 октомври, когато костите му са предадени на Скопие от Георги Димитров. Според него  Той призова страната ни да постави ултиматум на Македония - ако те не се примирят с въпросите от общата ни история, България да не подкрепя Македония за ЕС.Впоследствие темата коментира и министърът на външните работи Екатерина Захариева, която заяви, че . \"От Северна Македония не искаме нищо повече от истината\", каза тя.Захариева се срещна и със своя колега от македонска страна Никола Петков, пред когото отново заяви, че страната ни ще се застъпи за истината и от работата на смесената комисия.До втвърдяването на тона от македонска страна се стигна и поради факта, че Европейският съюз със страната през юни, въпреки че заявки за това имаше още тази година.Припомняме и че на 1 август 2017 г. . Две години по-късно на среща на двамата държавни глави в Познан Борисов и Заев бяха единодушни, че подписването на  е довело до положителен тласък в партньорството между двете страни и е допринесло за разрешаване на  и сключването на Преспанския договор.В България въпросния беше приет добре. От външното ни министерство обявиха, че за името Северна Македония.  и изтъкнаха, че се надяват решението да е трайно и да отвори пътя на Република Македония към ЕС и НАТО. От , че югозападната ни съседка няма да има териториални или исторически претенции към нас с новото име Северна Македония.", "date": "2019.09.28", "title": "Каракачанов не мисли, че сме готови да пуснем Северна Македония в ЕС"}
{"url": "https://news.bg/bulgaria/petima-kandidati-za-kmet-izlozhiha-viziyata-si-za-vazduha-v-sofiya.html", "text": "Само за първите 6 месеца на 2019 г. с 36% намаляват фините прахови частици спрямо миналата година. Все още обаче това е крайно недостатъчно и за това имам сериозното намерение за продължаване на всички мерки за подобряване качеството на атмосферния въздух.Това заяви настоящият столичен кмет и кандидат за четвърти мандат Йорданка Фандъкова на дискусия с останалите четирима кандидати за кмет на столицата, посветена на развитието за чистия въздух в София.София като всички големи градове има своите предизвикателства като качеството на атмосферния въздух. Замърсяването на въздуха влияе изключително много на хората и децата, предупреди настоящият столичен кмет.Според Фандъкова въпросът е много важен и зависи от всички нас - от институциите и включването на всички граждани. Тя припомни и какво е направено от Столична община с отварянето на повече метростанции, подобряване на енергийната ефективност и подмяната на стария градски транспорт.Много е важно гражданите да бъдат информирани за качеството на атмосферния въздух, посочи Фандъкова. Вследствие на всички тези мерки има резултат и те показват трайна тенденция за намаляване броя на фините прахови частици.От своя страна бившият национален обществен защитник и кандидат за кмет на София Мая Манолова коментира, че качеството на атмосферния въздух е свързано с конституционното право на българските граждани да живеят в благоприятна и здравословна околна среда. По данни на Световната здравна организация в България 39 души дневно умират от заболявания, предизвикани от мръсния въздух.Проблемът е сериозен и това е една от причините страната ни да бъде в наказателна процедура, предупреди Манолова. Ако не се предприемат адекватни мерки, България ще продължи да бъде осъждана от Европейската комисия. Столична община трябва да има отношение към замърсителите, причинявани от ТЕЦ в Южна България, посочи бившият омбудсман.Заместник-председателят на ВМРО Ангел Джамбазки поздрави Фандъкова за направеното през годините и посочи, че проблемът за качеството на атмосферния въздух в София и във всички градове се дължи на 2 причини - транспортът и отоплението.Усилията ни трябва да бъдат насочени към това транспортът да бъде екологично чист чрез изграждане на вътрешен пръстен и ринг. По отношение на отоплението, трябва да се върви към газификация на града и да се премахне горенето на всякакъв вид нечисти отпадъци, заръча Джамбазки.Той не може да си представи по-чисто отопление от това на \"Топлофикация\", в сравнение с битовото например.Кандидатът за кмет на \"Демократична България\" Борислав Игнатов посочи, че въздухът в София е опасен и като цяло страдаме от лошо здраве, защото спортуваме малко. Мръсният въздух е проблем номер 1 и това е ясен индикатор, че нещата не са наред, предупреди той. Конкретните мерки на ДБ за развитието на чистия въздух гарантират, че могат да ги изпълнят за четири години. Той смята, че София може да бъде еталон за пример на другите малки и големи градове.Лидерът на \"Спаси София\" Борис Бонев коментира, че за него е важно какво вече е било направено. Много преди темата за чистотата на въздуха да стане популярна, от гражданската организация са започнали да се занимават с нея, похвали се Бонев. Според него ние не виждаме и не усещаме проблемите на мръсния въздух, но това не значи, че той не е тук. За това от \"Спаси София\" предлагат своя \"План за София\", с който да подобрят качеството на атмосферния въздух чрез приоритизиране и развитие на градския транспорт и справяне с битовото отопление.Няма как отговорен политик, който има амбицията и желанието да стане кмет, да разполага с милиард и 700 хиляди бюджет,  да не постави като приоритет здравето на хората, а не икономическото или личното удоволствие и комфорт, подчерта лидерът на гражданската организация.\"Време е за смели мерки и решения, а не само за празни приказки и общи благопожелания\", призова Бонев.", "date": "2019.09.28", "title": "Петима кандидати за кмет изложиха визията си за въздуха в София"}
{"url": "https://news.bg/society/mtsp-se-protivopostavya-na-neverni-tvardeniya-za-zakona-za-zakrila-na-deteto.html", "text": "Министерството на труда и социалната политика - МТСП се противопоставя на неверните твърдения в публичното пространство по повод промените в законодателството в областта на закрилата на детето, които влизат в сила от 1 януари 2020 г.Приетите законодателни промени са насочени изцяло към подкрепа на децата, техните родители и хората, които се нуждаят от нея. Подобрените разпоредби целят по-ефективна работа на социалните работници, за да може децата да останат в своите семейства или ако са разделени, да се върнат да живеят при своите майки и бащи, обяснява министерството.Според МТСП, новите законодателни текстове имат за цел да реформират системата на социалните услуги, за да може те да отговарят по-добре на потребностите на хората, да са по-достъпни и да се повиши тяхното качество. Промените имат за цел да отразят затварянето на всички домове за деца и подобряват координацията при закрилата на децата, тъй като тя не е отговорност само на социалните работници. Повечето от измененията в Закона за закрила на детето са терминологични и произтичат от промяната в дефинирането на социалните услуги. С тях не се въвеждат чужди модели и идеология, допълва министерството. В действащите от 2006 г. текстове, които регламентират основанията за настаняване на дете извън семейството, няма промяна. Както досега, така и след 1 януари 2020 г., подобна временна мярка за закрила ще може да бъде предприета единствено с решение на съда, при това само в много крайни случаи на насилие, неглижиране и нарушаване на интереса на детето (склоняване към проституция, просия, трафик). Социалните работници и полицията извеждат деца от семействата им само ако животът и здравето на детето са застрашени.Последните промени в Закона за закрила на детето не променят действащите от повече от 13 години разпоредби, а само премахват възможността за настаняване в специализирани институции, тъй като до 2021 г. всички домове за деца, лишени от родителска грижа и домове за медико-социални грижи за деца ще бъдат закрити.МТСП обяснява, че хората, които помагат на децата в риск или сигнализират за дете в рискова ситуация, което се нуждае от закрила, не са доносници. От 2003 г. в Закона за закрила на детето е регламентирано, че човек, на който стане известно, че дете се нуждае от закрила, е длъжен незабавно да уведоми компетентните органи. Същото задължение има и всеки, на който това е станало известно във връзка с упражняваната от него професия или дейност, дори и ако то е обвързано с професионална тайна. Това задължение съществува от 16 г. и не е въведено с последните промени в закона, нито ще се промени след 1 януари 2020 г.Сигналите обаче не са достатъчни за прилагане на мерки за закрила, а се проверят за тяхната достоверност и основателност. Затова в Правилника за прилагане на Закона за закрила на детето още от 2006 г. е записано, че \"анонимни сигнали не се разглеждат, освен в случаите, отнасящи се до насилие над дете\".Разпоредбата на чл. 36г от Закона за закрила на детето цели единствено да се регламентира и подобри междусекторния подход и сътрудничество при случаи на насилие над деца, както и да осигури стабилитет при прилагането на Координационния механизъм при насилие, който действа от 2010 г., допълва министврството.В нея са отразени основните дейности, разписани в Споразумението за сътрудничество и координиране на органите по закрила на детето при случаи на деца, жертви на насилие или в риск от насилие. В тях също не се предвиждат нови правомощия на органите за закрила, които да влизат в сила от 1 януари 2020г.МТСО иска да подчертае, че позициите, действията и мерките на Министерството на труда и социалната политика винаги са били в съответствие с конституционния принцип, че отглеждането и възпитанието на децата до пълнолетието им е право и задължение на техните родители и се подпомага от държавата.Междувременно протестиращи родители се събраха в центъра на София срещу Стратегията за детето, Според тях, закони, които влизат в сила от 1 януари 2020 г. застрашават българското семейство. Затворен бе бул. \"Цар Освободител\" в района на Министерски съвет, съобщава БТВ.Протестът е организиран през социалните мрежи и събра пред сградата на Министерския съвет десетки недоволни от цялата страна. Според тях при анонимен сигнал социални работници да може да правят проверка по домовете без съдебна заповед, съобщава БНР.\"Не може чрез някакъв анонимен сигнал, постъпил от някой, например, ако някой ми има зъб за нещо, да сигнализира по някакъв начин, че има нещо нередно за детето ми и някой да дойде да го вземе. Няма да позволим някоя чужда държава и чужди закони да ни се намесват в семейството\", коментира протестиращ родител.\"\"Не\" на Стратегията за детето. Искаме да протестираме за нашите деца. Те нямат право да ни ги взимат. Разбрахме, че някакви закони ще влизат и решихме да дойдем да протестираме тука\", допълва друг.Протестиращите скандират \"Долу ръцете от нашите деца\". Според родителите частни НПО-та изземват държавни функции. \"Могат да ни наложат задължителни социални услуги, извършвани от частни лица \"доставчици на социални услуги\", дори и чуждестранно финансирани.\"Тези частни лица ще избират и контролират приемните семейства, ще дават становища пред съда дали сме годни за родители, ще ни дават задължителни предписания, ще се намесват при родителски спорове, ще получават лична информация от лекари и институции и др. За дейността си тези доставчици ще получават пари от бюджета, от такси от гражданите и от чуждестранните си спонсори\", твърдят протестиращите.По думите им, всяко дете може да бъде счетено за \"дете в риск\", поради неясно дефинирани критерии. Те настояват да се спазва Конституцията. Родителите не желаят да се въвеждат права на децата, каквито не са предвидени в Конституцията, както и \"доставчици на социални услуги\", а не семейството да следят за тяхното спазване.", "date": "2019.09.28", "title": "МТСП се противопоставя на неверни твърдения за закона за закрила на детето"}
{"url": "https://news.bg/politics/karadaya-vyarva-v-uspeha-za-da-se-garantira-sigurnost-i-badeshte-na-detsata-v-balgariya.html", "text": "\"Аз вярвам в общия ни успех на тези избори, за да гарантираме сигурност и бъдеще на нашите деца в нашата Родина\", така Мустафа Карадайъ даде старт на предизборната си кампания на ДПС от Дулово.\"Никой няма правото нито от ДПС, нито извън ДПС в 21-ви век да подлага хората на страх. Ние сме свободни и достойни хора и искаме достойно да живеем в нашата Родина. Ние сме ДПС. Ние сме борци за права и свободи. Истински свободен е онзи, на когото не му се налага да се подчинява под страх на някого\", коментира Карадайъ.\"Дулово е носителя на промяната. Дулово ще донесе промяната и в Дулово и в страната. През 89-та Дулово беше от правилната страна на барикадата и донесе промяната в България. Докара демокрацията в България, върна нашето достойнство и гордост в нашата Родина. Когато е било нужно да се коригираме, Дулово пак си е било на мястото\", обясни председателят на ДПС.Мустафа Карадайъ поднесе специалните поздрави на почетния председател на ДПС Ахмед Доган.\"ДПС е единствената партия, създадена в годините на прехода и оцеляла до ден-днешен и то в развитие. Връзката ни с вас е много близка и нашите кандидати знаят, освен какво да правят, знаят, че трябва уважение, трябва добра дума, приятелство и близост до хората. Властта няма никакъв смисъл, ако не е в името на хората\", коментира зам.-председателят на ПГ на ДПС Йордан Цонев при старта на предизборната кампания на партията.", "date": "2019.09.28", "title": "Карадайъ вярва в успеха, за да се гарантира сигурност и бъдеще на децата в България"}
{"url": "https://news.bg/crime/zagina-zhena-i-chetiri-detsa-sa-raneni-pri-katastrofa-do-litakovo.html", "text": "Четири деца са ранени и жена е загинала при удар на лек автомобил опел \"Корса\" с пaзарджишка регистрация в орехово дърво край пътя, водещ към Литаково, съобщава \"\".Вероятно е шофьорът да е изпуснал завой заради висока скорост, губи управление и се удря в дървото, инцидентът е станал след разклона за Гурково. Загинала е жената, возеща се до шофьора. В колата са пътували и четири деца, най-малкото от които е на 2 години. Те са с различни наранявания - избити зъби, извадено рамо. Дядото на децата, който е шофирал, е откаран с линейка.Според непотвърдена информация, бабата, дядото и четирите деца са пътували за сватба в Литаково.Временно движението по път III - 403 Павликени - Сухиндол при км 37 се осъществява в една лента поради пътно-транспортно произшествие. Един човек е откаран в болница след катастрофа на пътя.Два леки автомобила са катастрофирали. Единият е управляван от плевенчанин на 20-годишна възраст, а другият от 42-годишен мъж от град Сухиндол. Пострадал е по-възрастният мъж, който е откаран за първоначален преглед в павликенската болница, като към момента състоянието му не е ясно.Пострадалият ще бъде транспортиран в болницата във Велико Търново, ако се установят по-сериозни травми. Сигналът за катастрофата е подаден в 15 и 14 часа в ОДМВР-Велико Търново.", "date": "2019.09.28", "title": "Загина жена, а четири деца са ранени при катастрофа до Литаково"}
{"url": "https://news.bg/int-politics/klimatichnata-isteriya-vodi-do-izchezvane-na-zdraviya-razum.html", "text": "Климатичната истерия води до изчезване на здравия разум.Преди около 140 милиона години континент с големина Гренландия се откъсва от Северна Африка, потапя се в мантията на Земята и е погребан под Южна Европа, пише \"Дейли нюз\".Скритият континент, който учените са кръстили \"Голяма Адрия\" разкрит в току-що публикувано изследване в списанието \"Гондвана Рисърч\" от Дуве ван Хинсберген, професор по глобална тектоника и палеогеография в Утрехтския университет.\"За щастие Грета Тунберг не е живяла преди 140 милиона години, защото стресът можеше да я убие\", пише Сюзън Шели.Грета Тунберг, , която подбуди младите хора по целия свят да стачкуват за повече действия за борба срещу глобалното затопляне, в своята пламенна реч пред ООН в САЩ тя възкликна \"Как се осмелявате\", обвинявайки световните лидери, че са откраднали мечтите й и игнорират \"началото на масово изчезване\".И настъпи масово изчезване на здравия разум.Младата активистка каза на световните лидери, че \"популярната идея за намаляване на емисиите с 50 процента\" е крайно недостатъчна, за да се избегне \"необратима верижна реакция извън човешкия контрол\".Тя е права в едно: предложените \"решения\" срещу глобалното затопляне няма да доведат дори и до най-малка разлика.Например в Калифорния, плащаме по-високи цени за енергията, по-високи транспортни разходи и по-високи разходи за жилища поради политики, предназначени да намалят емисиите от парникови газове на държавата до 40% под нивата от 1990 г.Но няма да намерите дори един учен, който казва, че климатът ще бъде повлиян от постигането на целта от Калифорния. Всъщност бихме могли да затворим цялата държава - да затворим всяко съоръжение за производство на електроенергия, да изключим всеки двигател, да паркираме всяка кола, да застреляме всяка крава - и това няма да доведе до никаква разлика за глобалния климат.Помислете за това следващия път, когато платите сметката си за ток. Жилищните нива на електроенергия в Калифорния са повече от 50% от средните за страната. Помислете за това на бензиностанцията, където цената на галон бензин е с около 1 долар по-висока от средната в останалата част на страната. Помислете за това в магазина за хранителни стоки, където цената на храната отразява по-високата цена на експлоатацията на дизеловите камиони, които го доставят.Без значение колко деца смело пропускат училище в петък, за да спасят Земята, предлаганите решения за предотвратяване на изменението на климата нямат никакъв ефект върху климата.Дори ако приемете, дори само в името на спора, всичко, което казват активистите за климата за абсолютно вярно - глобалното затопляне се случва, то е катастрофално и ние сме виновни - плащаме много пари за нищо.И ако сте на повече от 16 години, вероятно си спомняте, че не всичко, което заявиха активистите за климата, е абсолютно вярно.Институтът за конкурентоспособни предприятия току-що публикува списък с прогнози за климата-апокалипсис, които пропуснахме.Например списание \"Тайм\" предупреди, че индикациите за \"друга ледникова епоха\" са \"навсякъде\" - това бе през 1974 година.\"Асошиейтед прес\" цитира американски служители, които заявиха, че светът има само единадесет години, за да обърне глобалното затопляне или покачващият се световен океан ще \"заличи народите\" - това беше 1989 година.Биологът и авторът Пол Ерлих предупреди, че ако нещо не бъде направено за спиране на човешкото въздействие върху околната среда, \"всички\" ще \"изчезнат в облак от синя пара за 20 години\" - това беше 1969 година.Предупрежденията за обреченост са много полезни за политиците. Правителствата стават по-силни, като плашат хората и ги карат да вярват, че не могат да мислят за себе си и нямат алтернатива, освен да следват заповедите на правителството.Но безспорен факт е, че по-лесно се манипулира обществено мнение, отколкото се повлиява на физическите процеси на цяла планета, както жителите на \"Голяма Адрия\", ако имаше жители на \"Голяма Адрия\", биха могли да ни кажат преди 140 милиона години.Най-доброто нещо, което можем да направим за следващото поколение е да спрем да харчим парите си за климатични глупости и да ги върнем обратно в техните колежански фондове.", "date": "2019.09.28", "title": "Климатичната истерия води до изчезване на здравия разум"}
{"url": "https://news.bg/int-politics/vlastite-v-singapur-zabraniha-politicheskite-mitingi-v-podkrepa-na-drugi-darzhavi.html", "text": "Властите в Сингапур предупредиха за забрана да се провеждат каквито и да било действия \"в подкрепа на политическите процеси в други държави\" в държавата-град. Това се посочва в изявление, издадено в събота от органите на реда, съобщава CNA.\"Полицията няма да издава разрешения за събития в подкрепа на политическите процеси в други държави\", се казва в съобщението във връзка с призив да се излезе на \"антитоталитарни демонстрации\", които са свързани с предстоящи мащабни демонстрации в Хонконг в навечерието на 70-годишнината от формирането КНР.Служителите на реда също така заявиха, че чуждестранни граждани не могат да участват в демонстрации в Сингапур. \"В случай на нарушение на закона техните визи или разрешителни за работа ще бъдат отменени и те трябва да напуснат територията на републиката\", се казва в изявлението на полицията.В същото време външното министерство на страната препоръча на местните граждани да се въздържат от пътуване до Хонконг, \"във връзка с мащабни протести, които се превръщат в безредици и насилие\". Те се засилват през почивните дни и празниците и периодично се придружават от бунтове, блокиране на улици, палежи и вандалски действия в метрото.", "date": "2019.09.28", "title": "Властите в Сингапур забраниха политическите митинги в подкрепа на други държави"}
{"url": "https://news.bg/int-politics/jemenskata-armiya-se-hvali-s-unishtozheni-3-sauditski-brigadi.html", "text": "Говорител на йеменските въоръжени сили коментира, че 3 саудитски военни бригади са напълно унищожени, след като войските на йеменската армия, подкрепени от съюзнически бойци от народните комитети, извършват мащабна военна офанзива в южния граничен район Найран., съобщава \"ПресТВ\".На пресконференция в столицата Сана, бригаден генерал Яхиа Сари описа голяма и ефективна операция, наречена \"Божията победа\", като най-голямата досега срещу Саудитска Арабия и някои от нейните съюзници откакто започна военната им кампания срещу Йемен преди повече от четири години.Той отбелязва, че офанзивата е продължила няколко месеца и е нанесла драматични загуби - както по отношение на военна техника, така и по отношение на личния състав - на врага, се казва в съобщение на медийното бюро на йеменските хути.\"Операцията доведе до пълно унищожаване на три военни бригади на вражеските (саудитски) сили, изземване на големи количества военна техника, включително стотици превозни средства и бронирана техника, заловени са хиляди вражески сили, предимно предатели (спосорирани от Саудитска Арабия йеменски милиции, лоялни към бившия президент на Йемен Абд Раббух Мансур Хади). Стотици са убити и ранени\", обяснява Сари.", "date": "2019.09.28", "title": "Йеменската армия се хвали с унищожени 3 саудитски бригади"}
{"url": "https://news.bg/health/germanskite-zdravni-kasi-shte-poemat-balneolechenie-na-tehni-patsienti-v-balgariya.html", "text": "От началото на идната пролет осигурените чрез германската Асоциация на здравните каси ще могат да се възползват от услугите на общо 26 български спа центрове и балнеосанаториуми, сертифицирани от асоциацията, съобщава Дойче веле. България е 15-ата държава, чиито възможности за балнеолечение и извънболнична терапия са признати за ефективни от 109-те задължителни здравни каси в ГерманияТака общо над 70 милиона германци ще могат да идват за балнеолечение и физиотерапия у нас. За престой до три седмици германските здравни каси ще покриват всички разходи за лекарски процедури и 90% от разноските за лечебни средства. Другите разходи на германските пациенти, като пътни билети, настаняване и туристически такси, ще бъдат покривани с еднократни субсидии. Здравноосигурените германски граждани могат да се възползват от това право веднъж на три години, а при доказана спешна нужда - и по-често.Дългата процедура по признаването на българския потенциал в областта на медицинския туризъм стартира по инициатива на Германо-българската индустриално-търговска камара. В рамките на многобройни срещи ръководството на камарата е успяло да убеди партньорите от Германия в качествата на лечението с минерална и морска вода и в уменията на българските рехабилитатори.Това признание крие огромен шанс, макар и да изглежда закъсняло - България е все пак страна със стотици лечебни минерални извори. Унгария, която е доста по-бедна откъм балнеоложки ресурси, е била включена в престижния списък на германската Асоциация на здравните каси още преди 15 години.Според заместник-управителката на Германо-българската камара Кармен Щрук, що се отнася до съотношението цена-качество на балнеоложките услуги, пряк конкурент на България се явява Словакия. Тук предимството на България се крие в обстоятелството, че сертифицираните от германските здравни каси 26 балнеоложки центрове по Черноморието, в Югозападна и Централна България са съвсем нови и разполагат с модерна медицинска апаратура. Ще успеят ли обаче да привлекат трайно пациенти от Германия и така да спомогнат за по-добрия имидж на българския туристически бранш?Едно от предизвикателствата в това отношение е да се подготви добра рекламна кампания, насочена към германската публика. Но и в това начинание помощ предлагат германските партньори. Задължителните здравни каси вече подготвят рекламни кампании, които включват и изпращането на персонални предложения до клиентите на касите. С подкрепата на Германо-българската камара е издадена и брошура с информация за 26-те водещи балнеоложки центрове в България. Очаква се към инициативата да се присъединят още около 90 частни здравни каси в Германия.Председателката на Комисията по здравеопазване в НС д-р Даниела Дариткова акцентира в тази връзка върху необходимостта от подобряване на обслужването в българските курорти. Според нея особено важно е да има вежливо отношение към гостите, а добрите условия за настаняване, изхранване и терапии да бъдат запазени. Защото ако спечелените клиенти останат разочаровани, това неминуемо ще доведе до спад в посещенията.Шефката на Българския съюз по балнеология и СПА туризъм Сийка Кацарова също е наясно колко трудно се гради доверие - и колко лесно то може да бъде проиграно. Кацарова не си прави илюзии и по отношение на силната конкуренция, която България ще срещне от страна на останалите държави, включени в списъка на германската Асоциация на здравните каси.\"Прогнозата е, че през следващата година около 5 000 германски пациенти ще предпочетат страната ни за своето извънболнично лечение и възстановяване. Но с оглед на конюнктурата на пазара реално очакваме те да са около 2 000\", прогнозира Кацарова.", "date": "2019.09.28", "title": "Германските здравни каси ще поемат балнеолечение на техни пациенти в България"}
{"url": "https://news.bg/world/klyuchova-ostavka-v-sasht-zaradi-ukrayna.html", "text": "Кърт Волкър, специален пратеник на САЩ в Украйна, подаде оставка, предаде Си Ен Ен.Това става един ден след , в който се твърди за прикриването от Белия дом на разговор между президента Доналд Тръмп и президента на Украйна.Волкър беше посочен в този доклад. Държавният департамент не коментира.На този пост Волкър беше от 7 юли 2017 г.Скандалът с разговора между Тръмп и Зеленски продължава да набира скорост.", "date": "2019.09.28", "title": "Ключова оставка в САЩ заради Украйна"}
{"url": "https://news.bg/int-politics/lavrov-iska-mirno-razreshenie-na-krizata-v-zaliva.html", "text": "Руският външен министър Сергей Лавров заяви в Ню Йорк в петък, че \"изкуствено подхранваното\" напрежение в Персийския залив трябва да бъде разрешено мирно, чрез диалог.Изказвайки се на Общото събрание на ООН, министърът заяви: \"Напрежението в Персийския залив се подхранва изкуствено. Призоваваме за преодоляване на съществуващите различия чрез диалог, без неоснователни обвинения. Нашият принос е преработената руска концепция за колективна сигурност в региона, представена на това лято. \"Планът, споменат от Лавров, е подобен на иранското предложение и би означавал, че в Персийския залив могат да присъстват само регионални войски.", "date": "2019.09.28", "title": "Лавров иска мирно разрешение на кризата в залива"}
{"url": "https://news.bg/int-politics/tramp-shte-finansira-pravitelstvoto-do-21-noemvri.html", "text": "Президентът на САЩ Доналд Тръмп подписа резолюция, одобрена от Конгреса на САЩ за временно финансиране на федералното правителство до 21 ноември. Това съобщи в петък пресслужбата на Белия дом.Преди това този документ беше одобрен от Камарата на представителите и Сената. След като резолюцията е подписана от президента, се счита, че е влязла в сила.Инициативата трябваше да бъде одобрена до 30 септември, когато страната приключва фискалната 2019 година.Ако американският бюджет не беше приет, новото \"изключване\" би заплашило - спиране на правителството. Последният път, когато това се случи, ., в резултат на което държавните служители бяха в принудителен отпуск за рекордните 35 дни.Тогава Тръмп и републиканците се опитаха да включат в държавния бюджет за фискална 2019 г. над 5,7 милиарда долара за изграждането на стена на границата с Мексико.", "date": "2019.09.28", "title": "Тръмп ще финансира правителството до 21 ноември"}
{"url": "https://news.bg/int-economics/saudi-aramco-veche-raboti-s-palen-kapatsitet.html", "text": "Националната петролна компания Saudi Aramco възстанови производството на петрол с 9,8 милиона барела на ден, което беше до атаките на 14 септември на рафинериите на компанията. Това съобщи Dow Jones, позовавайки се на източници в петролната индустрия на Саудитска Арабия.Неназовани представители на петролната компания заявиха, че част от добития нефт не може да бъде почистена от примеси и подготвена за износ поради факта, че някои рафинерии в Саудитска Арамко все още не са възстановени.Ръководството на  получената информация.Двете най-големи рафинерии на Saudi Aramco в Абкайк и Хурайс бяха нападнати в нощта на 14 септември. Хуситски бунтовници от движението \"Ансар Аллах Йемени\" поеха отговорност за нападението, като заявиха, че в саботажа са използвани 10 безпилотни летателни апарати, пълни с експлозиви. В резултат на експлозии и пожари, причинени от въздействия, производството на най-големия износител на петрол в света падна с 5,7 милиона барела от 9,8 милиона барела на ден.Саудитска Арабия и по-специално САЩ обвинява атаката срещу Иран. Според нейната версия нападението е било организирано с използването на дронове и ракети, които не са в арсенала на хуситите. В Техеран тези обвинения бяха наречени неоснователни. Шефът на Пентагона Марк Еспер и председателят на Комитета за началник на щаба на САЩ генерал Джоузеф Дънфорд заяви, че Вашингтон изпраща допълнителни войски и техника за противовъздушна отбрана в Близкия изток поради влошаващата се ситуация в региона поради нападение срещу саудитски петролни съоръжения.", "date": "2019.09.28", "title": "Saudi Aramco вече работи с пълен капацитет"}
{"url": "https://news.bg/int-politics/dzhuliani-shte-govorya-ako-tramp-razreshi.html", "text": "\"В крайна сметка, ако искам да кажа\" да \", а той - каже\" не \", не мога да дам показания\", заяви личният адвокат на президента на САЩ Доналд Тръмп - Рудолф Джулиани пред Си Ен Ен в петък. Той беше помолен да коментира по-ранни забележки на представителя на Илинойс Майк Къгли, който каза, че Конгресът би искал да чуе от него и генералния прокурор Уилям Бар за ролята им в действията на президента .Джулиани също каза пред медиите, че не се притеснява относно възможността да бъде призован от някой от комисиите на Камарата, отговарящ за импийчмънта, наричайки Камарата \"тъжна шега\" и обвинявайки я, че няма \"легитимност\". \"Бих се замислил да оспорвам призовката им с мотива, че те не са легитимна комисия\", обясни Рудолф Джулиани.", "date": "2019.09.28", "title": "Джулиани: Ще говоря, ако Тръмп разреши"}
{"url": "https://news.bg/world/sasht-udariha-islyamska-darzhava-v-libiya-1.html", "text": "САЩ удариха по бази на Ислямска държава в Либия, съобщи АП.Агенцията се позовава на командването на САЩ за Африка.Това е третата кампания на САЩ в Либия за седмица. Ударени са бази на Ислямска държава в южния град Мурзук. При него са били убити 17 терористи.Мурзук е разположен в оазис на около 1000 километра южно от столицата Триполи. Ислямска държава засили позициите си в Либия след свалянето от власт на Муамар Кадафи.", "date": "2019.09.28", "title": "САЩ удариха Ислямска държава в Либия"}
{"url": "https://news.bg/int-politics/pregovori-za-konstitutsiya-v-siriya.html", "text": "Първото заседание на сирийския конституционен комитет, 150-членен орган, натоварен с написването на нова сирийска конституция, ще се проведе в Женева на 30 октомври, съобщи Анадолската агенция. Медията се позовава на източник от Организацията на обединените нации.Генералният секретар на ООН Антонио Гутериш обяви преди дни, че споразумението между сирийското правителство и сирийската комисия за преговори е постигнато след близо две години преговори. Тогава той също заяви, че преговорите за новата конституция ще бъдат улеснени от ООН.Сирийският конституционен комитет ще се състои от 50 представители на правителството, 50 делегати от Комисията за преговори на опозицията и 50 представители на гражданското общество.", "date": "2019.09.28", "title": "Преговори за конституция в Сирия"}
{"url": "https://news.bg/weather/slantse-v-sabota-8.html", "text": "Атмосферното налягане е и ще се задържи по-високо от средното за месеца.Това съобщиха от НИМХ.Времето днес ще бъде предимно слънчево. След пладне ще духа слаб до умерен южен вятър, с него температурите ще са повишат и дневните ще са между 22° и 27°.Над планините ще бъде слънчево с умерен вятър от запад-северозапад. Максималната температура на височина 1200 метра ще е около 17°, на 2000 метра - около 11°.Над Черноморието ще бъде предимно слънчево. Ще духа до умерен южен вятър. Максимални температури на въздуха: 21°-24°. Температурата на морската вода е 21°-23°. Вълнението на морето ще е 1-2 бала.", "date": "2019.09.28", "title": "Слънце в събота"}
{"url": "https://news.bg/bulgaria/fabrichen-defekt-na-detayl-predpolagaema-prichina-za-pozhara-v-dunarit.html", "text": "Няма тлеещи огнища във военния завод \"Дунарит\". Обстановката вече се нормализира. Това увери пред bTV собственикът на военния завод Емилиян Гебрев.Припомняме,  Евакуирани бяха около 700 работници и жителите на най-близките населени места. Директорът на Главна дирекция \"Пожарна и аварийна безопасност\" комисар Николай Николов още в началото заяви, че няма данни за експлозия. Децата в близките населени места Николаево и Мартен са изведени от детските градини и училищата, заяви кметът на Русе.По думите на Гебрев локалният пожар вече е в историята. Има единствено материални последици. Няма пострадали хора, успокои Гебрев. Материалните щети не са малки, но все още не е ясно какви точно са те. Няма да бъде забавена нито една поръчка на клиентите на завода, посочи Гебрев.Той изтъкна, че е рано да се каже каква е причината за пожара. От разговорите, проведени с работниците на предприятието, е станало ясно, че най-вероятно става въпрос за фабричен дефект на детайл, който е изработен преди години от фирма, която е създала това оборудване, обясни Гебрев.Днес предстоят още огледи на място.", "date": "2019.09.28", "title": "Фабричен дефект на детайл - предполагаема причина за пожара в „Дунарит”"}
{"url": "https://news.bg/world/beliyat-dom-ogranichi-dostapa-do-stenogramite-ot-razgovorite-s-putin-i-riyad.html", "text": "Белият дом ограничи достъпа до стенограмите от телефонните разговори на президента Доналд Тръмп с лидерите на Русия и Саудитска Арабия, пише \"Файненшъл таймс\", позовавайки се на \"Ню Йорк таймс\" и Си Ен Ен.\"Файненшъл таймс\" отбелязва, че така администрацията на САЩ дава повод на Конгреса да разшири списъка с потенциални цели в процедурата по импийчмънт срещу президента.Двете американски медии съобщиха в петък вечерта, че представители на Белия дом сериозно са ограничили достъпа до разговорите с президента Владимир Путин и членове на саудитската кралска фамилия, включително и с престолонаследника Мохамед бин Салман.Белият дом не е коментирал информацията.Вчера председателите на три комисии към Камарата на представителите инструктираха държавния секретар Майк Помпео да предаде документи, свързани с действията на Тръмп по отношение на Украйна. Помпео е обявил, че ще ги предаде на 4 октомври.Също в петък високопоставен представител на администрацията потвърди, че стенограмата от разговора на Тръмп с украинския лидер Владимир Зеленски е била съхранявана в специална класифицирана система.Докато Си Ен Ен отбелязва, че не е ясно дали разговорите с Путин и саудитските лидери са съхранявани в същия сървър, \"Ню Йорк таймс\" пише, че са поставени в същата система.Телевизията допълва, че решението да се ограничи достъпът до стенограмите е взето след изтичането на подробности от разговорите на Тръмп с президента на Мексико и премиера на Австралия.По-рано стана ясно, че Този месец американски медии съобщиха, че . По-късно беше разпространена информация, че се отнася за  Конкретно става въпрос за разследване на връзките на сина на Джо Байдън, Хънтър Байдън, с украинската енергийна компания \"Бурисма.Конгресът Сигналът е в основната на процедурата по импийчмънт,  след публикуването на информация, че Тръмп се е опитал да притисне украинския президент Владимир Зеленски да разследва семейство Байдън. В сряда беше ", "date": "2019.09.28", "title": "Белият дом ограничи достъпа до стенограмите от разговорите с Путин и Рияд"}
{"url": "https://news.bg/world/lavrov-obvini-sasht-v-paranoya.html", "text": "Министърът на външните работи на Русия Сергей Лавров нарече \"параноя\" твърдението, че Москва стои зад скандала около телефонния разговор между Доналд Тръмп и Владимир Зеленски, информира \"Ройтерс\".Вчера председателят на Камарата на представителите на САЩ Лавров обяви, че раздуват полемиката около телефонния разговор между Тръмп и украинския лидер. Той отрече страната му да е замесена.Нанси Пелоси заяви, че Русия стои зад случая - това е прекомерно - с телефонния разговор между президента Доналд Тръмп и президента Зеленски. Това е параноя, коментира Лавров пред журналисти в ООН.Този месец американски медии съобщиха, че . По-късно беше разпространена информация, че се отнася за  Конкретно става въпрос за разследване на връзките на сина на Джо Байдън, Хънтър Байдън, с украинската енергийна компания \"Бурисма.Конгресът Сигналът е в основната на процедурата по импийчмънт,  след публикуването на информация, че Тръмп се е опитал да притисне украинския президент Владимир Зеленски да разследва семейство Байдън. В сряда беше ", "date": "2019.09.28", "title": "Лавров обвини САЩ в параноя"}
{"url": "https://news.bg/bulgaria/polfriyman-bil-osvoboden-ot-smel-sadiya-koyto-ima-savest.html", "text": "\"Полфрийман беше освободен предсрочно от затвора, защото с поведението си е показал, че се е превъзпитал\". Това заяви пред БНТ Калоян Ангелов, адвокат на предсрочно освободения от затвора австралиец Джок Полфрийман.Според защитника му има страхливи и смели съдии. Страхливите съдии няма да изпълнят закона, защото знаят какво може да им се случи и виждат какво ще им се случи, а смелите съдии ще кажат \"не ми пука, важното е да изпълня закона, защото аз имам съвест\".По думите му законът казва кога може да бъде освободен предсрочно от затвора един човек или не. Полфрийман се е поправил, дал е достатъчно доказателства и оттам съдът трябва да изпълни закона, посочи адвокатът. Защитникът на Полфрийман не знае дали е следвало съдия Калин Калпакчиев  да си даде отвод или не.Калоян Ангелов е защитавал Полфрийман без пари и хонорарът му не се плащал от Българския хелзински комитет (БХК). Адвокатът му обаче не е чул едно - какво точно иска да се постигне в затвора с него. Полфрийман бил метнат, за да се нагнети цялото общество, защото някой има голям интерес от цялата работа.Адвокат Ангелов обясни, че Полфрийман има издаден паспорт, но не е в него, а във властите. Според защитата му Полфрийман трябва да напусне България веднага. Няма пречка да бъде изплатена кръвнината, която вече е около 1 милион лева, посочи той.От своя страна Петър Николов, адвокат на годината за 2018 г., коментира, че се вдигна една пушилка около предсрочното освобождаване на Полфрийман и за него нещата идват по следния начин. На първо място изниква един много интересен въпрос, свързан със съдебната реформа и случайното разпределение на делата.Въпросът е дали наистина делото е било случайно разпределено. Съдебният състав от самото начало е знаел, че ще предизвика дебати по случая. По думите му Наказателно-процесуалният кодекс (НПК) предвижда задължение на магистратите, ако има съмнение, те сами да обяснят.Според него законът е спазен и не може да бъде винен Калин Калпакчиев, че така е решил - да освободи предсрочно от затвора Джок Полфрийман. Николов акцентира, че Калпакчиев е знаел каква ще бъде обществената реакция след решението на магистратите, както и че те могат да бъдат критикувани след това.Адвокат Николов подчерта, че Полфрийман е пуснат много рано и за такива престъпления като за това, за което австралиецът е бил осъден, предсрочни освобождавания не трябва да има. Той запита дали няма да бъде отворена една врата, от която да бъдат пуснати предсрочно от затвора и други хора.Според него в подобен процес проблемите са много и този случай не трябва да става повод за някакви лични нападки, защото може да има още такива случай.Адвокатът на Полфрийман реагира на изказванията на колегата си и запита дали е запознат с рисковите точки на Полфрийман. По думите на защитата на Полфрийман той видял най-грозната част от българската правна система и общество. След като чу мотивите на защитата на Полфрийман, адвокат Николов отговори, че по тази логика трябва да бъде освободен и убиецът на Виктория Маринова от Русе. Винаги в подобни случай, когато има такива дела, трябва да се уведомяват пострадалите и да има публичност, призова Николов.Припомняме, австралиецът Джок Полфрийман, който излежаваше 20-годишна присъда за , излезе Няколко дни по-късно главният прокурор  да се възобнови производството по условно предсрочно освобождаване на Джок Полфрийман и да се Искането е следствие от подадена от. искането за доокомплектоване на документите.Говорителят на главния прокурор , че докато делото не влезе отново във ВКС, макар и по специална процедура, Джок Полфрийман е свободен гражданин и може да напусне страната. австралийските власти да побързат с процедурата по издаване на документите на Полфрийман и да го изведат бързо от страната, тъй като подзащитният му е застрашен от държавните власти.Решението на съда за  предизвика редица негативни реакции. Младежката организация на   съмненията си около безпристрастността на постановлението на съдията.  към ", "date": "2019.09.28", "title": "Полфрийман бил освободен от смел съдия, който има съвест"}
{"url": "https://news.bg/bulgaria/ulitsata-ne-tryabva-da-izbira-glaven-prokuror.html", "text": "Улицата не трябва да казва кой да бъде главен прокурор. До това заключение стигна Петър Николов, адвокат за 2018 г., по отношение на процедурата за избор на нов главен прокурор.По думите му не може детските градини и училищата да се включват на обратната страна на протестите и да подкрепят другите. Ние видяхме, че и едните, и другите от протеста и контрапротеста членуват в някакви организации, посочи той пред БНТ. Според адвоката изборът на нов главен прокурор е професионален избор и той трябва да бъде направен от самата съдебна система.От своя страна адвокат Калоян Ангелов запита трябва ли МВР да казва кой да бъде главен прокурор. Според него улицата не трябва да казва кой трябва да влиза в затвора, но за това имаме съд. ", "date": "2019.09.28", "title": "Улицата не трябва да избира главен прокурор"}
{"url": "https://news.bg/world/kitay-v-oon-protektsionizmat-zaplashva-da-predizvika-svetovna-retsesiya.html", "text": "Министърът на външните работи на Китай предупреди, че протекционизмът може да предизвика световна рецесия. Министърът се закани Пекин да остане непоколебим в търговския спор със САЩ, информира АФП.\"Уроците от Голямата депресия не трябва да бъдат забравяни\", подчерта Уан И пред Общото събрание на ООН в Ню Йорк.\"Митата и провокациите в търговските спорове, които разтърсват световните индустриални вериги и доставки, саботират международния търговски режим, световната икономика и търговския ред\", продължи министърът.\"Те биха могли дори да хвърлят света в рецесия\", предупреди външният министър.Коментарите на Уан И са на фона на търговската война между САЩ и Китай.В петък редица медии съобщиха, че спорът може отново да ескалира, тъй като Доналд Тръмп обмисля драстични мерки за блокиране на китайските компании на американските пазари и блокиране на инвестициите на САЩ в Китай.Уан И заяви ясно, че Китай ще отвърне на всяка мярка.Китай е ангажиран да се разрешат споровете по спокоен, рационален и сътруднически начин, Китай е готов да покаже търпение и добра воля, отбеляза той.Нека бъда ясен: Китай е страна с 5000-годишна цивилизация, 1,4 милиарда трудоспособни и смели китайци, обширна територия от 9,6 милиона квадратни километра. Китай никога няма да се огъне пред заплахи или да се подаде на натиск, закани се дипломатът.Издигането на стени няма да разреши световните предизвикателства, подчерта той, имайки предвид политиките на президента Доналд Тръмп.", "date": "2019.09.28", "title": "Китай в ООН: Протекционизмът заплашва да предизвика световна рецесия"}
{"url": "https://news.bg/bulgaria/sotsiolog-i-politolog-ochakvat-seriozna-bitka-na-izborite-v-smesenite-rayoni.html", "text": "\"На последните кметски избори през 2015 г. резултатите бяха екстремни. Много силно представяне за ГЕРБ и слабо за БСП. Вероятно ще има доста сериозна битка в \"смесените райони\". Това заяви политологът Стойчо Стойчев пред Нова телевизия по повод предстоящите местни избори на 27 октомври.Според него там, където се очаква да има сериозна битка, са градовете, в които населението е предимно от турски етнос. Там ще има сериозна битка между ГЕРБ и ДПС, посочи политологът.От своя страна социологът Михаил Мирчев също предвижда, че в страната има градове, в които ще се води сериозна битка. Той очаква повече пъстрота на тазгодишните местни избори, защото на миналите избори за кметове и общински съветници две основни партии спечелиха почти във всички населени места, поясни Мирчев.Мирчев отчете, че според проучване над 45 % от българските турци не биха искали да гласуват за ДПС, ако не бъдат принудени. По думите му в апетитните общини по морето и планините е интересно да се проследи до колко местната система е същата като националната.Според социолога вторият тур е голямата битка за преразпределението. \"Тогава вече започват мутренските практики - заплашване на хората, прилагане на натиск\", изтъкна Мирчев.По отношение на гражданската кандидатура на бившия национален обществен защитник, а сега кандидат за кмет на София Мая Манолова, Мирчев коментира, че Манолова влязла с много голяма амбиция в изборната кампания, но ще видим какво ще се случи. Тя е човек с много дълъг политически и юридически опит. Ще видим дали ще намери баланс. Засега не се справя много добре, посочи социологът.Мирчев очаква да има балотаж между Йорданка Фандъкова и Мая Манолова.Политологът Стойчо Стойчев призова хората, когато избират кметове, да мислят трезво. Не гласуваме за хора, които ще свалят Бойко Борисов или ще изберат нов главен прокурор, а избираме градоначалници. Те трябва да оправят нашите битови условия за живот, а не да влизат в политиката, подчерта Стойчев.", "date": "2019.09.28", "title": "Социолог и политолог очакват сериозна битка на изборите в смесените райони"}
{"url": "https://news.bg/world/tunberg-povede-500-000-dushi-sreshtu-klimatichnite-promeni-v-monreal.html", "text": "Шведската тийнейджърка Грета Тунберг води огромна демонстрация за климата в Монреал, съобщават местни медии. В протеста за борба с климатичните промени участваха около 500 000 души.Вчера милиони хора по света организираха демонстрации с призиви към правителствата да предприемат радикални действия за опазване на околната среда и борба с климатичните промени.Протести имаше също в Торонто, Ванкувър и Отава.В Монреал Тунберг пристигна около 20 минути преди да започне маршът с дължина 4,4 километра.\"Вие трябва да се гордеете със себе си, ние направихме това заедно\", обърна се Тунберг към участниците в демонстрацията. \"Милиони хора по света протестират. Невероятно е да се обединят по такъв начин\", добави тя.Тунберг използва възможността да призове лидерите да предприемат действия преди глобалното затопляне да е станало необратимо.\"Вие не сте на училище днес. Вие не сте на работа днес, защото това е критичен момент. Няма да останем зрители\", надъхва шведският активист.Мрежата от ученици и активисти, организирали маршовете, настоява за преход към възобновяеми източници, да се узакони правото на здравословна околна среда, да се приеме декларацията на ООН за защита правата на коренното население и защита на бедните от климатичните промени.", "date": "2019.09.28", "title": "Тунберг поведе 500 000 души срещу климатичните промени в Монреал"}
{"url": "https://news.bg/world/afganistan-izbira-prezident.html", "text": "Президентски избори се произвеждат в Афганистан днес.Около 9,6 милиона афганистанци имат право на глас. За сигурността в изборния ден ще се грижат над 72 000 членове на афганистанските сили за сигурност.Надпреварата за президентския пост ще е между 14 кандидати, след като четирима се отказаха от участие. Сред тях са настоящият президент Ашраф Гани и ръководителят на изпълнителната власт Абдула Абдула.Анализатори очакват Гани да спечели втори петгодишен мандат.Основен съперник на президента е Абдула Абдула.", "date": "2019.09.28", "title": "Афганистан избира президент"}
{"url": "https://news.bg/press/boyko-borisov-se-mesi-v-kazusa-na-polfriyman-yuzhna-koreya-tarsi-balgarski-it-spetsove.html", "text": "Родителите на освободения от затвора Джок Полфрийман призоваха австралийския премиер Скот Морисън да се намеси и да осигури освобождаването му от центъра за настаняване на имигранти в Бусманци. Самият Джок разказа пред австралийски медии, че има паспорт от петък, но властите пречат на посолството.\"Мисля, че много политика се намеси в случващото се в България. Наистина нужно е от името на Джок да започне да говори премиерът ни Скот Морисън и ако трябва - да позвъни на българския премиер Бойко Борисов\", каза пред Ей Би Си Саймън Полфрийман - баща на убиеца на Андрей Монов. Австралиецът, който получи 20-годишна присъда за убийство през 2007 г., излежа 11 г. и излезе предсрочно на свобода с решение на САС от 19 септември 2019 г.Външната министърка на Австралия Марис Пейн е поискала среща с българската си колежка в рамките на Общото събрание на ООН в Ню Йорк, но Екатерина Захариева отказала, твърди Ей Би Си. Пред родни медии Захариева коментира, че графикът ѝ е твърде натоварен. \"Поискаха среща, но моята програма е пълна от седмица, така че съвсем за кратко просто се ръкувахме. Тя каза, че имат казус, аз помолих да се обърнат по консулски път, ако имат нещо да питат. Но така или иначе, среща не е имало\", каза Захариева.Южна Корея иска български IT спецове, тъй като били чували колко добри са нашите кадри. Това каза президентът на Република Корея Мун Дже-ин след среща с премиера Бойко Борисов. По думите му трябва да има по-тясно партньорство в туризма, защото корейските туристи в България се увеличават, а самият той е впечатлен от Несебър.\"Сега нашата задача е на основата на изграденото политическо доверие да изпълним със съдържание и конкретика практическите резултати\", изтъкна премиерът през последния ден от официалната си визита в Сеул.В Президентския дворец Борисов отбеляза, че за страната ни е приоритет привличането на корейски инвестиции и разширяването на българския износ за Република Корея. Той допълни, че разчитаме на съдействието на президента Мун и ръководеното от него правителство за насърчаване на корейския бизнес да обърне поглед към България.Aмериканска компания TAG обяви предложение да пренесе цялото си производство на военен клас бронирани машини в България и да изпълни поръчката за този вид техника за нуждите на сухопътни ни войски. От реализацията на проекта ще бъдат разкрити поне 1000 работни места.В четвъртък бойната машина Mastiff 8х8х8, един от десетте вида, е била представена пред експерти от българското военно министерство. Паздерка добави, че са решили да пренесат производството си в България след завършването на сделката за покупката на F-16 за нашите ВВС.На въпрос за цената на предлаганите бойни машини Робърт Паздерка уклончиво отговори, че всичко зависи от модификацията и екстрите, които се поръчват. Относно плащането по евентуален договор шефът на щатската оръжейна фирма уточни, че са готови на всякакви гъвкави схеми удобни за българското правителство.От щатската компания припомниха, че са поискали включване в актуалната процедура по избор на доставчик за бойни машина за българската пехота през май 2019 г. Позицията на МО е, че искането на TAG е дошло на прекалено късен етап от проекта, въпреки че американците са готови да представят обвързваща оферта преди крайния срок от 31 октомври.По инициатива на държавния глава Румен Радев на 30 септември на \"Дондуков\" 2 ще се проведе консултативна среща на тема: Преглед на двустранните отношения между Република България и Република Северна Македония в контекста на постигнатите резултати от работата на Съвместната мултидисциплинарна експертна комисия по исторически и образователни въпроси и очакваната покана към Република Северна Македония за присъединяване към Европейския съюз. Това съобщиха от прессекретариата на държавния глава.На извънредното си заседанието в петък Съветът за електронни медии (СЕМ) поиска оставката на генералния директор на БНР Светослав Костов. На него присъстваха четирима от членовете му: председателят София Владимирова, Розита Еленова, Ивелина Димитрова и Галина Георгиева. Решението беше взето единодушно. Отсъстваше Бетина Жотева, която е в отпуска. Ако се съди по позицията й за кризата в БНР на предишното заседание, тя също щеше да подкрепи колегите си.\"Отговорност се поема по един-единствен начин - с оставка, и аз очаквам генералният директор на БНР да поеме своята отговорност по този начин. Това е и моят призив към него\", каза председателят на СЕМ София Владимирова.По инициатива на държавния глава Румен Радев на 30 септември, понеделник, от 9.30 часа на \"Дондуков\" 2 ще се проведе консултативна среща на тема: Преглед на двустранните отношения между Република България и Република Северна Македония в контекста на постигнатите резултати от работата на Съвместната мултидисциплинарна експертна комисия по исторически и образователни въпроси и очакваната покана към Република Северна Македония за присъединяване към Европейския съюз. Това съобщиха от прессекретариата на държавния глава.Джок Полфрийман вече има самолетен билет за Австралия, а пасаванът му е готов от понеделник. Това заяви в интервю за Нова телевизия самият той след условното му предсрочно освобождаване от затвора. Полфрийман не може да си обясни защо, след като бе пуснат предсрочно от затвора, се намира в Бусманци.\"Билетът е купен, паспорт имам от понеделник. И някакви полицаи, не знам откъде, от миграция мисля, са казали на служителите от Австралия, че са загубени парите за билета, че те няма да ме пуснат да се прибера в Австралия\", разказа още Джок. Той има издадена забрана да напуска България. В същото време твърди, че има забрана и да влиза в страната.Решението за изграждането на нов завод на \"Фолксваген\" в Турция вече е взето, съобщи агенция \"Ройтерс\", позовавайки се на германския вестник \"Франкфуртер Алгемайне Цайтунг\". Според публикацията Надзорният съвет на концерна вече е одобрил инвестицията, като решението може да влезе в сила всеки момент, а договорите могат да бъдат подписани още идната седмица. По темата наскоро разговаряха шефът на концерна Херберт Дийс и турският президент Реджеп Тайип Ердоган, припомня \"Епицентър\".От икономическа гледна точка тази инвестиция е 100% сигурна, категоричен е Алпер Канджа, шеф на турската Асоциация на автодоставчиците \"Тайсад\". Турция осигурява широка държавна подкрепа за проекта, който ще донесе производство на 300 000 автомобила годишно и ще осигури прехрана на 4000 работници.", "date": "2019.09.28", "title": "Бойко Борисов се меси в казуса на Полфрийман, Южна Корея търси български IT спецове"}
{"url": "https://news.bg/disasters/tragediya-v-zlatna-mina-v-chad.html", "text": "Най-малко 52 души са загинали, други 37 са ранени при срутването на златната мина в Чад. Това съобщи в петък АФП, позовавайки се на правителствен източник.По-рано се съобщаваше за 30 загинали.Сред ранените 21 души са в тежко състояние. Отбелязва се, че смъртният брой все още може да се увеличи. Търсенето и спасителните операции на местопроизшествието продължават.Срутването е станало в нощта от понеделник срещу вторник в провинция Тибести в северната част на страната, близо до границата с Либия. Според АФП стотици хора работят в нелегални златни мини.", "date": "2019.09.28", "title": "Трагедия в златна мина в Чад"}
{"url": "https://news.bg/disasters/vzriv-v-tseh-za-pirotehnika.html", "text": "Най-малко двама души загинаха в петък при експлозия в пиротехнически цех в Идалго, Централно Мексико. Това съобщи \"Телевиза\".Властите изпратиха няколко спасителни екипа и лекари, които да помогнат на пострадалите. На кадрите, публикувани от канала, се вижда, че дебела колона от бял дим се издига на няколко десетки метра над мястото на експлозията.През декември 2016 г. експлозията и последвалият пожар унищожиха един от най-големите пиротехнически пазари в Мексико, разположен в община Тултепек в щата Мексико. 42 души станаха жертва на трагедията, десетки бяха ранени.", "date": "2019.09.28", "title": "Взрив в цех за пиротехника"}
{"url": "https://news.bg/world/maduro-pristignaha-dva-samoleta-ruski-savetnitsi.html", "text": "Два самолета с руски специалисти пристигнаха във Венецуела, за да осигурят военно-техническа поддръжка. Това съобщи в петък президентът на страната Николас Мадуро.\"Преди няколко дни два самолета кацнаха с персонал, осигуряващ военно-техническа поддръжка. Те са във Венецуела. Тези, които пристигнаха в началото на годината напуснаха, пристигна нов екип\", каза той по време на реч, излъчена в \"Туитър\".В края на март вестникът \"Ел Комерсио\" съобщи, че самолетите Ан-124 и Ил-62 с руски войски и 35 тона товар пристигат на 23 март на летището в Каракас. Председателят на Конституционното събрание на Венецуела Диосдадо Кабело потвърди пристигането на два самолета от Руската федерация.Тогава говорителката на руското външно министерство, че специалисти от Русия пристигат във Венецуела в стриктно съответствие с конституцията на републиката. Както подчерта Захарова, \"присъствието на руски специалисти във Венецуела се регулира от споразумение между правителството на Руската федерация и правителството на Венецуела за военно-техническо сътрудничество, подписано през май 2001 г. и своевременно преминаване на необходимите процедури за ратификация в двете държави\".", "date": "2019.09.28", "title": "Мадуро: Пристигнаха два самолета руски съветници"}
{"url": "https://news.bg/world/ne-se-bezpokoya-ot-namesa-na-rusiya-nie-se-mesim-v-drugi-darzhavi-kazal-tramp-pred-lavrov.html", "text": "Президентът на САЩ Доналд Тръмп заявил пред двама руски дипломати на , че не е обезпокоен от намеса на Русия на изборите в САЩ, съобщава \"Ройтерс\", позовавайки се на статия на вестник \"Вашингтон пост\".Информацията е принудила представители на Белия дом да ограничат достъпа до направените коментари по време на срещата.\"Вашингтон пост\" пояснява, позовавайки се на източници, че достъпът до съобщението от срещата на Тръмп с руския външен министър Сергей Лавров и тогавашния посланик на Русия Сергей Кисляк е бил ограничен само до няколко представители, за да не се разкриват публично коментарите на президента.Белият дом не е отговорил на молба на \"Ройтерс\" за коментар.По-рано американски медии съобщиха, че  на президента Доналд Тръмп с лидерите на Русия и Саудитска Арабия. като противоречива, след като беше съобщено, че американският лидер е разкрил строго секретна информация за планирана операция срещу ДАЕШ (\"Ислямска държава\").По отношение на казуса с намесата на изборите, президентът на САЩ казал пред двамата дипломати, че не е обезпокоен от намеса на Русия на изборите, защото Вашингтон прави същото в други държави, пише \"Вашингтон пост\".Този месец американски медии съобщиха, че . По-късно беше разпространена информация, че се отнася за  Конкретно става въпрос за разследване на връзките на сина на Джо Байдън, Хънтър Байдън, с украинската енергийна компания \"Бурисма.Конгресът Сигналът е в основната на процедурата по импийчмънт,  след публикуването на информация, че Тръмп се е опитал да притисне украинския президент Владимир Зеленски да разследва семейство Байдън. В сряда беше ", "date": "2019.09.28", "title": "Не се безпокоя от намеса на Русия, ние се месим в други държави, казал Тръмп пред Лавров "}
{"url": "https://news.bg/world/izvanredno-katsane-na-samoleta-na-premiera-na-pakistan-v-sasht.html", "text": "Извънредно кацане на самолета на премиера на Пакистан в САЩ, съобщава пакистанската телевизия Geo TV.Самолетът с министър-председателя Имран Хан и водената от него делегация излетял за Пакистан, но бил принуден да се върне в Ню Йорк заради технически проблем. Според разпространяваната информация проблемът е установен, докато самолетът е бил близо до Торонто. Самолетът е бил принуден да вземе разстоянието от 700 километра до Ню Йорк. Хан е останал още една нощ в Ню Йорк до оправяне на проблема на самолета.Пакистанският лидер беше на едноседмично посещение в САЩ, където се срещна с няколко световни лидери и се", "date": "2019.09.28", "title": "Извънредно кацане на самолета на премиера на Пакистан в САЩ"}
{"url": "https://news.bg/world/pozhar-evakuira-gratski-feribot-s-nad-500-dushi-na-borda.html", "text": "Пожар на ферибота \"Olympic Champion\" доведе до евакуацията на всички 538 пътници на гръцкото пристанище Игуменица тази сутрин. Огънят е овладян, съобщиха от гръцката брегова охрана, цитирана от \"Катимерини\".Всички пътници са евакуирани безопасно.Пожарът е възникнал в отсека за автомобили и е погасен от екипажа.Властите поясниха, че корабът с 32 000 тона водоизместимост, който може да транспортира над 1800 пътници, е плавал от Патра за Венеция.Не е ясна причината за пожара.Според агенция АМНА на ферибота е имало също 75-членен екипаж и 293 автомобила.Пожарът е възникнал малко след отплаването на ферибота от Игуменица за Венеция. Корабът веднага се е върнал на пристанището в 07,20 часа местно време.", "date": "2019.09.28", "title": "Пожар евакуира гръцки ферибот с над 500 души на борда"}
{"url": "https://news.bg/bulgaria/protest-na-meditsinski-sestri-v-karlovo.html", "text": "Протест на медицински сестри в Карлово. Те настояват за по-високи заплати, информира БНР.Сега възнагражденията на сестрите са между 720 и 750 лева.Шест сестри от детското отделение на Общинската болница подадоха на 13 септември предизвестия за напускане. Подкрепиха ги трима лекари от същото отделение. Ръководството на болницата обяви, че заплатите ще бъдат увеличени от 1 октомври със 100 лева, като всеки месец ще има и допълнително материално стимулиране. Сестрите обаче настояват минималната заплата да бъде фиксирана на 950 лева.Към протеста се присъединиха медицински сестри от София, Пазарджик, Кърджали и Пловдив.Днес КНСБ ще оповести подробности за подготвян от тях национален протест на лекарите и специалистите по здравни грижи.Здравният министър Кирил Ананиев увери, че догодина ще има Стана ясно, че заедно със старшата сестра и няколко санитари са подали колективни оставки.", "date": "2019.09.28", "title": "Протест на медицински сестри в Карлово"}
{"url": "https://news.bg/world/15-dushi-sa-raneni-pri-atentat-na-izborite-v-afganistan.html", "text": "Най-малко 15 души са ранени при бомбено нападение в южния афганистански град Кандахар до избирателна секция. Атаката е извършена два часа след началото на президентските избори в Афганистан, информира АФП, позовавайки се на директор на болница.Местните власти съобщават за няколко малки експлозии до секции на други места в страната.Талибаните се опитват да осуетят изборите, които се провеждат при изключително засилени мерки за сигурност. Екстремистите предупредиха преди дни, че планират атаки срещу избирателни секции.Основните кандидати на вота са президентът Ашраф Гани и ръководителят на изпълнителната власт Абдула Абдула.\"Мирът е първото желание на народа ни\", коментира Гани, след като гласува в средно училище в Кабул.\"Нашата пътна карта за мир е готова, искам народът да ни даде разрешение и легитимност, за да търсим мир\", добави той.Кабул е под частична блокада от афганистанската армия и полиция. Улиците са наводнени с войници. Не се допускат камиони, за да се предотвратят евентуални бомбени атаки.9,6 милиона афганистанци имат право на глас, но много са изгубили надежда след 18-годишна война.Гани и Абдула обявиха победа на изборите през 2014 г., което доведе до конституционна криза и принуди тогавашния президент на САЩ Барак Обама да настоява за компромис.Четвъртите президентски избори в Афганистан започнаха в 07,00 часа. В страната има 5000 избирателни секции. Властите не успяха да отворят стотици секции заради нестабилната ситуация и липса на охрана.Вътрешното министерство съобщи, че 72 000 войници ще охраняват секциите.Гласуването ще приключи в 15,00 часа (10,30 часа по Гринуич).", "date": "2019.09.28", "title": "15 души са ранени при атентат на изборите в Афганистан"}
{"url": "https://news.bg/politics/manolova-sofiya-ne-mozhe-da-iztarpi-zhazhda-za-vlast-i-zadkulisie.html", "text": "Бившият национален обществен защитник, а сега кандидат за кмет на София Мая Манолова официално откри предизборната си кампания за пред журналисти и граждани. Това стана от специално издигната шатра пред Националния дворец на културата, която е и щаб на кампанията.\"Кампанията за местните избори започна и това се вижда не просто защото контейнерите с боклук преливат, както видяхме днес, а се изливат върху главите ни лъжи, върху всеки един от кандидатите, които са срещу сегашната власт\", заяви Манолова при официалното откриване на кампанията.\"От мен се очаква да кажа нещо приповдигнато, защото предизборната кампания започва, но няма да го направя, защото няма да бъде истината\", каза Манолова. Истината е, че кампанията започна отдавна. Подадох си оставката като омбудсман и го обявих публично, добави тя. Според нея се разбира, че кампанията е започнала по лъжите, които излива днешната власт.По думите на Манолова, тя не иска да казва, че нищо не се е променило, защото са се променили улиците, паднали са границите, откриват се нови звезди и светът стремглаво е хукнал напред. Според нея обаче едно нещо остава същото - жаждата за власт на всяка цена, с всякакви средства, през мерзости, съсипване на човешки съдби и нежеланието на хората за такава власт.Тя посочи, че София не е град, който може да изтърпи такава власт и такова задкулисие. Столицата и нейните граждани не понасят двуличеито и фалша, обобщи бившият национален защитник\"За какво е такава власт - за разпределение на поръчки, сваляне на фоторепортери или журналисти? Кому е нужна тази власт? На госпожа Фандъкова, едва ли, а на кръга, който стои за нея\", атакува Манолова управляващите.Тя даде пример с работата си като омбудсман, защото всички приемали за нормално да стои до майките, да защитава миньорите, да подкрепя пенсионерите, да бъде до хората. \"Какво се промени за тези дни?\" - запита бившият национален защитник. По думите й властта смята, че го е правила със задни мисли.\"Мая Манолова си е същия човек, не е фалшива и лицемерна. Променят се тези, които искат да си запазят властта. Няма смисъл да се харчат пари, да се харчи алчност и подлост. Няма смисъл срещу мен да се излива всичко от когото и да е, защото гражданите на София имат и знаят своите предпочитания. Те знаят какво искат и кого харесват, какво трябва да се направи, за да може София да бъде такава за каквато си я представят\", каза кандидатката за кметския пост в столицата.Манолова предложи да се премине през кампанията за местните избори с любов към хората. Нека не се променяме, призова тя и допълни, че може да се направи кампания с идеи и мечти в каква София искаме да живеем. \"Решение има и то е в нашите ръце, а не в техните джобове\", подчерта Манолова и благодари на всички, които са дошли при нея за откриването на официалната й предизборна кампания.\"Заедно с усмивка и настроение ще стигнем до края на кампанията и ще управляваме София заедно, честно и почтено\", завърши Манолова.От своя страна председателят на Инициативния комитет Никола Вапцаров изтъкна, че зад него стои \"цяла рота\" и \"армия от над 60 човека\", които са обявили подкрепата си за Мая Манолова, защото тя е подала ръка, както на него, така и на другите, помогнала е за разрешаването на някаква трудност. \"Аз съм тук да й подам на нея ръка, не толкова, защото тя има нужда от мен, а София има нужда от нея. Затова ние сме тук да я подкрепим\", обеща Вапцаров.\"Г-жа Манолова е нашият избор за кмет на София. Като омбудсман тя превърна институцията на машина за решаване на проблемите. За това сега ние от Инициативния комитет смятаме, че тя трябва да вдигне топката и да приложи същия модел на управление в Столичната община. Манолова не дели хората на големи и малки, а работи за разрешаване на проблемите на обществото\", подчерта Никола Вапцаров. Той иска Манолова да разбие модела на управление, който е създаден през последните години, тухла по тухла. Вапцаров призова хората да помогнат с гласа си Манолова да спечели местните избори.", "date": "2019.09.28", "title": "Манолова: София не може да изтърпи жажда за власт и задкулисие"}
{"url": "https://news.bg/bulgaria/pozharat-v-dunarit-e-nepalno-potushen.html", "text": "Пожарът, който избухна вчера във военния завод \"Дунарит\" край Русе, вече е напълно потушен, предаде БНТ. Към момента не са установени тлеещи огнища, както и замърсяване на въздуха.Причините за  се изясняват от Окръжната прокуратура в Русе.Основната версия, по която се работи, е техническа неизправност, потвърди и вътрешният министър Младен Маринов. Разговаряно е с работниците, които са били в цеха, за да се изясни точно какво е причинило инцидента.Собственикът на военния завод Емилиян Гебрев отхвърля вероятността пожарът да е умишлен. Според него пламъците са избухнали заради дефект в стара производствена машина.На мястото на изгорелия цех с тротил ще бъде построен нов, по-модерен. Производството в завода ще бъде възобновено още в понеделник, за да бъдат спазени сроковете на поръчките.Вече е направен оглед на щетите.\"Опушени стени, деформиран покрив, там, където е горяло, грубо също някакво оборудване е опушено и повредено. Може би част от носещите елементи също са поддали, но всичко това е поправимо.\" - коментира Петър Петров, изпълнителен директор на \"Дунарит\" АД.За да не спира работата, производството ще се разпредели в други помещения на завода. След новината за потушаването на пожара, в съседното село Николово хората са по-спокойни.Местните хора се надяват мерките за сигурност във военния завод наистина да са железни, за да не се повтори трагедията от преди 26 години, когато при взрив в \"Дунарит\" загинаха петима души.Очаква се огледът на разследващите органи да започне най-рано в понеделник.", "date": "2019.09.28", "title": "Пожарът в „Дунарит“ е непълно потушен"}
{"url": "https://news.bg/int-politics/kongresat-zadalzhi-mayk-pompeo-da-predade-dokumentite-za-kontaktite-s-ukrayna.html", "text": "Американският Конгрес задължи държавния секретар Майк Помпео да предостави документите за контактите на Белия дом с Украйна. Това става ясно от изявление на три ресорни комисии на Камарата на представителите.Призовката към Помпео е издадена в рамките на  на президента Доналд Тръмп и евентуален отказ от страна на държавния секретар би представлявал \"възпрепятстване на разследването на Камарата на представителите\", се казва в документа.И в трите комисии - по външните работи, по разузнаването и по надзора демократите имат мнозинство.През близките седмици пред тях ще дадат показания петима служители на Държавния департамент, сред които са бившият посланик на САЩ в Украйна Мари Йованович, досегашният специален представител на САЩ за Украйна Кърт Волкър и посланикът на САЩ в ЕС Гордън Сондленд.По-рано през тази седмица председателят на камарата Нанси Пелоси обяви, че подкрепя процедура по импийчмънт срещу Тръмп, след като американският лидер е притискал от президента на Украйна Владимир Зеленски да разследва семейството на политическия му опонент и вероятен съперник за Белия дом Джо Байдън. На 26.09.20 беше През миналата седмица американски медии съобщиха, че . По-късно беше разпространена информация, че се отнася за  Конкретно става въпрос за разследване на връзките на сина на Джо Байдън, Хънтър Байдън, с украинската енергийна компания \"Бурисма\"В разговора си със Зеленски Тръмп повтаря 8 пъти желанието си Украйна да разследва сина на Байдън. ", "date": "2019.09.28", "title": "Конгресът задължи Майк Помпео да предаде документите за контактите с Украйна"}
{"url": "https://news.bg/world/nad-200-000-protestiraha-v-honkong.html", "text": "Между 200 и 300 хиляди демонстранти се включиха в митинг в парка Тамар в бизнес зоната на Хонконг, съобщи пред Radio Television Hong Kong (RTHK) Джими Шъм, активист на движението Фронт за граждански права на човека. Масовата акция беше посветена на петата годишнина от протестите Occupy Central, които през 2014 г. станаха известни и като \"Революцията на чадърите\".Полицията употреби водни оръдия и сълзотворен газ, за да разпръсне гражданите.В съботния ден, в 19:15 ч. местно време организаторите започнаха да излъчват видеозаписи с ключови моменти от протестите срещу законопроекта за екстрадицията, който отприщи вълна от недоволство.Множеството скандираше лозунги в подкрепа на своите искания. Паметта на активистите, които сложиха край на живота си в знак на протест срещу политиката на китайските власти, беше почетена с минута мълчание.Припомняме, протестиращите издигнаха пет основни искания. Освен отмяната на закона за екстрадицията, те настояват да бъдат освободени арестуваните участници в масовите акции, протестите от 12 юни да не бъдат наричани \"масови безредици\", да се разследват проявите на полицейско насилие, да се проведат преки избори за местната администрация и за законодателната власт. Демонстрантите настояват всички пет искания да бъдат изпълнени.Акцията в парка Тамар приключи преждевременно - около час след началото си.", "date": "2019.09.28", "title": "Над 200 000 протестираха в Хонконг"}
{"url": "https://news.bg/politics/vzrivove-v-izborniya-den-v-afganistin-petima-dushi-sa-ubiti.html", "text": "В Афганистан завърши гласуването на  за президент. След началото на изборния ден избухнаха няколко взрива в избирателни секции, при които загинаха най-малко петима души. Десетки бяха ранени, предаде \"Свободна Европа\".Отговорността за терористичните актове беше поета от талибаните, които не признават легитимността на афганистанското правителство. Непосредствено преди вота те  и призоваха гражданите да не гласуват.В страната бяха отворени над 5000 секции. Сред основните кандидати за президентския пост са действащият държавен глава Ашраф Гани и премиерът Абдула Абдула.Това са четвъртите президентски избори след падането на режима на талибаните през 2001 г.", "date": "2019.09.28", "title": "Взривове в изборния ден в Афганистин, петима души са убити"}
