{"url": "https://news.bg/crime/burgaskiyat-sad-ostavi-v-aresta-mazha-ubil-saprugata-si-s-chuk.html", "text": "Бургаският окръжен съд остави в ареста 72-годишния Манол М., който уби с чук съпругата си Яна, съобщи в. По искане на прокуратурата беше наложена най-строгата мярка за неотклонение - \"задържане под стража\". Заседанието се проведе при закрити врати.Манол М. е обвинен, че на 19 октомври, в бургаския квартал \"Сарафово\", умишлено е причинил смъртта на своята съпруга. Той й е нанесъл множество удари с чук в главата, довели до тежка черепно-мозъчна травма.Според държавното обвинение убийството е извършено по особено мъчителен за жертвата начин и с особена жестокост. Той може да се укрие или да извърши ново престъпление, ако е с по-лека мярка, смята прокуратурата.Определението може да бъде обжалвано пред апелативен съд.Известно е, че Манол М. страда от психично заболяване и шест пъти се е лекувал в специализирана болница. Последно е бил на лечение в Центъра за психично здраве през 2016 г.", "date": "2018.10.22", "title": "Бургаският съд остави в ареста мъжа, убил съпругата си с чук"}
{"url": "https://news.bg/politics/70-ot-saytovete-se-proveryavat-za-detska-pornografiya.html", "text": "70% от интернет трафика в България се филтрира за ефективно противодействие на разпространението на сайтове, съдържащи порнографски материали с деца. Това е резултат от сътрудничеството между МВР и българските телекоми, които използват системата \"Спаси дете\".Тя е създадена по съвместен проект между правоохранителните власти на България и Норвегия през 2015 г.През изминалите 3 години благодарение на \"Спаси дете\" са филтрирани са над 3 000 000 заявки за посещения към повече от 30 000 интернет страници, които са обявени за сайтове със съдържание на материали детска сексуална експлоатация.През месец април тази година, отдел \"Киберпрестъпност\" са предоставили безплатно системата на своите колеги в Латвия.Към момента в Латвия над 50% от интернет трафика се филтрира за материали, съдържащи онлайн детска сексуална експлоатация.От МВР съобщиха, че от днес още един телеком влиза в сътрудничество с МВР в борбата с киберпрестъпносттаМинистърът на вътрешните работи Младен Маринов и управителят на \"NET 1\" Петър Ризов подписаха официално споразумение за съвместна работа в борбата с онлайн разпространението на материали, представляващи сексуална експлоатация на деца.Отдел \"Киберпрестъпност\" на ГДБОП води преговори за предоставяне на системата \"Спаси дете\" и на Великобритания и Украйна.", "date": "2018.10.22", "title": "70% от сайтовете се проверяват за детска порнография"}
{"url": "https://news.bg/int-politics/osadiha-na-dve-godini-i-polovina-zatvor-bivsh-harvatski-premier.html", "text": "Бившият хърватски премиер Иво Санадер получи две години и половина затвор за корупция, съобщи Ройтерс.Санадер взел подкуп от австрийската банка Hypo Alpe Adria по време на войната от 1991 до 1995 година.Санадер е отхвърлил  обвинението като се мотивирал политически, не е бил задържан и е напуснал съда, без да направи изявление.Адвокатът му, Ядранка Слокович, заявила, че вече е прекарал повече от този период в ареста и ще обжалва.Съдията пояснил, че Санадер е получил 557,13 милиона долара от Хипо, когато е бил заместник-министър на външните работи - акт, който според нея е възлизал на военни печалби.След това той улеснил процедурата банката да отпусне заем на Хърватия за закупуване на сгради за посолства и консулства, добави съдията в изявление по държавната телевизия.Санадер, който става премиер от 2003 до 2009 г., първоначално е бил осъден и вкаран в затвора по случая през 2012 г. - тогава присъдата беше отхвърлена преди три години, след като Конституционният съд заяви, че е бил отказан за справедлив процес.В края на съдебния процес съдът нареди на Санадер да върне подкупа на държавата. Санадер е обвинен и в подкуп от унгарската енергийна група MOL през 2008 г., с цел да получи господстващо положение в хърватската енергийна фирма INA.Главният изпълнителен директор на MOL Золт Хернади също е обвинен и ще бъде съден задочно.Санадер и Хернади са отрекли всяко неправомерно действие по този случай.", "date": "2018.10.22", "title": "Осъдиха на две години и половина затвор бивш хърватски премиер"}
{"url": "https://news.bg/world/nay-vazrastniyat-prezident-v-afrika-specheli-sedmi-mandat.html", "text": "Държавният глава на Камерун Пол Бия, най-възрастният президент в Африка, лесно спечели седми мандат, след като Конституционният съд отхвърли всички изборни жалби, информира АП.Анализатори предупреждават, че страната ще бъде изправена пред размирици, ако Бия, който ще бъде на 92 г., когато завърши новия седемгодишен мандат, не подготви Камерун след дългогодишно управление.В големите градове има засилено военно присъствие, тъй като правителството забрани всички демонстрации на опозицията.Пол Бия спечели изборите с гласовете на 71% от избирателите. Морис Камто получи 14%. Изборите се проведоха на 7 октомври. Избирателната активност е 53 на сто.85-годишният Бия управлява страната от 1982 г.", "date": "2018.10.22", "title": "Най-възрастният президент в Африка спечели седми мандат"}
{"url": "https://news.bg/regions/avariya-navodni-stolichen-mol.html", "text": "Авария наводни столичен мол.Любителски материали в социалните мрежи показват, че един от етажите на търговския център \"The Mall\" е наводнен. Водата обаче се стичала и към другите етажи на мола.Според очевидци става въпрос за спукана тръба в няколко магазина.Видеоматериали в \"Фейсбук\" групата \"Забелязано в София\" показват как голямо количество вода се излива от тавана на магазин.Електричеството в някои от обектите в спряно и има неработещи ескалатори.От търговския център потвърждават за аварията, но отказват коментар засега.", "date": "2018.10.22", "title": "Авария наводни столичен мол"}
{"url": "https://news.bg/world/makedonskite-deputati-podkrepili-sdelkata-s-gartsiya-pod-zasilena-politseyska-zashtita.html", "text": "Министърът на вътрешните работи на Македония съобщи, че депутатите, гласували в подкрепа на споразумението с Гърция за промяна на името, са под засилена полицейска защита, информира АП.Министър Оливер Спасовски заяви, че всички 80 депутати, подкрепили стартиране на процеса по изменение на конституцията за приемане на името Северна Македония, получават допълнителна защита, след като няколко депутати и техните семейства са получили смъртни заплахи.Правителството получи подкрепа и от депутати от опозицията. От ВМРО-ДПМНЕ твърдят, че на най-малко трима депутати е предложен подкуп.", "date": "2018.10.22", "title": "Македонските депутати, подкрепили сделката с Гърция, под засилена полицейска защита"}
{"url": "https://news.bg/world/turchin-zvanyal-na-politsiyata-45-000-pati-za-edna-godina-zaplashen-ot-5-g-zatvor.html", "text": "Когато си самотен и няма на кого да се обадиш освен на полицията. Турски гражданин може да бъде осъден на пет години затвор, тъй като е телефонирал на полицията 45 210 пъти за една година, съобщава \"Хюриет\".Турският вестник \"Сабах\" пише, че 55-годишният Шереф Джан от Истанбул ще бъде съден за възпрепятстване работата на полицията, тъй като е прекалил с обажданията към спешен телефон 155.Джан разказал пред полицията, че е звънял на спешния телефон, тъй като е искал да разговаря с някого.\"\", казал той.Въпреки че съжалява за стореното, той може да бъде осъден до пет години затвор от съда в турския град.", "date": "2018.10.22", "title": "Турчин, звънял на полицията 45 000 пъти за една година, заплашен от 5 г. затвор"}
{"url": "https://news.bg/politics/ninova-ako-borisov-ne-poiska-ostavkata-na-simeonov-tryabva-da-si-hodyat-vsichki.html", "text": "Думите на Борисов, че ако поиска оставката на Валери Симеонов, правителството ще падне, са по-цинични дори от тези на Симеонов за децата с увреждания и техните майки. Това заяви в Стара Загора лидерът на БСП Корнелия Нинова.По-рано днес премиерът Борисов коментира от Обединените арабски емирства, където е на посещение, че  и в страната ще настъпи хаос.Според червения лидер с тези думи премиерът припознава думите на Валери Симеонов и застава на същата позиция.Нинова посочи и че Борисов \"отново погазва всякакви конституционни и демократични правила\" с думите си, че ако падне сегашното правителство и президентът Радев назначи служебно правителство, в страната ще настъпи пълен хаос. По думите ѝ това е ред, установен от конституцията и законите на страната.\"Това не е хаос. Това се казва правова държава, граждански права, право на избор и така нататък\", коментира Нинова.\"Аз мисля, че по-голям хаос от това, в което се намира в момента страната, няма как да стане. Самият Борисов е направил най-големият хаос, така че да не ни плаши и да не плаши и народа\", категорична е социалистката.Тя допълни и че според нея \"нещата вече са в Красимир Каракачанов\". Той казал \"патриотите да се разберат помежду си, аз не мога\".\"Волен , сега е важно какво ще каже Краси Каракачанов, тоест вече Борисов прехвърля отговорността върху Краси Каракачанов, така че вече ще чакаме неговата дума\", тълкува Нинова.В заключение тя посочи, че намира това изказване за ужасяващо. Най-нормалното в случая било Валери Симеонов да се оттегли.\"Ако не иска той да го направи, още по-нормално е премиерът да го направи. Ако не го направи, значи се припознава и той в неговите думи. Това означава, че целият кабинет трябва да подава оставка\", допълни Нинова.", "date": "2018.10.22", "title": "Нинова: Ако Борисов не поиска оставката на Симеонов, трябва да си ходят всички"}
{"url": "https://news.bg/world/kim-chen-un-poharchil-usd4-mlrd-za-luksozni-stoki-ot-2012-g.html", "text": "Северна Корея е похарчила най-малко 4 милиарда долара за луксозни автомобили, часовници и бижута от 2012 г., когато Ким Чен-ун поема властта, показват данни на китайските митнически служби, пише вестник Chosun Ilbo.Луксозните стоки са закупени или за директна употреба от страна на управляващата фамилия, или като подарък, за да се купи лоялността на елита.През миналата година КНДР е похарчила 640,8 милиона долара за луксозни стоки въпреки международните санкции. Това е равнозначно на 17,8% от целия внос от Китай през миналата година, който е в размер на 3,7 милиарда долара.От 2012 до 2017 г. севернокорейският режим е похарчил 4,04 милиарда долара за луксозни стоки. 2 милиарда долара са похарчени за електроника, 1,4 милиарда долара за луксозни автомобили, 165 милиона долара за алкохол, 147 милиона долара за оптична техника, 52,5 милиона долара за козметика, 49 милиона долара за часовници, 48 милиона долара за кожени изделия, 47 милиона долара за палта, 37,6 милиона долара за килими, 36 милиона долара за луксозни лодки, 12,4 милиона долара за музикални инструменти и 7,11 милиона долара за бижута.", "date": "2018.10.22", "title": "Ким Чен-ун похарчил $4 млрд. за луксозни стоки от 2012 г. "}
{"url": "https://news.bg/society/protestat-na-maykite-prodalzhava-blokiraha-dondukov.html", "text": "Майки на деца с увреждания и граждани продължават протеста в София и още няколко града в страната с искане за оставката на вицепремиера Валери Симеонов.Протестиращите блокираха булевард \"Донкудов\" буквално минути преди 19 часа, информира БНР.Колите обръщат, за да се измъкнат от блокадата. Очаква се булевардът да бъде пуснат за движение всеки момент.Протестът продължава - развяват се черни знамена и плакати, на които пише: \"Валери - вън\", \"Срам ме е от вас\".Протестиращите скандират \"Оставка\".\"Волен Сидеров вече се разграничи. Оттук нататък остават Каракачанов и Борисов. Искрено се надявам да не се окаже толкова безкрайно незаменим този Валери Симеонов за тях. Наистина се надявам! Надявам се да има хора, които да бъдат в коалиция и да има материал в тази държава бе, хора. Не може Валери Симеонов да е незаменим. Ужасно би било, клето и тъжно\", заяви една от протестиращите пред общественото радио.\"Не искаме да живеем в държава, чиято стабилност се крепи на човек като Валери Симеонов\", казват още майките.Те отрекоха да са свързани с политически партии, още по-малко да са финансирани.Очаква се протестът да продължи до около 21.00 часа, а утре протестните действия продължават от 17.30 пред сградата на Министерски съвет.Припомняме, поводът за протеста на майките и гражданите е изказването на Симеонов, че протестиращите майки са \"кресливи жени, които спекулират с уж болните си деца\".Изказването беше направено след заседание на Национален съвет за тристранно сътрудничество на 16 октомври, вторник, по повод Закона за хората с увреждания.По-късно . в социалната мрежа Фейсбук. Също в мрежата Нинова каза на Борисов: \"\".По-рано днес майките на деца с увреждания излязоха на протест в няколко града в стараната с искане .Лидерът на \"Атака\" и председател на ПГ на патриотите пък поиска .По-късно Борисов коментира, че  и в държавата ще настъпи хаос.Този коментар пък стана повод лидерът на БСП Корнелия  и избира властта, вместо да подкрепи майките, болните деца и тяхното нещастие.Нинова каза, че ако Борисов не поиска оставката на Симеонов, то той самият и оглавяваното от него правителство трябва да подадат оставка.", "date": "2018.10.22", "title": "Протестът на майките продължава, блокираха \"Дондуков\""}
{"url": "https://news.bg/politics/karakachanov-pokanil-siderov-i-simeonov-na-koalitsionen-savet.html", "text": "Вицепремиерът и министър на отбраната Красимир Каракачанов е изпратил покани до двамата си партньори Волен Сидеров и Валери Симеонов за коалиционен съвет на малката коалиция \"Обединени патриоти\".Съветът на ОП е насрочен за утре, 23 октомври, от 14.30 часа, пише \"24 часа\", позовавайки се на БТА.Каракачанов обяснил, че на коалиционния съвет ще каже на партньорите си каквото има да им казва, след което щял да го каже и на медиите.Мястото на провеждане на съвета остава неясно, защото в противен случаи медиите нямало да оставят патриотите да работят.На въпроса дали ще носи своята синя каса, Каракачанов отговорил, че тя вече е изиграла ролята си.Каракачанов беше в НДК, където тази вечер се провежда представянето на киноспектакъла \"Бъди войник\". Той посочи, че не е редно да коментира тези политически въпроси пред униформените военни.Попитан дали ще снеме доверието си от Симеонов, както по-рано днес направиха от \"Атака\", той заяви, че никога не е коментирал неща пред медиите, преди да ги е коментирал директно с колегите си.Междувременно  пред Министерски съвет. Те блокраха временно бул. \"Дондуков\".Припомняме, поводът за протеста на майките и гражданите е изказването на Симеонов, че протестиращите майки са \"кресливи жени, които спекулират с уж болните си деца\".Изказването беше направено след заседание на Национален съвет за тристранно сътрудничество на 16 октомври, вторник, по повод Закона за След това . в социалната мрежа Фейсбук. Също в мрежата Нинова каза на Борисов: \"\".По-рано днес майките на деца с увреждания излязоха на протест в няколко града в стараната с искане .Лидерът на \"Атака\" и председател на ПГ на патриотите пък поиска .Премиерът Борисов също коментира темата от Обединените арабски емирства, където е на посещение. Той каза, че  и в държавата ще настъпи хаос.Този коментар пък стана повод лидерът на БСП Корнелия  и избира властта, вместо да подкрепи майките, болните деца и тяхното нещастие.Нинова каза, че ако Борисов не поиска оставката на Симеонов, то той самият и оглавяваното от него правителство трябва да подадат оставка.", "date": "2018.10.22", "title": "Каракачанов поканил Сидеров и Симеонов на коалиционен съвет"}
{"url": "https://news.bg/world/finlandkata-koyato-osadi-ruskite-trolove.html", "text": "Финландски съд произнесе присъди срещу двама руски тролове по обвинение в преследване и клевета срещу разследващата журналистка Джесика Аро, съобщава .Тя е израснала в страна, която често се нарежда на първо място в света по отношение на свобода на печата, Аро никога не е могла да предположи как това един ден ще се обърне срещу нея. През 2014 г. репортерката на общественото радио Yleisradio решава да научи повече за руската пропаганда, която се разпространява с нарастващи темпове във Финландия, особено в социалните мрежи. \"Смятах, че това е особено интересен феномен и че представлява заплаха за свободата на словото на финландците\", споделя Аро пред Дойче Веле. \"Исках да разбера до каква степен тези операции могат да оказват влияние. Бях зашеметена, когато разбрах колко огромен е ефектът им всъщност.\"Само че разследванията на Аро поставят в опасност самата нея. Тя започва да публикува събраната информация, включително от пътуване до Санкт Петербург, където прави интервюта със служители от т. нар. \"фабрика за тролове\", на които се плаща, за да създават фалшиви онлайн профили и да публикуват фалшиви истории. Реакцията от проруска страна е мигновена и ожесточена. Започва непрекъснат тормоз в социалните медии върху Аро, а атаките са особено преднамерени. Личните й медицински данни са оповестени публично, публикувани са изфабрикувани снимки, изобразяващи я по унизителен начин, многократно е обиждана и окачествявана като \"шпионка на НАТО.\" Всяко нейно движение бива следено, включително и когато отива на почивка в Тайланд. Аро разбира за това, когато вижда своя снимка онлайн, придружена от унизителни коментари.Заплахи извън ИнтернетТормозът придобива смразяващи нотки, когато към онлайн атаките, се прибавят и телефонни обаждания, придружени от звук на стрелящ пистолет. Някой ѝ изпраща съобщение, твърдящо, че е от баща й, починал всъщност преди двадесет години.\"Надявах се, че може би това някога ще свърши, но ставаше все по-лошо и по-лошо\", разказва Аро. \"Дори и приятелите ми започнаха да харесват и коментират тези отвратителни гадости по мой адрес, тогава забелязах огромното влияние на троловете\".Аро е особено шокирана от големия брой смъртни заплахи, които получава, включително и от човек, когото познава лично и за когото докладва на полицията. Но заплахите са толкова чести, разказва тя, че органите на реда никога не биха могли да разследват всички заплахи, дори и след установяване на тяхната сериозност. \"За съжаление нямам достатъчно ресурси, за да проследя всяка една и да проуча кой стои зад нея - дали е руски трол или финландски трол, повлиян от руски тролове, или пък реален човек, който може да бъде вкаран в затвора\", обяснява Аро.Въпреки огромните лични неприятности, Аро не се обезсърчава, тя продължава работата си по случая и получава Голямата награда за журналистика във Финландия. В един момент решава, че не е достатъчно само да разкрие механизмите на пропагандата, но и че трябва да се бори в съда срещу финландските \"доставчици\" на руска пропаганда - дългогодишният говорител на Москва Йохан Бакман и Иля Яничкин, основател и управител на прокремълския сайт MV-Lehti.В профила си във Фейсбук Бакман е описал ролята си като представител на \"Сепаратисткото движение в Донецк\", а освен това могат да се видят негови снимки, на които се ръкува със сирийския президент Башар Асад.Според обвинения на Аро, двамата мъже са я преследвали както онлайн, така и офлайн. Тя завежда срещу тях дело по обвинения в преследване, клевета и подбуждане към клевета. Междувременно финландски съд призна обвиняемите за виновни и произнесе присъдите: 22 месеца лишаване от свобода за Иля Яничкин и условна присъда от една година за Йохан Бакман.Репортери без граници подкрепиха Аро: \"Ние приветстваме този процес, който е много повече от показателен. Днес много журналисти са обект на преследване от страна на армиите от тролове, стремящи се да ги обезкуражат или да ги накарат да замълчат. Разчитаме, че финландската съдебната система ще изпрати ясно послание към онези, които тормозят журналисти онлайн\", се казва в изявление на организацията.Ясна границаФинландският председател на Репортери без граници Джармо Макела заяви пред ДВ, че тази присъда е изключително важна. Процесът ще насърчи властите да се борят срещу езика на омразата много по-активно, отколкото досега. Искаме да поставим ясна граница между свободното слово и езика на омразата, изтъкна той.Бен Нимо, старши сътрудник по информационна защита в лабораторията за цифрови криминалистични изследвания на Атлантическия съвет, споделя неговото мнение. \"Троленето е един от най-лошите аспекти в онлайн живота на журналистите. Това е ситуация, в която онлайн тормозът излиза извън контрол и в този случай Джесика Аро е била идеалната цел. Разследването показа порочността на кампанията срещу с нея, с която се целеше да бъдат унищожени кариерата и морала й.\"\"Тролове никнат в беззаконни пространства. Г-жа Аро бе първата журналистка, която информира за руската \"фабрика за тролове\" през ​​2015 г. Чудесно би било, ако нейният случай отбележи момента, в който законът задейства закриването на поне някои от тези фабрики\", добавя още Бен Нимо.Джесика Аро превърна интернет от злодей в благотворител. С помощта на различни дарители тя успя да събере над 30 000 долара, за да довърши журналистическо си разследване и да напише книга, озаглавена \"Империята за тролове на Владимир Путин\". Книгата ще бъде издадена през февруари идната година.", "date": "2018.10.22", "title": "Финландката, която осъди руските тролове"}
{"url": "https://news.bg/bulgaria/vasil-velev-reaktsiite-sreshtu-simeonov-pokazvat-bolno-obshtestvo.html", "text": "Реакциите срещу вицепремиера Валери Симеонов през последните дни показват, че обществото ни е много болно, заяви пред bTV председателят на Асоциацията на индустриалния капитал в България Васил Велев.\"Когато в XXI век в Европа неизлечимо болни деца се използват като копие или като знаме, и то под одобрителните възгласи на част от публиката, а тези, които казват, че това не е правилно, биват заклеймявани, това за нас говори, че обществото е много болно\", посочи Велев.По думите му, гражданите имат право на , но е недопустимо една група хора \"да уволнява и назначава\".Той допълни, че едни предсрочни избори означават държавата да не работи минимум половин година. \"Това се отразява лошо и на самите тези хора\", подчерта председателят на Асоциацията на индустриалния капитал.Той предупреди, че ако правителството бъде свалено, няма как да бъдат приети законопроектите, за които настояват майките.\"Ние застъпваме тезата, че в една демократична система органите за управление се избират на съответните избори\", уточни Велев.", "date": "2018.10.22", "title": "Васил Велев: Реакциите срещу Симеонов показват болно общество "}
{"url": "https://news.bg/crime/strelba-v-stolichniya-kvartal-yavorov.html", "text": "Сигнал за стрелба в столичния квартал \"Яворов\" е подаден тази вечер, съобщиха от МВР.Уточнява се, че са чути изстрели в района на ул. \"Бойчо войвода\". Според първоначалните данни, те са били възпроизведени от улицата в посока към офис.На място незабавно са се отзовали полицаи от СДВР. При инцидента няма пострадали.Сигналът е подаден към 20.15 часа, чрез тел. 112.От МВР съобщават, че се извършва оглед в района, предприети са оперативно-издирвателни дейности за установяване на извършителя.", "date": "2018.10.22", "title": "Стрелба в столичния квартал „Яворов“"}
{"url": "https://news.bg/int-politics/borisov-pristigna-s-ofitsialna-vizita-v-egipet.html", "text": "Министър-председателят Бойко Борисов пристигна на официално посещение в Египет, съобщиха от пресцентъра на правителството. Той беше посрещнат в столицата Кайро с почетен гвардейски шпалир лично от премиера на страната - Мустафа Мадбули, който е и министър на жилищното строителство и урбанизацията.Българската страна има интерес и би желала да види едно действително и трайно активизиране на политическия диалог с Египет, заяви Борисов по време на разговора си с Мадбули.Министър-председателят отбеляза, че българското правителство се стреми да поддържа интензивен политически диалог на всички нива с традиционните партньори на България в Близкия изток и Северна Африка. Той добави, че страната ни е готова да развива пълноценни и взаимно изгодни отношения с Египет във всички области от взаимен интерес - икономика, енергетика, земеделие, сигурност, туризъм, култура, образование и други. За тази цел е необходимо да бъдат очертани конкретни действия и практически стъпки за разширяване на сътрудничеството.Борисов изрази увереност, че с настоящата му визита в Кайро ще бъде постигнат конструктивен диалог по ключови теми от двустранен и регионален характер.Това е втората визита на български премиер в историята на двустранните ни отношения с Египет.Във вторник, 23 октомври, Бойко Борисов ще разговаря с президента на Египет Абдел Фатах ал Сиси. В продължение на разговорите им по време на 73-ата сесия на Общото събрание на ООН, двамата ще обсъдят активизиране на двустранните отношения и задълбочаване на сътрудничеството във всички области от взаимен интерес.В делегацията, ръководена от премиера Борисов, са вицепремиерът и министър на външните работи Екатерина Захариева и министърът на финансите Владислав Горанов.", "date": "2018.10.22", "title": "Борисов пристигна с официална визита в Египет"}
{"url": "https://news.bg/int-politics/tramp-yadreniyat-ni-arsenal-shte-raste-dokato-drugite-ne-doydat-na-sebe-si.html", "text": "САЩ ще разширяват ядрения си арсенал докато държавите не се вразумят, заяви американският президент Доналд Тръмп.По думите му, това ще продължи дотогава, докато другите страни \"не дойдат на себе си\", предаде CNN.\"Тази заплаха е адресирана към когото искате - Китай, Русия, към всички, които искат да играят тази игра...\" - коменитра Тръмп.По думите му, Русия нарушава духа на договора и самия договор.Припомняме, Тръмп обяви, че САЩ ще  от Договора за ликвидиране на ракетите със среден и малък обсег на действие, подписан през 1987 год. от Роналд Рейгън и Михаил Горбачов.По-рано днес съветникът на Тръмп по националната сигурност Джон Болтън разговаря в Москва със секретаря на Съвета за сигурност на Русия - Николай Патрушев. Двамата са обсъдили договорите в сферата на въоръжаването.", "date": "2018.10.22", "title": "Тръмп: Ядреният ни арсенал ще расте докато другите не дойдат на себе си"}
{"url": "https://news.bg/world/varhovniyat-sad-na-polsha-naredi-na-sadiite-da-se-varnat-sled-reshenieto-na-evrosada.html", "text": "Председателят на Върховния съд на Полша нареди на преждевременно пенсионираните съдии да се върнат на работа, след като , информира ДПА.Всички съдии, които са принудени от закона да се пенсионират, им е наредено да се върнат на позициите си, обяви Малгожата Герсдорф.Говорителят на съда Михал Ласковски съобщи, че няколко съдии са се върнали на работа още днес.Европейската комисия се обърна към евросъда, тъй като смята, че новият закон, приет през април, е в нарушение на основните ценности на ЕС. Брюксел и Варшава са в спор от 2015 г. заради въведени от консервативното правителство на Полша съдебни реформи, които поставят съда под огромно политическо влияние. Според една от промените възрастта за пенсиониране на съдиите от Върховния съд е намалена от 70 на 65 г. Тази мярка доведе до преждевременното пенсиониране на повече от 23 съдии от началото на юли, включително и Герсдорф.Базираният в Люксембург европейски съд все още трябва да вземе решение дали полската реформа е в нарушение на правилата на ЕС - процес, който може да отнеме седмици или месеци.", "date": "2018.10.22", "title": "Върховният съд на Полша нареди на съдиите да се върнат след решението на евросъда"}
{"url": "https://news.bg/education/mon-ne-obuchava-pedagozi-na-romski-ezik.html", "text": "Не са верни публикациите и коментарите в социалните мрежи, че Министерството на образованието и науката (МОН) провежда задължително под каквато и да е форма обучение на педагози за начална педагогика с ромски език. Това пише в прессъобщение на ведомството.Сега специалност \"начална училищна педагогика с ромски език\" няма в нито едно от висшите училища в страната, уверяват от МОН.Такава специалност обаче е имало във Великотърновския университет между 2004 и 2009 година. Тя е била закрита в съответствие със становище на Националната агенция за оценяване и акредитация.Според МОН цитираната в социалните мрежи платформа позволява на преподавателите да запишат специалността, която са придобили в рамките на своето висше образование. В списъка присъствала и въпросната специалност, както и всички останали предагогически специалности, изучавани във висшите училища в страната.Наличието на \"начална училищна педагогика с ромски език\" в платформата гарантира правото на завършилите тази специалност през годините, когато е имало такава, също да имат достъп и да се включат в различните обучения за допълнителна квалификация, обясняват от МОН.В платформата педагозите могат да кандидатстват за придобиване на допълнителна квалификация, но такава по \"начална училищна педагогика с ромски език\" не е предвидена и не предстои да се провежда.\"\", допълват от просветното министерство.", "date": "2018.10.22", "title": "МОН не обучава педагози на ромски език"}
{"url": "https://news.bg/crime/i-espch-otkaza-obezshtetenie-na-hotelier-stroil-varhu-svlachishte.html", "text": "Български бизнесмен няма да получи обезщетение от държавата, за повредения си хотел на Черноморието. Решението е на Европейския съд по правата на човека.Варненският бизнесмен Владимиров загуби делото, което заведе срещу държавата с обвинението, че не е предприела необходимите мерки, за да предотврати вреди върху собствеността му. Става въпрос за хотел и ресторант, които Владимиров строи на земя в свлачищен район до спирка \"Журналист\", въпреки че за свлачището е известно още от 1972 г.През 2005 г. и 2008 г. свлачището се активизира и поврежда сериозно постройките.Владимиров завежда иск по Закона за отговорността на държавата и общините за вреди (ЗОДОВ) за вреди, претърпени поради непредприемане от националните власти на укрепителни действия в района. Искът е отхвърлен с окончателно решение на Върховния административен съд (ВАС) с мотива, че претърпените вреди не са пряко свързани с твърдението за бездействие на държавата, а с естествените природни процеси.По-късно Владимиров се обръща и към ЕСПЧ с искане да получи обезщетение от държавата в размер на 607 710 евро - 582 710 евро за претърпени загуби и пропуснати ползи и още 25 000 евро за неимуществени вреди.Жалбата на бизнесмена обаче е сметната за необоснована.Съдът отбелязва, че за разлика от случаите на имуществени вреди, които са настъпили в резултат на инциденти, свързани с рискови човешки дейности, при случаи на природни бедствия извън човешкия контрол, държавата не е задължена да предприема толкова сериозни мерки. Нещо повече, при закупуването на земята Владимиров е бил осведомен за свлачищните процеси и е следвало сам да прецени риска за инвестициите си.ЕСПЧ се съгласява и с изводите на националните съдилища, че вредите са причинени от бедствието и биха могли да настъпят дори след укрепване от страна на държавните власти.", "date": "2018.10.22", "title": "И ЕСПЧ отказа обезщетение на хотелиер, строил върху свлачище"}
{"url": "https://news.bg/world/tramp-vini-liderite-na-kongresa-ako-republikantsite-izgubyat-izborite.html", "text": "Ако Демократическата партия на САЩ спечели мнозинство в Камарата на представителите на частичните избори през ноември, президентът Доналд Тръмп лично ще държи под отговорност лидера на мнозинството в Сената Мич Макконъл и лидера на мнозинството в долната камара Пол Райън.Информацията съобщава \"Политико\", позовавайки се на двама източници.Въпреки че президентът каза на митинг в Мисури, че \"те гласуват за него\" на предстоящите избори, източниците подчертаха, че Тръмп вижда президентския вот през 2020 г. като \"реалните избори\".\"\", коментира Тръмп лидерите на двете камари на Конгреса.Съветник на конгресмен от Републиканската партия, който е близък до администрацията на американския лидер, разкри, че се очаква Белият дом да каже нещо като \"Пол Райън избра да бъде неспособен председател вместо да напусне, с което опропасти шанса на Конгреса да направи няколко неща преди ноември\".", "date": "2018.10.22", "title": "Тръмп вини лидерите на Конгреса, ако републиканците изгубят изборите"}
{"url": "https://news.bg/crime/kmetat-zhatvar-na-kanabis-ostava-v-aresta-za-postoyanno.html", "text": "Кметът на врачанското село Добруша Ивайло Илиев, който беше хванат заедно с общински съветник от Криводол да бере , остава в ареста за постоянно, съобщи \"\".Районният съд във Враца е уважила иска на прокуратурата за налагането на най-тежката мярка за неотклонение спрямо кмета на селото.Ивайло Илиев беше хванат на 9 октомври да прибира реколта от нива с канабис в землището на село Добруша. С него тогава беше и общинският съветник от ДПС в община Криводол Ивайло Вълков. Вторият е с мярка за неотклонение \"домашен арест\".Срещу двамата е повдигнато обвинение за отглеждане на марихуана.В кметската канабисова плантация бяха открити 137 стръка канабис, засадени в саксии и кошчета, които бяха вкопани в почвата. Властите иззеха 76 килограма зелена маса и около 800 грама сух канабис, готов за разпространение.", "date": "2018.10.22", "title": "Кметът жътвар на канабис остава в ареста за постоянно"}
{"url": "https://news.bg/politics/mareshki-vizhda-karakachanov-platno-zad-simeonov.html", "text": "\"Вицепремиерът Красимир Каракачанов стои плътно зад колегата си Валери Симеонов и го подкрепя в битката му срещу майките на деца с увреждания.\" Това заяви лидерът на \"Воля\" Веселин Марешки.По думите му Кракачанов го е подкрепял във всички негови изцепки.Според него това е единственото им спасение, да се крепят взаимно и да останат в управлението за по-дълго.Марешки подчертва, че с действията си двамата показват, че са \"дезертирали от предизборните си обещания\" и са водени само от личния си интерес.Лидерът на \"Воля\" е категоричен, че колкото по-бързо \"двамата напуснат правителството, толкова по-добре за България и българския народ.\"Припомняме, че по-рано днес майките на деца с увреждания излязоха на протест в няколко града в страната с искане .Волен Сидеров пък поиска .В отговор премиерът Бойко Борисов заяви от ОАЕ, че ако поиска оставката на вицепремиера ще наруши коалиционното споразумение и На19 октомври, докато в зала депутатите дебатираха по третия вот за недоверие към кабинета \"Борисов 3\" .По-късно . в социалната мрежа Фейсбук като извадени от контекста на изказването му, докато от опозицията атакуваха Борисов с думите: \"\".", "date": "2018.10.22", "title": "Марешки вижда Каракачанов плътно зад Симеонов"}
{"url": "https://news.bg/regions/osvobodiha-pod-garantsiya-shofyora-na-avtobus-blasnal-mayka-s-kolichka.html", "text": "Шофьорът на автобус, блъснал майка с количка в Пловдив, е вън от ареста. За това съобщиха от БНР.47-годишният мъж е освободен срещу парична гаранция от 1000 лева. Повдигнато му е обвинение за нарушаване на правилата за движение при управление на моторно превозно средство и причиняване по непредпазливост на средни телесни повреди на 34-годишната блъсната жена.Състоянието на пострадалата се подобрява - тя вече е в съзнание и диша самостоятелно. Въпреки това все още е под наблюдение в УМБАЛ \"Св. Георги\".Припомняме, на 18 октомври , докато е бутала в количка едногодишното си бебе. Детето не пострада при инцидента, но майката получи множество наранявания. Алкохолната проба, взета от шофьора, беше отрицателна. ", "date": "2018.10.22", "title": "Освободиха под гаранция шофьора на автобус, блъснал майка с количка"}
{"url": "https://news.bg/society/otmeneno-e-bedstvenoto-polozhenie-v-lom.html", "text": "Бедственото положение в Лом е отменено, съобщиха от общината.Кметът Пенка Пенкова ще разговаря с министър Петя Аврамова и заместник-министъра Николай Нанков за търсене на трайно решение на водния проблем, който засяга близо 30 000 жители.През 2017 г. и 2018 г. община Лом е изградила първия етап от нов напорен водопровод в района на Добри дол.За останалите четири етапа от водопровода и предотвратяване на нови бедствени положения са необходими 4 644 415 лева.Кметът на общината благодари на главна дирекция \"Пожарна безопасност и защита на населението\", Български червен кръст и на всички общини, институции и фирми, оказали помощ на гражданите по време на бедственото положение.Припомняме, че на 18 октомври беше  Причината бе тежка авария и невъзможност за ремонт на тотално компрометиран участък от напорния водопровод в свлачищен район край с. Добри дол. като предостави минерална вода на четири населени места от община Лом.Вчера, 21 октомври,  Замфир, Добри дол, Сливата и Орсоя бе възстановено.", "date": "2018.10.22", "title": "Отменено е бедственото положение в Лом"}
{"url": "https://news.bg/economics/ot-api-obyaviha-porachka-za-51-novi-koli-za-1-087-mln-lv-bez-dds.html", "text": "От агенция \"Пътна инфраструктура\" започнаха обществена поръчка за доставката на 51 нови автомобила за пътните управления в страната, съобщиха от АПИ. Общата индикативната стойност на поръчката е 1 087 500 лв. без ДДС.Колите са за областните пътни управления, които отговарят за текущото и зимното поддържане на близо 20 000 км републиканска мрежа. С началото на тол системата през следващата година на тях ще бъдат възложени и редица други отговорности, свързани с поддържането на порталните рамки.Със същата поръчка се издирват и два високопроходими автомобила. Те са необходими за шофиране през зимата и при тежки метеорологични условия. В тези случаи трябва да може да се преминава безпрепятствено и безаварийно през високопланински райони, през пресечени терени и т. н.През тази и миналата година са бракувани 117 автомобили. Мотивът за тази обществена поръчка е, че над 65% от автомобилния парк на пътната администрация е с коли над 10-години.Кандидатите могат да подават офертите си до 26 ноември 2018 г.", "date": "2018.10.22", "title": "От АПИ обявиха поръчка за 51 нови коли за 1,087 млн. лв. без ДДС"}
{"url": "https://news.bg/world/ostavame-v-es-i-evrozonata-potvardi-premierat-na-italiya.html", "text": "Италия няма да напусне ЕС и еврозоната. Това увери премиерът на европейската държава Джузепе Конте, цитиран от АФП.Той направи коментара на фона на сблъсъка с Брюксел за проектобюджета на Италия.\"\", подчерта Конте пред журналисти в Рим, след като Европейската комисия изрази сериозна тревога заради предложения от Италия бюджет за 2019 г.Министър-председателят защити бюджета на страната. Той отбеляза, че предишните опити за стимулиране на икономиката са се провалили и сега е необходим нов подход.Конте поиска конструктивен диалог с Комисията за спорния фискален пакет и прогнозира икономическият растеж да \"излети\" веднъж щом правителствените реформи бъдат приложени.Той обеща бюджетният дефицит да не превишава 2,4% от БВП.Финансовото министерство на Италия заяви пред Комисията, че ще продължи с изпълнението на бюджетните планове, но обеща да се намеси, ако не покрие целите за дълга и дефицита.В писмо до ЕК финансовият министър Джовани Триа признава, че бюджетът за следващата година не е в съответствие с правилата на ЕС, информира \"Ройтерс\". Но той уверява, че няма да има увеличение на бюджетния дефицит през 2020 и 2021 г.Говорител на ЕС коментира, че във вторник Комисията ще обсъди казуса и ще вземе решение какви да бъдат следващите стъпки.", "date": "2018.10.22", "title": "Оставаме в ЕС и еврозоната, потвърди премиерът на Италия"}
{"url": "https://news.bg/finance/balgarskata-banka-za-razvitie-obyavyava-konkurs-za-nova-korporativna-viziya.html", "text": "Във връзка с честването на 20-годишния си юбилей, който ще бъде отбелязан през 2019 година, Българската банка за развитие планира ребрандиране и обновяване на корпоративната си визия.За целта е обявен открит конкурс за създаването на нови графични знаци (логотип), представящи единната визия на Групата на ББР, включваща банката и трите й дъщерни дружества - Националният гаранционен фонд, Микрофинансиращата институция \"Джобс\" и Фондът за капиталови инвестиции, който ще стартира в началото на 2019 година.В конкурса могат да вземат участие криейтив агенции, както и индивидуални дизайнери. Срокът за изпращане на предложенията е до 3 декември, а жури ще определи трите най-добри предложения, за които е предвиден награден фонд.Създаването на нова, единна визия на Групата на Българската банка за развитие кореспондира с темпа на развитие на финансовата институция, чиято мисия е да бъде партньор на бизнеса в неговия растеж, да допринесе за конкурентоспособността му в бъдеще и да спомогне за изграждането на екосистема, която благоприятства предприемачеството.Българската банка за развитие е създадена през 1999 г. и е 99,9% собственост на българската държава. Това е единствената българска банка, която освен директно финансиране, предоставя ресурс и чрез други кредитни институции. ББР е най-добре позиционираната банка в страната за привличане на средства от международни партньори.Основен фокус в дейността й са инвестициите в ключови сектори на българската икономика - микро-, малки и средни компании, енергийна ефективност, земеделие, градска инфраструктура и общини, проекти с национално и регионално значение. ", "date": "2018.10.22", "title": "Българската банка за развитие обявява конкурс за нова корпоративна визия"}
{"url": "https://news.bg/int-politics/rusiya-poiska-patriarh-vartolomey-da-se-izvini.html", "text": "Руската православна църква (РПЦ) поиска от Константинопол да поднесе извинения за значителната щета на световното православие, заяви прессекретарят партиарх Кирил - свещеник Александър Волков, съобщи РИА Новости.По думите му, сегашната ситуация може бързо да се промени, ако се влезе в диалог. \"В този смисъл това разстояние се измерва с един факт: това е осъзнаване на грешките от своите действия и решението на Константинополския патриарх, неговия синод и поднасянето на извинения за тези действия, които вече сериозно навредиха на всемирното православие, а в бъдеще и на православието в Украйна\", каза Волоков.Той подчерта, че в тези случаи \"вратата за диалога ще бъде отново отворена\". По-рано от РПЦ определиха Константинополския патриарх Вартоломей като разколник.Припомняме, на 15 октомври от Руската православна църква обявиха разрива на отношенията с Константинопол заради решението на Вартоломей за украинската църква.Припомняме, на 15 октомври на изнесено заседание в Минск. Мотивът - решението на Константинопол да върне независимостта на Украинската православна църква от Московската патриаршия.На  - главата на Украинската православна църква, водена от Киевската патриаршия - и обяви, че тя трябва да се обедини с УПЦ, която досега оставаше на подчинение на Москва. На същата дата беше отменен и документ от 17 век, с който според Москва Вселенската патриаршия е предала на руската църква територията на Украйна.", "date": "2018.10.22", "title": "Русия поиска патриарх Вартоломей да се извини"}
{"url": "https://news.bg/world/es-prizova-sasht-i-rusiya-da-zapazyat-yadreniya-dogovor.html", "text": "Европейската комисия призова САЩ и Русия да преговарят за запазване на договор за ядрените оръжия, след като през уикенда американският президент Доналд Тръмп обяви, че Вашингтон се оттегля от сделката.Комисията подчерта, че Договорът за ликвидиране на ракетите със среден обсег на действие е опора на европейската отбрана през последните три десетилетия.\"САЩ и Русия трябва да останат в конструктивен диалог, за да запазят този договор и да гарантират, че напълно и проверимо се прилага\", обяви Мая Кочиянчич.Тя поясни, че споразумението е важно за европейската и световна сигурност.\"Договорът допринесе за прекратяване на Студената война, за прекратяване на надпреварата в ядреното въоръжаване и е един от крайъгълните камъни в архитектурата на европейската сигурност от влизането му в сила преди 30 г.\", продължи говорителят.\"И благодарение на този договор почти 3 000 ракети с ядрени и конвенционални бойни глави бяха премахнати и унищожени\", каза още Кочиянчич и допълни, че е важен принос за ядреното разоръжаване като част от Договора за неразпространение на ядрени оръжия.Запитан дали ЕС споделя позицията на САЩ, че Русия не спазва договора, говорителят призова за диалог.", "date": "2018.10.22", "title": "ЕС призова САЩ и Русия да запазят ядрения договор"}
{"url": "https://news.bg/politics/borisov-pita-toy-li-da-podava-ostavka.html", "text": "Ако премиерът Бойко Борисов поиска оставката на вицепремиера Валери Симеонов, това ще доведе до нарушаване на коалиционното споразумение с патриотите, падане на правителството и хаос в държавата. Това заяви лично Борисов от Обединените арабски емирства, където е на официално посещение.В допълнение Борисов посочи, че и той не възнамерява да подава оставка. \"Ами да подам аз тогава. Това ли ми казвате, и да хвърля държавата в хаос преди да се приеме бюджета, или всичко това, което творим досега, да отиде на вятъра, както десетилетия е отишло\", попита реторично премиерът.Борисов  поднесе извинения на протестиращите майки за изказването на вицепремиера Симеонов и отправи призив да спрат с протестните действия, така че ангажиментите към тях да бъдат изпълнени. По думите му поетите ангажименти към майките на деца с увреждания се изпълняват в пълен обем - както по отношение на допълнителните 150 милиона лева повече за системата, така и относно законопроектите.\"Знам, че майките работят за кауза, а за да се случи тази кауза работихме и със социалния, и с финансовия министър\", посочи Борисов, допълвайки, че проектобюджетът на държавата за следващата година е вече публикуван.\"Да изчакат това време. Това са ангажиментите, които съм приел, подписал и изпълнявам в пълния им обем\", апелира премиерът.Той допълни, че ако поиска оставката на лидера на НФСБ, това би нарушило коалиционното споразумение с Обединени патриоти. Въпросът с оставката на Симеонов бил по-сложен, отколкото майките си го представяли, защото касаел министри, излъчени от ГЕРБ по коалиционното споразумение, за които Борисов носел партийна отговорност пред избирателите.\"Аз мога да му поискам оставката, но това няма правна стойност в нашите взаимоотношения. Второ, ако тръгна силово да искам неговата оставка така, както настояват майките, това означава, че мигновено ще се счупи цялата конструкция и те, въпреки че казват, че нямали политически искания или не търсели сваляне на правителството, всъщност с един подобен акт, то ще падне\", коментира още министър-председателят.\"Надявам се колегите да решат взаимоотношенията си. Когато са си слагали подписите, са ги слагали като отговорни политици и сме се разбрали това да е за четири години. Всичко друго би било дезертиране, бягане от отговорност или нарушаване на споразумението\", каза още Борисов.Припомняме, в петък - 19 октомври, докато в зала депутатите дебатираха по третия вот за недоверие към кабинета \"Борисов 3\" .Думите на Валери Симеонов били: \"\". Изказването е направено след заседание на Национален съвет за тристранно сътрудничество на 16 октомври, вторник, по повод Закона за хората с увреждания.По-късно . в социалната мрежа Фейсбук. Също в мрежата Нинова каза на Борисов: \"\".По-рано днес майките на деца с увреждания излязоха на протест в няколко града в стараната с искане .Лидерът на \"Атака\" и председател на ПГ на патриотите пък поиска .", "date": "2018.10.22", "title": "Борисов пита той ли да подава оставка"}
{"url": "https://news.bg/regions/1500-darveta-zasazhda-chez-v-zemlishteto-na-s-rosoman.html", "text": "На 2 ноември 2018 г. в землището на с. Росоман, Община Божурище, доброволци - служители на ЧЕЗ в България ще засадят 1 500 дървета. Акцията е част от инициативата We Do Green, която компанията стартира на на  проведоха съвместно Run Green - бягане за възрастни и деца.Броят на участниците в Run Green определи и броя дървета - 366, които да бъдат засадени през есента от доброволци - служители на ЧЕЗ и граждани. \"ЧЕЗ Електро България\" АД, със съдействието на gorata.bg, увеличи този брой и планираните за засаждане дървета вече са над 1 500.Няколко дни преди това, на 27 октомври 2018 г. от 11:00 ч. на бул. \"Черни връх\" в София, след традиционното, съботно бягане на 5kmrun.bg в столичния Южен парк, участници в бягането и служители на ЧЕЗ в България ще засадят първите 10 дървета от предвидените за засаждане тази есен на територията на Западна България.През ноември, съвместно със столичната Община \"Възраждане\", \"ЧЕЗ Електро България\" АД организира и засаждане на дървета в парк \"Възраждане\" от доброволци - жители на общината и служители на ЧЕЗ в България.Събитията са част от инициативите, включени в кампанията на \"ЧЕЗ Електро България\" АД - \"Зареждаме Ви с енергия\", по време на която дружеството организира и провежда събития, свързани с грижата за околната среда и енергийната ефективност.Една от целите на инициативата We Do Green е да популяризира използването на електронната фактура, като удобен, сигурен и модерен начин за получаване на месечните сметки, който дава възможност за личен принос към опазване на природната среда.До момента клиентите на \"ЧЕЗ Електро България\" АД, използващи по-модерния и екологичен електронен вариант на фактура са повече от 400 хиляди, съобщават от компанията. Те са дали своя принос в опазване на околната среда, като с избора си са спасили от изсичане над 3 550 дървета, спестили са над 32 милиона листа хартия, или приблизително 273 тона хартия и 682 мегаватчаса електроенергия, необходима за производството им.", "date": "2018.10.22", "title": "1500 дървета засажда ЧЕЗ в землището на с. Росоман"}
{"url": "https://news.bg/world/putin-nalozhi-sanktsii-na-ukrayna.html", "text": "Президентът на Русия Владимир Путин подписа указ за налагане на специални икономически мерки във връзка с \"неприятелски действия на Украйна\" срещу руски граждани и юридически лица, съобщава се на сайта на Кремъл.Допълва се, че мерките имат за цел \"защита на националните интереси\".На правителството е поръчано да определи списъка с физически и юридически лица, на които ще бъдат въведени ограничения, а също така да се определят и икономическите мерки.В същото време се съобщава, че Украйна се готви да обсъди с германския канцлер Ангела Меркел нови антируски санкции.От февруари 2014 г. Украйна е наложила санкции на 1228 физически и 468 юридически лица от Русия. Сред тях са руски политици, държавни служители, бизнесмени, журналисти и други. Киев също така забрани няколко руски медии.", "date": "2018.10.22", "title": "Путин наложи санкции на Украйна"}
{"url": "https://news.bg/society/nyama-da-ogranichavat-dvizhenieto-na-patya-sofiya-pernik.html", "text": "Движението по пътя София - Перник през Владая ще се осъществява без ограничение, съобщиха от АПИ.От Агенцията информират, че въпреки предвидените ремонтни дейности ще се търсят варианти за организиране на движението, без то да се ограничава изцяло. Възможно е дори да се работи през нощта.Целта е строителните дейности да не пречат на пътуването на шофьорите между София и Перник.", "date": "2018.10.22", "title": "Няма да ограничават движението на пътя София - Перник"}
{"url": "https://news.bg/crime/sadat-ostavi-v-aresta-chetirimata-romi-napadnali-politsai-v-sliven.html", "text": "Четирима от нападателите на полицаи в Сливен остават за постоянно в ареста. Решението е на Сливенския районен съд, съобщи БНТ.Мъжете са замеряли и удряли полицаи, отзовали се на сигнал за силна музика. Инцидентът стана на 18 октомври в ромския квартал \"Надежда\" в града.По информация на \"24 часа\" постоянна мярка за неотклонение \"задържане под стража\" е определена за Йонко Демирев, Симеон Борисов, Ангел Демирев и Антон Илиев. Те бяха задържани при последвала полицейска акция в квартала.Четиримата са обвинени в грубо нарушаване на обществения ред, неуважение към обществото, като и за пречене и съпротива на орган на власт.При двама от задържаните това е опасен рецидив. Действията им са довели до нанасяне на телесни повреди на четирима полицаи.Определението може да бъде обжалвано пред Окръжен съд в тридневен срок. Ако има обжалване, мярката за неотклонение ще бъде гледана отново на 29 октомври на втора инстанция.При сблъсъка бяха ранени четирима полицаи, единият от които е все още в болница с черепно-мозъчна травма.", "date": "2018.10.22", "title": "Съдът остави в ареста четиримата роми, нападнали полицаи в Сливен"}
{"url": "https://news.bg/crime/mazh-prebi-18-godishno-momiche-v-kardzhali.html", "text": "Мъж е пребил 18-годишно момиче в Кърджали, информираха от Областната дирекция на МВР в града.Инцидентът станал около 3 часа на 21 октомври. Тогава пред заведение в областния град 27-годишен мъж нанесъл няколко удара по главата и лицето на момичето.Момичето е прегледано и настанено за лечение в болнично заведение. Нападателят е задържан за срок до 24 часа.По случая е образувано досъдебно производство.", "date": "2018.10.22", "title": "Мъж преби 18-годишно момиче в Кърджали"}
{"url": "https://news.bg/world/tramp-predupredi-politsiyata-i-armiyata-za-migrantskiya-kervan-otryazva-parite-za-tri-darzhavi.html", "text": "Граничната полиция и армията са под тревога заради мигрантски керван към американско-мексиканската граница.Това написа в \"Туитър\" президентът на САЩ Доналд Тръмп.Той подчерта в социалната мрежа, че е сигнализирал на армията и на граничната полиция, че ще последва извънредно положение във връзка с мигрантския керван от Централна Америка. Той също твърди, че в групата от мигранти има и хора от Близкия изток.Тъжно, изглежда, че полицията и армията на Мексико не успяват да се справят с кервана, насочил се към южната граница на САЩ. Има престъпници и неизвестни хора от Близкия изток. Алармирах граничния патрул и армията, че това е извънредно положение. Трябва да променим законите, оплака се Тръмп и за пореден път нападна демократите, че не оказват помощ за промяна на \"жалките ни имиграционни закони\".Американският лидер обяви, че орязва финансовата помощ за Гватемала, Хондурас и Салвадор.Според него Гватемала, Хондурас и Салвадор не могат да си свършат работата и да попречат на гражданите на трите държави да влизат в САЩ нелегално.Ще започнем да прекратяваме или съществено да орязваме огромната чуждестранна помощ, която им даваме редовно, подчерта той.Около 4000 души, предимно от Хондурас, са се насочили към САЩ. През миналия петък държавният секретар на САЩ Майк Помпео предупреди, че ситуацията на границата с Мексико се превръща в криза.", "date": "2018.10.22", "title": "Тръмп предупреди полицията и армията за мигрантския керван, отрязва парите за три държави"}
{"url": "https://news.bg/regions/plovdiv-shte-se-sdobie-s-olimpiyski-baseyn.html", "text": "Плувен комплекс с олимпийски размери да бъде изграден в Пловдив. Това ще обсъди Общинският съвет при гласуването за разпределението на бюджета в четвъртък, информират от БНР.На сесията ще се внесе предложение за отпускането на около 2,5 млн. лв. за първия етап за нов плувен комплекс. Предвижда се той да е с олимпийски размери и да се изгради край Гребната база до закрития плувен басейн \"Младост\".Общата стойност на спортното съоръжение ще бъде над 11 млн. лева, а парите ще се разпределят в две бюджетни години.По проект плувният басейн ще е с дължина 50 метра, а трибуната ще има 1000 места. Зам.-кметът на Пловдив Георги Титюков съобщи, че съоръжението трябва да е готово до 2020 г. Предвижда се в него да се провеждат състезания от световен мащаб.Общинският съвет ще гласува и средства за зимната подготовка на районите. На районните администрации ще бъдат отпуснати между 100 и 200 000 лв., а кметът Иван Тотев заявява, че изпълнението на бюджета върви добре. \"Можем да си позволим допълнителни харчове\", уверява той.", "date": "2018.10.22", "title": "Пловдив ще се сдобие с басейн с олимпийски размери"}
{"url": "https://news.bg/society/ot-kt-podkrepa-iskat-po-visoko-zaplashtane-na-noshtniya-trud.html", "text": "Днес Конфедерацията на труда \"Подкрепа\" представи пред Комисията по доходи и жизнено равнище своето предложение за промяна в заплащането и ограничаването на нощния труд.Според КТ \"Подкрепа\" нощният труд съсипва биологичния и социалния живот на хората.От 10 години насам за час нощен труд се доплащат 25 стотинки. Това налага спешни и адекватни мерки, категорични са от организацията.Трудът, положен след 22.00 часа, да се заплаща по 0,5 % от минималната работна заплата - за това настояват синдикалистите.Конфедералният секретар на организацията Любка Георгиева отсича, че заплащането в момента е унизително ниско.Предложението на КТ \"Подкрепа\" е 1,5 от размера на минималната работна заплата, т.е. около 2 лева и 50 стотинки на отработен час.Председателят на Федерация \"Наука\" Здравчо Здравчев допълва, че за една година отчисленията, които се правят на човек, който работи 8 пъти в месеца и полага нощен труд, е 13 лева и 44 стотинки за здравна осигуровка.", "date": "2018.10.22", "title": "От КТ \"Подкрепа\" искат по-високо заплащане на нощния труд"}
{"url": "https://news.bg/politics/borisov-pokani-emiratskite-investitori-u-nas.html", "text": " Държим на приятелските връзки с ОАЕ и желаем да ги развиваме и задълбочаваме. Това заяви премиерът Бойко Борисов на срещата си с вицепрезидента, министър-председател на ОАЕ и управник на емирство Дубай шейх Мохамед Бин Рашед Ал-Мактум.Българският министър-председател отбеляза, че в ОАЕ е съсредоточена най-многочислената в региона българска общност, като по-голямата част от нейните представители живеят и работят именно в Дубай.Той изтъкна ролята на Дубай в развитието на българо-емиратските отношения и поздрави ръководството и народа на федералната монархия за постигнатата технологична модернизация на страната.Борисов изрази мнение, че между България и ОАЕ може да има успешно сътрудничество в сфери като информационните технологии, селското стопанство, инфраструктурата, туризма и сигурността. Той подчерта, че и за двете страни има полза да се насърчават контактите между представителите на бизнеса и изтъкна възможностите, които предоставят българските индустриални зони.Емиратските инвеститори са добре дошли у нас, увери премиерът.След като благодари за гостоприемството, Борисов на свой ред отправи покана към шейх Мохамед Бин Рашед Ал-Мактум да посети България, за да се запознае с потенциала на страната ни. Предвижда се и да се продължи обсъждането за разширяване на взаимното сътрудничество. ", "date": "2018.10.22", "title": "Борисов покани емиратските инвеститори у нас"}
{"url": "https://news.bg/regions/rabotnik-zagina-pri-paten-remont-v-haskovo.html", "text": "Строителен работник е загинал на пътен участък в ремонт в Хасково, информира Нова. Мъжът е блъснат от лек автомобил.Инцидентът е станал тази сутрин около 7.30 часа.Леката кола навлязла в пътното платно, което към момента е било затворено за движение заради ремонтни дейности.Водачът не видял работниците заради сумрака и блъснал един от тях. 62-годишният пострадал е починал в линейката на път за болница.Участъкът е в ремонт от няколко дни.", "date": "2018.10.22", "title": "Работник загина при пътен ремонт в Хасково"}
{"url": "https://news.bg/crime/obviniha-mazha-prebil-pensioner-v-slavyanovo.html", "text": "От Плевенската окръжна прокуратура информираха, че са повдигнали обвинение на побойника от Славяново. Сигналът за побоя е получен около 02:30 часа. 82-годишният мъж от Славяново съобщил, че е пребит и са му откраднати 120 лева.Полицаите са задържали 36-годишния мъж, посочен от пострадалия като извършител на грабежа. При претърсването на дома на ивършителя, са иззети дрехите, с които той е бил при извършване на престъплението.Битият пенсионер е със счупена яблъчна кост, разкъсване на ушна мида, отоци и синини и разкъсно-контузна рана на главата.По досъдебното производство предстои да бъдат назначени ДНК експертиза, съдебно-медицинска експертиза и разпити на свидетели.", "date": "2018.10.22", "title": "Обвиниха мъжа, пребил пенсионер в Славяново"}
{"url": "https://news.bg/world/kremal-ako-tramp-izgradi-novi-yadreni-orazhiya-nie-shte-go-posledvame.html", "text": "Съветникът на Белия дом по национална сигурност Джон Болтън започна двудневни срещи с руското правителство след решението на САЩ да обявят, че се , информира АФП.Посещението на Болтън в Москва беше планирано преди президентът на САЩ Доналд Тръмп да обяви в събота, че САЩ напускат сключения през 1987 г. договор, което е определяно от Москва като \"опасен\" ход.Договорът е подписан през 1987 г. от президентите на САЩ Роналд Рейгън и последния съветски лидер Михаил Горбачов. Самият Горбачов заяви, че аргументите на САЩ \"показват липса на разум\". Той определи решението на Вашингтон като \"грешка\".Болтън пристигна в Русия в неделя. По време на двудневната визита той ще разговаря с руския външен министър Сергей Лавров и секретаря на Съвета за сигурност на Русия Николай Патрушев.Според говорителя на Кремъл Дмитрий Песков във вторник Болтън може да разговаря за договора с руския президент Владимир Путин, който иска \"разяснение\" относно намеренията на САЩ.В неделя заместник-министърът на външните работи на Русия Сергей Рябков предупреди, че изтеглянето е \"много опасна стъпка\" и подчерта, че Вашингтон ще бъде разкритикуван от международната общност заради опита си за \"пълно превъзходство\" във военната сфера. Той уверява, че Москва изпълнява договора \"по най-стриктния начин\", докато Вашингтон \"явно нарушава\" договореностите.Но в събота Доналд Тръмп заяви, че Русия отдавна нарушава договора. Администрацията на Тръмп се оплаква, че Москва разгръща ракети 9M729, които според Вашингтон са в нарушение на договора, тъй като са с обхват между 500 и 5 500 километра.Според политолога Алексей Арбатов разривът може да доведе до \"най-печалните последствия\" и да тласне Русия към \"нова въоръжена надпревара\".Болтън лично притиска Тръмп да извади САЩ от договора и да блокира разговорите за удължаване на договора Нов СТАРТ за съкращаване и ограничаване на стратегическите настъпателни оръжия, който изтича през 2021 г., според вестник \"Гардиън\".Решението на САЩ също е насочено към Китай, тъй като Пекин не е страна по договора от 1987 г. и може да разработва ядрени оръжия със среден обсег на действие без ограничения.Лавров заяви, цитиран от руски медии, че Русия е готова да удължи договора Нов СТАРТ.Руският дипломат отбеляза, че Вашингтон все още не е започнал официално изтегляне от сключения през 1987 г. договор. Той повтори, че решението ще срещне сериозна опозиция от Москва. Лавров отбеляза, че Москва очаква от Вашингтон да обясни плановете си за напускането на договора.Кремъл предупреди, че плановете на САЩ да напуснат договора ще направят света по-опасна място. Русия никога няма да извърши превантивен ядрен удар, увери говорителят Дмитрий Песков. Говорителят каза още, че в речта си по време на дискусионния форум на клуб \"Валдай\" Путин е акцентирал отсъствието на право на превантивен удар в руската ядрена доктрина.Решението на САЩ за напускане на договора ще изисква от Русия да \"предприеме мерки, за да гарантира сигурността си\", подчерта Песков и добави, че ако САЩ разработят ядрени оръжия със среден обхват, Русия ще стори същото, за да \"възстанови баланса\".Коментирайки думите на Путин, чеМеждувременно от Елисейския дворец съобщиха, че президентът на Франция Еманюел Макрон е провел телефонен разговор с американския си колега Доналд Тръмп. Те са обсъдили договора от 1987 г. Френският лидер е подчертал важността на този договор, особено за европейската сигурност и стратегическата стабилност.Договорът от 1987 г. ограничава производството, използването и съхраняването на балистични ракети с наземно базиране със среден (от 1000 до 5500 километра) и малък обхват (от 500 до 1000 километра).", "date": "2018.10.22", "title": "Кремъл: Ако Тръмп изгради нови ядрени оръжия, ние ще го последваме "}
{"url": "https://news.bg/finance/1-145-mln-lv-izlishak-v-darzhavno-upravlenie-za-2017-g.html", "text": "През 2017 г. институционален сектор \"Държавно управление\" отчита бюджетен излишък от 1 145 млн. лв., или 1.1% от БВП. Това сочат окончателните данни на Националния статистически институт (НСИ) относно дефицита и дълга на сектор \"Държавно управление\" в България за 2017 година.Данните на НСИ показват, че излишъкът в подсектор \"Централно управление\" е в размер на 969 млн. лв., или 1.0% от БВП.Подсектор \"Местно управление\" е реализирал излишък от 239 млн. лв.Подсектор \"Социалноосигурителни фондове\" пък е реализирал дефицит от 63 млн. лева.Дългът на България за 2017 г. е в размер на 25 908 млн. лв., или 25.6% от БВП.Статистическата информация за дейността на институционален сектор \"Държавно управление\", включително за дълга, дефицита и излишъка, се изготвя по хармонизирана методология на ЕС .В изпълнение на Регламент на Съвета № 479/2009 за прилагане на Протокола за процедурата при прекомерен дефицит всяка държава членка предоставя на Евростат (ЕК) предварителни данни за дефицита/излишъка и дълга за отчетната година към 31 март на следващата година и окончателни данни към 30 септември на следващата година. отчетоха бюджетен излишък в институционален сектор \"Държавно управление\" от 920 млн. лв., или 0.9% от БВП.", "date": "2018.10.22", "title": "1 145 млн. лв. излишък в \"Държавно управление\" за 2017 г."}
{"url": "https://news.bg/bulgaria/van-valeri-simeonov-izvikaha-desetki-pod-prozortsite-na-ms.html", "text": "Десетки граждани събра протестът на майките на деца с увреждания.С черни знамена, плакати \"Системата ни убива\" и \"Вън Валери Симеонов\" преминава протестът на гневните родители пред сградата на Министерски съвет.Гражданското негодувание на протестиращите преминава при засилено полицейско присъствие.Поводът за негодуванието беше изказването на вицепремиера Валери Симеонов във връзка с проекта на закона за хората с увреждания.Той го определи като \"\".Днес майки на деца с увреждания носят ТЕЛКове, за да докажат, че децата наистина са болни и имат нужда от подкрепата на правителството. Искането на протестиращите е незабавна оставка на вицепремиера Симеонов. Пред камерата на news.bg майки заявиха, че \"има Господ\" и исканията им ще бъдат чути. Протести освен в София, са организирани и във Варна, Стара Загора, Пловдив, Враца, Силистра, Плевен и от българското общество в Лондон.Припомняме, в петък - 19 октомври, докато в зала депутатите дебатираха по третия вот за недоверие към кабинета \"Борисов-3\" .Думите на Валери Симеонов били: \"Този закон беше започнат като опит да се угоди на една група кресливи жени, които спекулираха с децата си, манипулираха обществото, изкарвайки на пек и на дъжд тези уж болни деца, без грам майчинско чувство, грижа за тях\". Изказването е направено след заседание на Тристранката, на 16 октомври, вторник, по повод Закона за хората с увреждания.По-късно . в социалната мрежа Фейсбук. Също в мрежата Нинова каза на Борисов: \"\".", "date": "2018.10.22", "title": "\"Вън Валери Симеонов\" извикаха десетки под прозорците на МС"}
{"url": "https://news.bg/finance/1-839-mlrd-lv-za-otbrana-prez-2019-g-zalaga-byudzhet-2019.html", "text": "От Министерството на финансите публикуваха законопроекта за Бюджет 2019 г. От ведомството на Владислав Горанов публикуваха и актуализираната средносрочна бюджетна прогноза за периода 2019-2021 г., която мотивира заложените параметри в Бюджет 2019.Приоритетите на бюджетната рамка за 2019 г. са социалната политика, образованието, отбраната и политиката по доходите.И в Бюджет 2019 г. се продължава стремежът разходите за отбрана да достигнат до 2% от БВП до 2024 г. Разходите за отбрана възлизат на 1 839,3 млн. лв., което представлява 1,58 % от БВП. Осигурени са пари за поддържане и развитие на националните отбранителни способности и способностите, свързани с колективната отбрана. Според мотивите, в Бюджет 2019 г. Има пари за изпълнение на одобрените от Народното събрание инвестиционни проекти за армията.В бюджета е заложено увеличение на Минималната работна заплата от 510 лв. на 560 лв. от 1 януари 2019 г. Тя ще стане 610 лв. от 1 януари 2020 г. От 1 януари 2021 г. минималната заплата ще бъде 650 лева.Заложена е мярка за увеличение с 10% на средствата за заплати и осигурителни вноски в бюджетния сектор от 2019 г. Според МФ, това дава възможност за увеличаване на заплати на заетите, въз основа на заеманата длъжност и оценките за постигнатите резултати.За 2019 г. се предвижда увеличение на учителските заплати средно с 20 %, за да може през 2021 г. два има удвояване на възнагражденията им спрямо 2017 г.В настоящата прогноза се запазват целите за бюджетното салдо. Предвижда се през 2019 г. дефицитът да е 0,5% от БВП, а за 2020 г. - балансирана бюджетна позиция, която се запазва и през 2021 година.Според мотивите на МФ като процент от БВП има намаление при приходите за периода 2019-2021 г. от 37,7% до 35,8%. В номинален размер приходите се увеличават, като от 43 857,0 млн. лв. за 2019 г. се очаква да достигнат 47 582,3 млн. лв. през 2021 година, пише в мотивите на Бюджет 2019 г.Разходите, изразени като процент от БВП, за периода 2019-2021 г. също бележат спад от 38,2% до 35,8%. В номинален размер разходите се увеличават, като от 44 457,0 млн. лв. за 2019 г. се очаква да достигнат 47 582,3 млн. лв. през 2021 година.В частта на данъчната политика са отчетени ефектите от настъпилите към момента промени в данъчното законодателство, свързани с реализиране на мерки за подобряване на събираемостта, стимулиране на икономическото развитие, намаляване на административната тежест и въвеждане в националното законодателство на разпоредби от европейското право в областта на данъците.Очаква се запазване на ниските данъчни ставки на корпоративните данъци и тези на данъците върху доходите на физическите лица, което допринася за повишаване на икономическия растеж и има положително влияние върху търсенето и предлагането на труд.В сферата на социалната политика са предвидени: 40,4 млн. лв. допълнително за всяка година от прогнозния период (50 % повече спрямо средствата през 2018 г.). Парите са за целеви помощи за отопление. Предвиждат се 150,0 млн. лв. допълнително за всяка година до 2021 г. За хората с увреждания и проекта на Закон за личната помощ при тяхното приемане.7,0 млн. лв. във връзка с въвеждането на нов вид месечна помощ за деца без право на наследствена пенсия от починал родител, съгласно промените в Закона за семейни помощи за деца, като размерът на помощта за 2019 г. е 115 лева.Политиките за достъпно и качествено образование става чрез цялостен интегриран подход, базиран на обвързаните и съгласувани действия на институциите на национално и местно равнище.Предвиден е и допълнителен ресурс за подпомагане на общините от 4-та и 5-та категория за подобряване състоянието на социалната и техническа инфраструктура на територията им. Право да получават изравнителна субсидия през 2019 г. имат общините, чиито постоянни данъчни постъпления към 31 декември 2017 г. на един жител са по-ниски от 120% от равнището им за страната на един жител.В мотивите е залегнало, че приоритет за страната остава и успешното усвояване на средствата от европейските фондове и програми на ЕС, чрез които да се постигне устойчив икономически растеж, по-висока заетост, социално включване и териториално сближаване и изграждане на конкурентоспособна и иновативна икономика.Прогнозата на Бюджета за периода 2019-2021 г. е намаление на държавния дълг от 22,2 млрд. лв. през 2019 г. до ниво от 22,0 млрд. лв. към края на 2021 г., респективно от 19,1% до 16,5% от прогнозното ниво на БВП.Нивото на консолидирания дълг на сектор \"Държавно управление\" се очаква да продължи да спада, движейки се в диапазона от 22,5% до 17,7 % от БВП или между 24,3-23,5 млрд. лв.\"Прогнозите за относителния дял на консолидирания дълг спрямо БВП остават значително под максимално допустимата референтна стойност на Маастрихтския критерий за конвергенция от 60 %, което ще гарантира запазване на равнището на държавна задлъжнялост в устойчиви граници, респективно водещата позиция на Република България сред 28-те държави членки на ЕС по отношение на ниското ниво на дългова тежест, пише в мотивите към Бюджет 2019 г.Запазването на фискалната устойчивост и провеждането на последователна, прозрачна и предвидима фискална политика, се заявяват сред основните цели на Бюджет 2019 г. В целите е и подобряване на бизнес средата, насърчаване на инвестициите и стимулиране развитието на трудовия пазар за постигане на икономически растеж и заетост, обясняват от ведомството на Владислав Горанов.", "date": "2018.10.22", "title": "1.839 млрд.лв. за отбрана през 2019 г. залага Бюджет 2019"}
{"url": "https://news.bg/crime/sofiyanets-otglezhda-marihuana-kray-pazardzhishko-selo.html", "text": "Ферма за марихуана беше разкрита край село Сестримо, Пазарджишко, съобщиха от МВР. Това се случи при полицейска акция по предварителен сигнал срещу производството на наркотици в региона.Пазарджишката полиция се натъкна на 15 засадени растения марихуана в затънтена местност край селото. Установено е, че те са отглеждани от 27-годишен софиянец.При претърсване на къщата му в селото са открити пособия за отглеждане на канабиса и 11 незаконни бойни патрона.Софиянецът е задържан и срещу него е образувано досъдебно производство.Дрогата, патроните и откритите пособия са иззети като доказателства по случая.", "date": "2018.10.22", "title": "Софиянец отглежда марихуана край пазарджишко село"}
{"url": "https://news.bg/world/povecheto-germantsi-zhelayat-da-se-prekrati-smyanata-na-chasovoto-vreme.html", "text": "През този уикенд часовникът ще бъде върнат с един час назад. Но ново проучване показва, че повече от 80% от германците подкрепят да се прекрати смяната на часовото време, информира ДПА.Според проучването, изготвено за застрахователната компания DAK, 80% от респондентите вярват, че смяната на часовото време е ненужна и трябва да се прекрати.От сондажа става ясно, че повече от ¼ от анкетираните сигнализират за здравословни проблеми при промяна на зимно часово време. От тях 79% се чувстват изморени или без сила. Повече от половината имат проблеми със съня, а част от анкетираните усещат липса на концентрация и раздразнение. Всеки единадесети изпитва и депресивно настроение.В проучването на Forsa за DAK, проведено от 27 септември до 13 октомври, са участвали 3 521 души.Тази година стрелките на часовника ще бъдат върнати с един час назад в събота срещу неделя (27 октомври срещу 28 октомври) в 03,00 часа.Онлайн проучване на Европейската комисия от август разкри, че 84% от анкетираните подкрепят да се прекрати смяната на часовото време. Повечето хора искат постоянно лятно часово време. ЕК предложи прекратяване на смяната на часа в Европа от 2019 г. Всяка страна членка ще може сама да реши дали да остане на зимно или лятно часово време.Германия е първата държава, която въвежда лятно часово време през 1916 г. На 30 април същата година часовниците в Германската империя са преместени с един час напред. Но страната престава да го прави през 1919 г. Практиката е подновена през 1980 г.", "date": "2018.10.22", "title": "Повечето германци желаят да се прекрати смяната на часовото време"}
{"url": "https://news.bg/bulgaria/vklyuchiha-shesti-blok-na-aets-kozloduy-kam-sistemata.html", "text": "Днес завърши плановият годишен ремонт на шести блок на АЕЦ \"Козлодуй\". След проверка и одобрение от страна на Агенцията за ядрено регулиране в 10,48 часа блокът беше включен в паралел с електроенергийната система на страната.По време на плановия престой, започнал на 15 септември тази година, бяха извършени предвидените ремонтни работи, както и профилактика на системите и оборудването. Реакторът на шести блок беше презареден със свежо ядрено гориво.Към момента пети блок на атомната централа работи със 100% натоварване на мощността.", "date": "2018.10.22", "title": "Включиха шести блок на АЕЦ \"Козлодуй\" към системата"}
{"url": "https://news.bg/society/manastir-sv-panteleymon-se-nuzhdae-ot-remont.html", "text": "Манастирът \"Св. Пантелеймон\" край Велики Преслав се нуждае спешно от ремонт, съобщи БНТ.Необходим е ремонт на покрива и обновяване на помещенията в комплекса, които са в лошо състояние. Това заявява игуменът, който е единствен обитател там.По думите на игумена за цялостния ремонт на сградата са необходими много средства, но за да се спре рушенето й, на първо време трябва да се стегне покривът.Според него ще са необходими около 30 хил. лв., за да се направи нещо по-солидно за целия манастир.Йеромонах Константин се надява  манастирът \"Свети Пантелеймон\" отново да стане истински духовно-просветен център.Той иска да вдъхне нов живот на мястото и да развива поклоннически туризъм, тъй като в близост има манастир от 9-ти век. В него са живели двама от учениците на Кирил и Методий - Климент и Наум.Манастирският комплекс е построен в средата на миналия век. Години наред е бил почивна база, а през 2011-та е върнат на Варнеската и Великопреславска митрополия.С помощта на дарители тогавашният игумен успява да възстанови част от помещенията в манастира и да изгради храм.", "date": "2018.10.22", "title": "Манастир \"Св. Пантелеймон\" се нуждае от ремонт"}
{"url": "https://news.bg/crime/haskovskite-politsai-zaloviha-1-kg-heroin.html", "text": "Полицаите в Хасково заловиха над 1 килограм хероин, съобщиха от Областната дирекция на МВР в града.Наркотикът е хванат на 19 октомври, петък. Около 18.30 часа служителите на местната структура за борба с организираната престъпност и криминалисти от управлението в Свиленград извършили проверка на превозно средство, намиращо се на паркинг в село Капитан Андреево.Микробусът бил управляван от 35-годишен гражданин на Турция.В хода на проверката униформените намерили два пакета, съдържащи 1.014 килограма бяха прахообразно вещество. При извършения полеви наркотест веществото дало характерната реакция на хероин.По първоначални данни стойността на иззетото количество дрога възлиза на 60 840 лева.Водачът е задържан за срок до 24 часа. По случая е образувано досъдебно производство, а работата по документирането му продължава под наблюдението на прокуратурата.", "date": "2018.10.22", "title": "Хасковските полицаи заловиха 1 кг хероин"}
{"url": "https://news.bg/world/zapadni-medii-sasht-tlaskat-sveta-kam-studena-voyna-i-nova-vaorazhena-nadprevara.html", "text": "Западни медии оценяват като заплаха решението на президента на САЩ Доналд Тръмп да извади страната от важен ядрен договор с Русия.Европейски медии считат, че напускането на Договора за ликвидиране на ракетите със среден обсег ще разруши и малкото доверие между Москва и Вашингтон. В същото време британски медии съобщават, че разузнаването на САЩ е установилo нарушения на договора от страна на Русия още преди 10 г.При подписването на договора американците са използвали подхода \"доверявай се, но проверявай\". \"Това беше необходимо, защото през последните 4 десетилетия нито една от страните не се доверяваше на другата, и има причина за това. Изглежда, че сме се върнали\", пише Independent.Изданието отбелязва, че сега проблемът с договора е в това, че има много малко доверие между страните. Журналистите допълват, че Тръмп изглежда иска да възобнови Студената война, спечелена и прекратена от президента Роналд Рейгън преди 30 г. В същото време, според журналистите, САЩ не трябва да прекратяват изпълнението на договора, а да настояват за международни инспекции и постепенно увеличаване на заплахите към Русия.Според швейцарския всекидневник Tages-Anzeiger изявлението на Тръмп за разтрогване на ядрения договор с Русия води до заплаха от нова надпревара във въоръжаването. Изданието пише, че има опасност от връщане на Студената война и нова спирала на въоръжена надпревара с най-унищожителните оръжия в историята на човечеството, след като Вашингтон многократно обяви, че обмисля увеличаване и модернизиране на ядрения арсенал. Tages-Anzeiger подчертава, че за втори път Тръмп действа против интересите на Европа в сферата на сигурността след изтеглянето на САЩ от ядрената сделка с Иран.В същото време The Times пише, че преди десет години американското разузнаване е заподозряло, че Москва нарушава договора с разработването на крилати ракети с наземно базиране, които са въоръжени с ядрени бойни глави. Става въпрос за \"Новатор 9М729\", която е изработена на основата на \"9М728 Искандер-М\" и \"Калибр-НК\". Журналистите смятат, че ще е трудно САЩ да убедят европейските си съюзници от НАТО да се върнат във времето преди подписването на договора през 1987 г., тъй като ръководителите на правителства се опасяват от нова въоръжена надпревара.", "date": "2018.10.22", "title": "Западни медии: САЩ тласкат света към Студена война и нова въоръжена надпревара"}
{"url": "https://news.bg/crime/hotel-v-slanchev-bryag-rabotel-i-kato-fabrika-za-falshivi-evro.html", "text": "ГДБОП и спецпрокуратурата разбиха нелегална печатница за фалшиви евро и долари. Заместник-главният прокурор Иван Гешев обясни, че това е най-голямата нелегална фабрика, както той я определи, за последните 11 години. Намерени са 11 милиона евро и 1,8 милиона долара. Над 30 адреса в градове на България са претърсени.На 20.10 е разкрита организираната престъпна група. Четирима са обвиняемите към момента. Всички елементи на защитата, включително и воден знак, имат и тези банкноти. Те ще бъдат дадени за анализ на Европол. Става въпрос за доста сериозни съвременни машини, обясни Гешев. Предстои да се установи дали фалшивите пари са изнасяни извън страната. Антимафиот №1 Ивайло Спиридонов отново изтъкна добрите резултати. Още от януари е започнала целенасочената оперативна работа по акцията. Групата е изключително конспиративна, каза той. Те имали опит в сферата и вземали предохранителни мерки, за да не ги хванат. Антимафиотите обаче са използвали и СРС-та, но фалшификаторите през цялото време си мислели, че се крият.По този случай може да се напише книга, сподели още Ивайло Спиридонов. Засега обаче заради следствената тайна, както се шегуват разследващите, не може да се разкрие цялата информация.Печатницата е намерена в хотел в \"Кантилена\" в к.к. \"Слънчев бряг\". Собственикът е задържан, тъй като е бил част от групата. Парите са крити на различни адреси и поетапно се вадели на \"пазара\". Шефът на ГДБОП благодари на подкрепата с разследването на Европол и Сикрет сървиз.Иначе разследващите пак се похвалиха и с поредните заловени иманяри. Сега ценностите са в НИМ. В цял бидон са събрани културните ценности.На 6 ноември ще има изложба на заловените ценности в последните 20 години. Намерените в последно време ценности са повече, отколкото всичките за тези 20 години.", "date": "2018.10.22", "title": "Хотел в \"Слънчев бряг\" работел и като фабрика за фалшиви евро"}
{"url": "https://news.bg/politics/siderov-iska-koalitsionen-savet-nezabavno.html", "text": "Председателят на ПГ на \"Обединени патриоти\" и лидер на ПП \"Атака\" Волен Сидеров поиска незабавно свикване на Коалиционен съвет до края на днешния ден за оставката на Валери Симеонов като вицепремиер.\"Настоявам за незабавно свикване на Коалиционния съвет (ГЕРБ-Обединени патриоти) до края на деня - 22 октомври 2018 г., на който да бъде разгледан въпросът с недопустимото поведение на Валери Симеонов и незабавната му оставка като вицепремиер\", пише Сидеров.Искането на Сидеров е адресирано до министър-председателя Бойко Борисов, до председателя на ПГ на ГЕРБ Цветан Цветанов, вицепремиера лидер на ВМРО Красимир Каракачанов и до самия Симеонов в качеството му на вицепремиер и лидер на третата партия в малката коалиция на патриотите НФСБ.Според Сидеров физическото отсъствие на Бойко Борисов от България не е повод да не може да се свика Коалиционен съвет. В писмото той посочва, че може да се осъществи конферентна връзка с премиера като по този начин той ще участва в съвета, макар и от разстояние.Малко след това евродепутатът Николай Бареков изрази подкрепата си към Сидеров да поиска оставката на Симеонов.В пост във \"Фейсбук\" Бареков пише, че дава пълната си подкрепа към идеята на Сидеров за незабавно свикване на коалиционен съвет.\"Тази оставка трябва да бъде гласувана още в сряда в Народното събрание. Доколкото разбирам Цветанов брани Симеонов като Матросов на амбразурата. А Каракачанов се ослушва като гърмян заек. Сигурен съм, че оставката е въпрос на часове. Странно как ужким Валери Симеонов водеше \"война\" срещу Домусчиев, а сега Домусчиев го брани с тяло и гел, тъй да се каже?...\", пише Бареков.Припомняме, в петък - 19 октомври, докато в зала депутатите дебатираха по третия вот за недоверие към кабинета \"Борисов-3\" .Думите на Валери Симеонов били: \"Този закон беше започнат като опит да се угоди на една група кресливи жени, които спекулираха с децата си, манипулираха обществото, изкарвайки на пек и на дъжд тези уж болни деца, без грам майчинско чувство, грижа за тях\". Изказването е направено след заседание на Тристранката, на 16 октомври, вторник, по повод Закона за хората с увреждания.По-късно . в социалната мрежа Фейсбук. Също в мрежата Нинова каза на Борисов: \"\".", "date": "2018.10.22", "title": "Сидеров иска Коалиционен съвет незабавно"}
{"url": "https://news.bg/world/kndr-republika-koreya-i-oon-postignaha-sporazumenie-da-izteglyat-orazhiyata.html", "text": "КНДР, Република Корея и Командването на ООН постигнаха споразумение да изтеглят оръжията и караула от демилитаризираната зона в селцето Панмунджом през тази седмица.Това съобщи военното министерство на Южна Корея, цитирано от \"Ройтерс\".Трите страни проведоха , за да обсъдят начини за демилитаризиране на границата в съответствие с постигнатото през миналия месец споразумение между двете Кореи по време на среща в Пхенян.КНДР и Република Корея планират да изтеглят 11 охранителни поста в радиус 1 километър във военната демаркационна линия на границата до края на годината. Те също така планират да изтеглят всички оръжия от Съвместната зона за сигурност в Панмунждом и ще намалят броя на военнослужещите там до 35.На днешната среща трите страни се съгласиха да изтеглят оръжията и охранителните постове от зоната до четвъртък и да проведат съвместна инспекция през следващите два дни, отбелязват от министерството.Споразумението също включва прекратяване на \"всички враждебни актове\".", "date": "2018.10.22", "title": "КНДР, Република Корея и ООН постигнаха споразумение да изтеглят оръжията"}
{"url": "https://news.bg/crime/zadarzhaha-26-godishen-izmamil-baba-s-nad-6000-lv.html", "text": "Полицията задържа 26-годишен, измамил възрастна жена от Плевен с общо 6320 лв, съобщи МВР. Мъжът позвънил на мобилния телефон на 93 - годишната жена и се представил за служител на МВР. Под претекст, че се провежда полицейска операция по залавянето на телефонни измамници я убедил да изхвърли на два пъти през терасата на жилището си общо 6 320 лева, поставени в кожени портмонета.На 26-годишния мъж от село Ореховица е задържан за постоянно в ареста.Сигналът за случая е подаден на 17 август. ", "date": "2018.10.22", "title": "Задържаха 26-годишен, измамил баба с над 6000 лв."}
{"url": "https://news.bg/world/burya-navodni-rim.html", "text": "Рим е наводнен след като буря, дъжд и градушка удариха италианската столица, особено източните предградия и центъра на града, съобщават италиански медии.Валежите доведоха до хаос, принуждавайки шофьори да напускат полунаводнените си коли по пътищата. Съобщава се за паднали дървета и боклуци, плаващи по улиците на столицата.Римският транспорт оператор ATAC затвори четири метростанции поради наводнения: Colli Albani, Lucio Sestio и Cinecittà на линията А и Pietralata на линия В.Базиликата \"С. Себастиан\", по протежение на \"Апиа Антика\", е залята от половин метър вода.Кметът на Рим, Вирджиния Раги коментира, че екипите на спешна и аварийна помощ са работили през цялата нощ, за да \"нормализират ситуацията колкото е възможно по-бързо\".", "date": "2018.10.22", "title": "Буря наводни Рим"}
{"url": "https://news.bg/crime/v-spetsprokuraturata-razyasnyavat-za-nelegalna-pechatnitsa-za-falshivi-evro.html", "text": "Прокурор Иван Гешев и заместник ръководителят на Спецпрокуратурата Димитър Петров разясняват подробности от разкритата най-модерна до сега нелегална печатница за фалшиви евро банкноти, съобщиха от Спецпрокуратурата.На представянето ще присъстват и наблюдаващия прокурор Евгения Деянова, както и директорът на ГДБОП - главен комисар Ивайло Спиридонов.Случаят с .В Долно Сахене бяха открити и 16 плаки с изображения на долари с номинал 50 и 100 долара, 193 листа с отпечатани на тях по 3 неистински банкноти от по 100 евро, както и фалшива банкнота от 500 евро. Номиналът е над €121 хил.", "date": "2018.10.22", "title": "В Спецпрокуратурата разясняват за нелегална печатница за фалшиви евро"}
{"url": "https://news.bg/regions/8-godishno-dete-postrada-tezhko-ot-voltova-daga.html", "text": " 8-годишно дете е в тежко състояние, след като е било поразено от волтова дъга. Това съобщиха от Областната дирекция на МВР.Инцидентът е станал на 19 октомври около 16.20 часа в село Голеш, Силистренско.По първоначални данни момчето се покатерило на стълб от електропреносната мрежа и след като било поразено от волтова дъга, паднало от височина 6-7 м.Пострадалото дете е транспортирано за лечение във варненска болница. То е с тежки травми и изгаряния.По случая е образувано досъдебно производство.Припомняме, това не е първият случай, при който дете е поразено от волтова дъга. Само десет дни по-рано  в село Алеко Константиново.", "date": "2018.10.22", "title": "8-годишно дете пострада тежко от волтова дъга"}
{"url": "https://news.bg/world/kralyat-i-prestolonaslednikat-na-sauditska-arabiya-telefoniraha-na-sina-na-kashogi.html", "text": "Кралят на Саудитска Арабия Салман е изразил съболезнования на семейството и роднините на убития журналист Джамал Кашоги, съобщава държавната Saudi Press Agency.Монархът е изразил съболезнованията си по време на телефонен разговор със сина на Кашоги, Салах Джамал Кашоги. Салах от своя страна благодари на краля, допълва агенцията.Отделно SPA информира, че престолонаследникът на Саудитска Арабия Мохамед бин Салман също е телефонирал на сина на убития журналист, за да изрази съболезнования за смъртта на Джамал Кашоги. Салах е благодарил на принца.Турският лидер Реджеп Ердоган обяви, че ще разкрие цялата истина за Кашоги във вторник.Междувременно френският президент Еманюел Макрон е обсъдил случая \"Кашоги\" с президента на САЩ Доналд Тръмп.", "date": "2018.10.22", "title": "Кралят и престолонаследникът на Саудитска Арабия телефонираха на сина на Кашоги"}
{"url": "https://news.bg/society/mazh-si-kupi-niva-a-poluchi-bonus-tsiganski-kashti.html", "text": "Земеделец си купи 28 декара нива заедно с ромски квартал, без да знае, информира Нова телевизия.Мъжът се явил на търг, за да наддава за апетитен имот. По документи Мирослав Веселинов спечелил 28 декара нива в землището на село Краводер. Оказало се, че новата му придобивка върви в комплект с малък квартал, застроен с ромски къщи.Хората в махалата били изрядни платци и живеели там от няколко поколения.Заместник-кметът на общината Дияна Милетиева заявява, че по скицата не личи, че върху имота има постройки, макар и незаконни.От общината твърдят, че ще успеят да разменят имота с друг. От ръководството обещават къщите на хората да попаднат в парцел с подробен устройствен план и да станат урегулирани имоти с актове за собственост.", "date": "2018.10.22", "title": "Мъж си купи нива, а получи бонус цигански къщи"}
{"url": "https://news.bg/int-politics/germaniya-iska-es-da-spre-iznosa-na-orazhiya-za-sauditska-arabiya.html", "text": "Германия иска и други държави-членки на Европейския съюз да последват примера за спиране на износа на оръжие за Саудитска Арабия, заради убийството на журналиста Джамал Кашоги, коментира министърът на икономиката Петер Алтмайер, цитиран от \"Ройтерс\".Рияд дава многобройни и противоречиви обяснения за това, което е довело до смъртта на Кашоги на 2 октомври в консулството в Истанбул. В неделя външният министър Адел ал-Джубейр нарече убийството \"огромна и тежка грешка\".Канцлерът Ангела Меркел заяви в неделя, че Германия ще спре износа на оръжие за Саудитска Арабия, докато неяснотите около смъртта на Кашоги продължават.Алтмайер, близък съюзник на Меркел, заяви, че обясненията на Рияд за случая са незадоволителни. \"Правителството е съгласно, че за момента няма да одобряваме по-нататъшния износ на оръжие, защото искаме да знаем какво се е случило\", обясни той.До момента, през тази година, германското правителство е одобрило износ на оръжия на стойност над 400 милиона евро за Саудитска Арабия, които са втория по големина поръчител на немски оръжия след Алжир.Алтмайер коментира, че другите държави от ЕС трябва да спрат износа на оръжие за Саудитска Арабия, за да увеличат натиска върху Рияд по случая Кашоги. \"За мен е важно да постигнем обща европейска позиция\", допълва германският министър на икономиката.\"Защото само, ако всички европейски страни са съгласни, това ще повлияе на правителството в Рияд. Няма да има никакви положителни последици, ако спираме износа на оръжие, но други държави в същото време запълват създаденият вакум\", допълва той.", "date": "2018.10.22", "title": "Германия иска ЕС да спре износа на оръжия за Саудитска Арабия"}
{"url": "https://news.bg/politics/borisov-razgleda-politsiyata-v-dubay.html", "text": "Министър-председателят Бойко Борисов посети Центъра по операциите на полицията в Дубай. Той е на официално посещение в Обединените арабски емирства и днес ще се срещне с вицепрезидента и министър-председател на ОАЕ и управник на емирство Дубай шейх Мохамед Бин Рашед Ал-Мактум, съобщиха от Министерски съветВ Центъра по операциите на полицията премиерът Борисов се запозна с автомобилите, техниката и ресурсите, с които разполагат в Дубай. От там се координира дейността на 28 хиляди камери в целия град. В Центъра постоянно дежурят 80 полицейски служители. Ръководителят на полицията генерал-майор Абдула Халифа Ал-Мери презентира възможностите и придобивките на органите по сигурността в Дубай, а министър-председателят Борисов акцентира върху мерките, които страната ни е взела по сигурността на границите - с техника и жива охрана. Той посочи, че само преди дни бяха осигурени 341 нови полицейски джипове за нуждите на българската гранична полиция и допълни, че страната ни планира цялостна модернизация на Института по криминалистика.", "date": "2018.10.22", "title": "Борисов разгледа полицията в Дубай"}
{"url": "https://news.bg/world/belgiya-zamenya-f-16-s-f-35.html", "text": "Правителството на Белгия е избрало американски многоцелеви изтребители Ф-35 за замяна на остарелите Ф-16, съобщава местната новинарска агенция Belga. Агенцията се позовава на различни източници от правителството.Ако решението се потвърди, това ще означава край на много дълга процедура, започнала през март 2017 г. Договорът ще бъде на стойност 3,6 милиарда евро и крайна цена от 15 милиарда евро за цялата 40-годишна продължителност на живота на американските изтребители.Поръчката е за 34 изтребителя Ф-35. Ще бъдат заменени 49 изтребителя Ф-16, които са взети на въоръжение след 1975 г.Сред предложените машини бяха Eurofighter, Rafale и Gripen.Белгия иска да замени самолетите до края на следващото десетилетие.", "date": "2018.10.22", "title": "Белгия заменя Ф-16 с Ф-35"}
{"url": "https://news.bg/finance/byudzhetat-gubi-okolo-330-mln-lv-godishno-ot-neotchitane-na-oboroti.html", "text": "Около 330 млн. лева ежегодно не постъпват в бюджета заради неотчитане на обороти. Това заяви пред БНР говорителят на Националната агенция за приходите Росен Бъчваров.Според него е изпълним срокът, определен за изпълнение на новите правила за касовите апарати. С тях продажбата ще се отчита пред данъчните до пет минути по електронен път.\"При всички промени във фискалните устройства в последните десет години, основните трудности произтичаха от това, че работата започваше примерно 20 дни преди крайният срок, което затруднява изпълнението\", каза Бъчваров.Междувременно представители на бизнеса заявиха, че при сегашните промени данъчните инспектори могат да видят цялото ноу хау на фирмите, без да гарантират сигурността им.От петък, 19 октомври, от приходната агенция започнаха масови проверки за спазване на данъчно-осигурителното законодателство от строителните компании. За трите дни са установени случаи на \"заплата в плик\" и невнасяне на пълния размер на осигуровките. Въпреки това не са открити хора без трудови договори, допълни Бъчворов.", "date": "2018.10.22", "title": "Бюджетът губи около 330 млн. лв. годишно от неотчитане на обороти"}
{"url": "https://news.bg/world/riyad-obeshta-da-ne-povtarya-stsenariya-ot-1973-g.html", "text": "Енергийният министър на Саудитска Арабия Халид ал Фалих увери, че монархията \"няма намерение\" да използва влиянието си върху цените на петрола в отговор на международния натиск заради \"Няма намерение\", отговори Фалих на въпрос дали може да се повтори петролното ембарго от 1973 г.Фалих подчерта, че Саудитска Арабия е \"много отговорна държава\", която от десетилетия не обвързва политиката с петрола.Той изрази надежда, че светът мъдро ще преодолее възникналата политическа криза.\"Този инцидент ще отмине. Но Саудитска Арабия е много отговорна държава, от десетилетия ние използваме нашата петролна политика като отговорен икономически инструмент и изолирано от политиката\", увери той.Ще бъдем мъдри на политическия и икономическия фронт, добави министърът.Според Фалих трябва да се благодари на Саудитска Арабия за усилията й да спре покачването на цените на петрола с решението си да увеличи производството на петрол до повече от 700 000 барела на ден на фона на подновените санкции срещу Иран. Той обаче отбеляза, че Рияд не гарантира, че може да спре покачването на цената на петрола до 100 долара за барел в случай, че бъдат засегнати доставките на пазара.Моята роля като енергиен министър е да действам конструктивно и отговорно, и да стабилизирам световните енергийни пазари, като това допринесе за световното икономическо развитие, каза още министърът.", "date": "2018.10.22", "title": "Рияд обеща да не повтаря сценария от 1973 г. "}
{"url": "https://news.bg/regions/konfiskuvaha-nad-1-kg-heroin-na-parking-v-s-kapitan-andreevo.html", "text": "Служители на Областната дирекция на МВР-Хасково задържаха над килограм хероин. Това се случи на 19 октомври към 18,30 часа.На паркинг в с. Капитан Андреево служители на местната структура за борба с организираната престъпност извършиха проверка на микробус \"Рено\". Бяха открити два пакета, съдържащи 1,014 кг бяло прахообразно вещество. При последвалия полеви наркотест се установи, че става въпрос за хероин.По първоначални данни стойността на иззетото количество дрога възлиза на 60 840 лева.Шофьорът на микробуса - 35-годишен турски гражданин, е задържан за 24 часа.По случая е образувано досъдебно производство.", "date": "2018.10.22", "title": "Конфискуваха над 1 кг. хероин на паркинг в с. Капитан Андреево"}
{"url": "https://news.bg/politics/valeri-simeonov-ne-vizhda-zashto-da-podava-ostavka.html", "text": "\"Не виждам причини да подам оставка по лични съображения\". Това заяви вицепремиерът Валери Симеонов по повод исканията да се оттегли на протестиращите майки на деца с увреждания, цитиран от bTV. Протестът е пред сградата на Министерския съвет към 12:30 часа. В самата сграда малко по-рано Симеонов се срещна с представители на работодателите за увеличаване на максималния осигурителен праг.\"Човек не подава оставка за това, че казва истината. Боли - не боли, това е истината. Стоя зад своите думи катeгорично\", каза Симеонов като допълни, че би подал оставка, ако му я поискат от политическия съвет на коалицията ГЕРБ - Обединени патриоти поискат оставката му, той ще я подаде.Симеонов допълни, че когато политическият съвет на коалицията ГЕРБ - Обединени патриоти поискат оставката му, той ще я подаде.\"Става въпрос за мнението основно на трима души - Бойко Борисов, Красимир Каракачанов и Волен Сидеров. Когато те поискат оставката ми, аз ще я подам по политически причини\", заяви вицепремиерът по демографските въпроси.Относно исканата политическа оставка от БСП след изявлението му към майките на деца с увреждания, той заяви, че протестите на БСП не го притесняват. \"Нормално е политическа опозиционна сила да иска оставка. Да си ги събират, да ги карат с рейсове от различните градове\", допълни Симеонов, визирайки митинга от \"Орлов мост\" преди години.Припомняме, в петък - 19 октомври, докато в зала депутатите дебатираха по третия вот за недоверие към кабинета \"Борисов-3\" .Думите на Валери Симеонов били: \"Този закон беше започнат като опит да се угоди на една група кресливи жени, които спекулираха с децата си, манипулираха обществото, изкарвайки на пек и на дъжд тези уж болни деца, без грам майчинско чувство, грижа за тях\". Изказването е направено след заседание на Тристранката, на 16 октомври, вторник, по повод Закона за хората с увреждания.По-късно . в социалната мрежа Фейсбук. Също в мрежата Нинова каза на Борисов: \"\".", "date": "2018.10.22", "title": "Валери Симеонов не вижда защо да подава оставка"}
{"url": "https://news.bg/world/ek-da-othvarli-byudzheta-na-italiya-poiska-avstriya.html", "text": "Европейската комисия трябва да отхвърли проектобюджета на Италия за 2019 г., освен ако не настъпят промени. Това призова правителството на Австрия, което е ротационен председател на ЕС до края на годината, информира \"Ройтерс\".Комисията нарече бюджета безпрецедентно нарушение на фискалните правила на ЕС и изпрати на Рим предупредително писмо, че трябва да направи промени.Проектобюджетът предвижда дефицит от 2,4 на сто през следващата година от 1,8 на сто през 2018 г. Правителствен източник заяви в неделя, че Италия очаква от Комисията да поиска изменение на проекта за бюджета.\"Ако не бъде изменен, Европейската комисия трябва да отхвърли бюджета\", призова австрийският канцлер Себастиан Курц в съобщение, разпространено от финансовото министерство.Според Курц Австрия не е подготвена да подкрепи дълговете на други държави, докато тези държави умишлено допринасят за несигурност на финансовите пазари.\"Сега ЕС трябва да докаже, че се е поучил от кризата в Гърция\", подчерта той.Австрия е категорична, че ако Италия наруши бюджетните правила на ЕС, това ще направят и други държави.Еврокомисарят по икономическите въпроси Пиер Московиси увери, че ЕК не иска криза с Италия за бюджетния план, но очаква Рим да отговори на притесненията на Брюксел.\"Европейската комисия не иска криза между Брюксел и Рим\", каза Московиси и поиска конструктивен диалог.Междувременно вицепремиерът на Италия Луиджи ди Майо коментира, че италианското правителство е готово да обсъди бюджетните цели с Комисията.Днес се очаква правителството на Италия да изпрати писмо на ЕК за бюджета.", "date": "2018.10.22", "title": "ЕК да отхвърли бюджета на Италия, поиска Австрия"}
{"url": "https://news.bg/crime/drogiran-i-bez-knizhka-prevozvat-19-nelegalni-migranti.html", "text": "Полицията залови четирима мъже, превозвали нелегални мигранти в района на АМ\"Марица\", съобщи МВР.По подаден сигнал на магистралата в посока Пловдив, полицаите спрели кола \"Мерцедес\", шофирана от 23-годишен харманлиец, с когото пътували негов съгражданин на 22 г. и 21-годишен свиленградчанин. Спрян е и микробус \"Фиат\", управляван от 22-годишен от с.Бисер, който следвал леката кола.След проверката е установено, че водачът на микробуса е управлявал след употребата на дрога, а шофьорът на \"Мерцедеса\" е бил без книжка.В товарния отсек на микробуса служителите на реда открили 19 чужди граждани между 13 и 26 г., сред които 16 афганистанци и 3 пакистанци.Сред заловени бежанци са 12 непълнолетни момчета, които са предадени на дирекция \"Социално подпомагане\" в Димитровград.Акцията е извършена на 19 октомври.", "date": "2018.10.22", "title": "Дрогиран и без книжка превозват 19 нелегални мигранти"}
{"url": "https://news.bg/world/amerikantsite-proyavyavat-rekorden-interes-kam-izborite-prez-noemvri.html", "text": "Американците проявяват рекорден интерес към предстоящите през ноември частични избори за Конгрес на САЩ. Това показва съвместно проучване на вестник \"Уолстрийт джърнъл\" и телевизия NBC.68% от анкетираните от Републиканската партия и 72% от респондентите от Демократическата партия отбелязват, че са много заинтересовани от изборите.Това е най-високото ниво от 2006 г., когато вестникът и телевизията провеждат такива сондажи.Проучване от октомври 2014 г. показва, че 59% от републиканците и 47% от демократите проявяват голям интерес към междинните избори.Освен това проучването показва и ръст на рейтинга на президента на САЩ Доналд Тръмп. \"Уолстрийт джърнъл\" и телевизия NBC оценяват популярността на милиардера от февруари 2017 г. 47% от респондентите разглеждат работата на Тръмп положително, докато 49% са на противоположното мнение. През октомври 2017 г. 38% смятат, че Тръмп се справя със задълженията си като президент, а 58% са на противоположното мнение.50% от анкетираните биха гласували за демократите на изборите през следващия месец, а 41% - за републиканците.В момента републиканците имат мнозинство и в двете камари на Конгреса.Проучването е проведено в периода 14-17 октомври и в него са участвали 900 американци.", "date": "2018.10.22", "title": "Американците проявяват рекорден интерес към изборите през ноември"}
{"url": "https://news.bg/press/vtori-mesets-chakat-turtsiya-da-ekstradira-mityo-ochite-prognozirat-defitsit-na-500-000-rabotnitsi-do-5-godini.html", "text": "Екстрадиция. \"24 часа\":Втори месец чакат Турция да екстрадира Митьо ОчитеБългарската прокуратура очаква решението на съда в Турция за екстрадицията на Димитър Желязков-Митьо Очите вече втори месец. Засега новини от Истанбул няма, освен че делото върви, каза прокурор.Очите бе арестуван в луксозния хотел на площад \"Таксим\" в Истанбул \"Рамада\" в началото на август т.г. Там наркобосът от Несебър спал в стая, регистрирана на името на общинския съветник в Бургас Бенчо Бенчев, който го закарал в Турция от Солун. Очите е обвинен задочно у нас като шеф на 8-членна престъпна група за изнудване и палежи, която действала по Южното Черноморие. Сред сочените за членове на бандата е и общинският съветник от Несебър Пейко Янков.  Бедствие. \"Монитор\":Отменят бедственото положение в Лом утре, водата е пуснатаУтре слагаме край на бедственото положение - водата е пусната с пълната си мощност, но все още има места без водоподаване. Това каза кметът на Община Лом Пенка Пенкова пред \"Фокус\" и уточни, че в момента е задействана втора помпа.\"Водата е пусната на пълната си мощност от Добри дол. Сутринта се чух с нашия представител на ВиК. В ниската част на града има вода, но във високата все още няма. Мисля, че до края на деня, навсякъде в Лом ще има вода\", обясни Пенкова. Тя уточни, че в момента по предписание на РЗИ и утрешния ден е обявен за неучебен за детските градини и училищата. \"Предстои дезинфекция, след което ще се вземе проба от всякъде. Подсигурили сме вода за децата от вторник нататък. Идеята е след водната криза и стрес да дадем възможност навсякъде да бъде почистено\", обясни кметът. Работещи. \"Дума\":Прогнозират дефицит на 500 000 работници до 5 годиниАко България продължи да се развива със средно добри темпове, ще са ни нужни 500 хиляди работници и специалисти в следващите 5 години, предвид демографските тенденции, миграцията и ръста на икономиката. Това заяви вчера по БНР председателят на Асоциацията на индустриалния капитал в България Васил Велев. Най-сериозна ще е липсата на инженерно-технически кадри, медицински сестри, учители, шофьори, работници в туризма и селското стопанство.България е едва на 12-то място по ръст на БВП за първото полугодие, а икономиките на почти всички страни от Централна и Източна Европа растат по-бързо от нашата, констатира той. Според Велев, за да ги настигнем, ще ни трябва догонващ, а не изоставащ растеж, какъвто имаме в момента. Той не пропусна и намаляващите инвестиции - както чуждестранни, така и местни. Здравеопазване. \"Дума\":За година всеки трети българин е лежал в болницаПрез м.г. са хоспитализирани (в това число изписани и починали) 2 331 264 души, което е с 241 986 повече от 2016 г. Т.е. всеки трети българин е постъпвал в болница за лечение. В предходната година хоспитализациите бяха намалели с близо 214 хил. Тогава действаха лимитите, пръстовият отпечатък и др. рестрикции, въведени от здравния министър Петър Москов. Междувременно обаче ВАС отмени лимитите и много болници осъдиха НЗОК за неплатената им надлимитна дейност, като поредната е МБАЛ Пазарджик АД (бившата окръжна-б.р.). На нея НЗОК трябва да плати 113 735 лв. със законната лихва и съдебни разноски 8499, 40 лв. за първа инстанция и 3800 лв. за въззивна инстанция.През 2017 г. хирургична намеса са претърпели 610 696 души (близо 1 на четирима хоспитализирани), а операциите са с 4453 повече от предходната година. Падат се по 1673,14 операции дневно! Починали са 4065 души, като най-много (1187) са при операциите на храносмилателната система. Това показват данните на Националния център по обществено здраве и анализи. Най-много са АГ-операциите (115 867), макар че са намалели от предходната година с над 4400. При тях 247 пациенти са получили усложнения, а 16 са починали. На второ място са ортопедо-травматологични операции - 98 213, при които 381 пациенти са получили усложнения, а 431 са починали. Северин. \"Монитор\":Майката на Северин влязла в болница, не понесла срамаТова твърди жената на Северин Емел Мехмедалиева, която се е скрила при роднини в русенско село и не смее да се върне в ромските махали \"Тракцията\" и \"Селеметя\" от страх да не бъде линчувана.\"Чухме се със свекърва ми преди няколко дни, тя обеща да ми прати 50 евро да имам с какво да живея. Парите не пристигнаха и аз се притесних да не е станало нещо. После разбрах от лелята на Селяйдин, че свекърва ми е влязла в болница - нещо удар ли получила и аз не знам какво точно се е случило\", обяснява Емел.", "date": "2018.10.22", "title": "Втори месец чакат Турция да екстрадира Митьо Очите; Прогнозират дефицит на 500 000 работници до 5 години"}
{"url": "https://news.bg/bulgaria/dps-pecheli-mestnite-izbori-v-selo-suhodol.html", "text": "Кандидатът на ДПС Недрет Юсеин Алил спечели вчера втория тур на кметските избори в село Суходол. Това съобщи Венцислав Маринов, председател на ОИК- Главиница, цитиран от \"Фокус\".Той е получил 244 гласа срещу 166 за неговия опонент Абедин Нури Рушид, издигнат от ГЕРБ.На оспорвания първи тур на частичните избори за кмет на 14 октомври Абедин Нури Рушид получи 191 действителни гласове, а Алил остана втори със 189.Право на глас в селото имаха 638 души, от тях гласуваха 421.Изборния ден е преминал спокойно, в ОИК Главиница не са постъпвали жалби или сигнали за нарушения.Изборите в кметството се налагат заради смъртта на предишния кмет Хамид Незир Рушид.", "date": "2018.10.22", "title": "ДПС печели местните избори в село Суходол "}
{"url": "https://news.bg/world/shestima-raneni-pri-strelba-vav-florida.html", "text": "Най-малко шестима души са били ранени при стрелба в Джаксънвил,  американския щат Флорида, предаде РИА \"Новости\".Трима от пострадалите са в тежко състояние.Все още няма задържан по случая.Съобщава се, че нападението е било извършено в близост до стадион.Районът е бил отцепен от полицията. Не се съобщават мотивите на стрелеца. Миналата седмица в търговски център при подобна атака двама души бяха убити, а други двама - ранени. ", "date": "2018.10.22", "title": "Шестима ранени при стрелба във Флорида "}
{"url": "https://news.bg/weather/dazhdovno-i-vetrovito-nachalo-na-sedmitsata.html", "text": "Дъждовно и ветровито начало на седмицата ни очаква, съобщават от НИМХ на БАН.Продължава захлаждането от последните дни.Очакват се валежи в Западна и Централна България.Ще духа до умерен североизточен вятър.Максималните температури ще са между 14 и 19 градуса.Атмосферното налягане ще остане по-високо от средното за месеца.", "date": "2018.10.22", "title": "Дъждовно и ветровито начало на седмицата "}
{"url": "https://news.bg/world/desetki-zaginali-i-raneni-pri-katastrofa-v-pakistan.html", "text": "Най-малко 18 души са загинали, а други 40 са били ранени при катастрофа в Пакистан. В източната провинция Пенджаб са се сблъскали два автобуса, предаде \"Синхуа\".Наложило се е да разрязват автобусите, за да вадят жертвите и ранените.Възможно е броят на жертвите да се увеличи, тъй като някои от ранените са в критично състояние.Ударът е бил толкова силен, че единият от автобусите е бил напълно разрушен.Според разследващи висока скорост е причина за трагичния инцидент.От 2011 година в страната са загинали 4500 души при 9000 подобни инцидента.", "date": "2018.10.22", "title": "Десетки загинали и ранени при катастрофа в Пакистан "}
{"url": "https://news.bg/world/avstraliya-se-izvini-na-zhertvite-na-pedofili.html", "text": "Австралия се извини на жертвите на педофили. Това направи премиерът Скот Морисън в свое изявление, предаде АП. По думите му хората, насилвани като деца от възрастни, заслужават извинение заради това, че не са били чути навремето.Доверието на тези пораснали вече деца е било предадено, не са били положени нужните грижи за тях.Това каза Морисън пред парламента.Той поднесе извинения не само от позицията на премиер, но и като родител и приятел.Шокиращ доклад разкри най-малко 17 000 деца, насилвани в институции или от свещеници.Австралия бе само една от страните, разтърсени от скандала в Католическата църква с разкрития за хиляди насилвани деца в продължение на десетилетия.", "date": "2018.10.22", "title": "Австралия се извини на жертвите на педофили "}
{"url": "https://news.bg/world/mey-othvarlya-predlozhenieto-na-es-za-irlandskata-granitsa.html", "text": "Британският премиер Тереза Мей отхвърля предложението на ЕС за ирландската граница. Това ще заяви тя пред парламента.95% от сделката по Брекзит е готова, но остават нерешени въпроси, сред които е и този. Нерешаването му прави вероятна възможността \"разводът\" с Брюксел да мине без споразумение.С изказването си Мей ще се опита да помири евроскептиците и поддръжниците на Съюза.Великобритания трябва да излезе от Общността на 29 март 2019 г. съгласно условията на двугодишния процес по чл. 50 от основополагащия за ЕС Лисабонски договор.Настоящият план е за преходен период от 21 месеца, за да протече плавно процесът по Брекзит. Но тъй като двете страни засега не успяват да постигнат споразумение, тази седмица стана ясно, че преходният период може да бъде удължен.Междувременно се провеждат протести и на поддръжници, и на противници на Брекзит.", "date": "2018.10.22", "title": "Мей отхвърля предложението на ЕС за ирландската граница"}
{"url": "https://news.bg/int-politics/konstitutsionnite-izmeneniya-v-makedoniya-gotovi-do-15-dni.html", "text": "Македонският премиер Зоран Заев съобщи, че измененията в Конституцията ще са с подкрепата на опозицията, а работата по тях ще бъде завършена за по-малко от 15 дни, съобщава МИА.Заев е обещал на министрите, че ще има всеобхватен процес и че правителството ще представи предложения за изменения в съответствие със споразумението от Преспа, а след това правителството и опозицията ще оповестят съвместните си проектоизменения.\"Смятам, че можем да завършим това за по-малко от 15 дни, за да съкратим процедурата колкото е възможно повече ... С напредването на процедурата ще видим, че няма нищо болезнено или скрито в измененията и че те ще ни обединят и ще осигурят бъдещето на държавата\", обяснява Заев.На въпроса дали исканията на опозиционните депутати са приемливи, Заев коментира, че внимателно ги е прочел. \"Едното е да се потвърди македонската идентичност, а другото е изпълнението, което вече е предвидено в споразумението, допълва Заев.Той обясни, че другите искания се отнасят до гаранции в случай, че Гърция не ратифицира споразумението или възпрепятства интеграционните процеси на Макдония, което означава, че в този случай промените в конституцията ще бъдат обявени за недействителни.По повод призива за помирение, изпратен от опозиционните депутати, Заев заяви, че това е \"всеобхватен процес, който надхвърля политическата принадлежност\".", "date": "2018.10.22", "title": "Конституционните изменения в Македония готови до 15 дни"}
{"url": "https://news.bg/int-politics/yaponiya-sledi-situatsiyata-s-yadreniya-dogovor-mezhdu-sasht-i-rusiya.html", "text": "Япония следи много внимателно ситуацията с Договора за премахване на ракети със среден и малък обсег (INF) между САЩ и Русия, но генералният секретар на правителството Есихиде Суга не конкретизира дали темата ще бъде засегната на двустранните консултации със Съединените щати.Японското правителство възнамерява да следи отблизо ситуацията, както и последвалите действия на Москва и Вашингтон по отношение на този документ.\"Въз основа на ролята, която Договорът играе в контрола върху оръжията и разоръжаването, както и влиянието му върху сигурността, възнамеряваме да следим отблизо действията на Съединените щати и Русия по отношение на този документ\", обясни Суга на пресконференция тази сутрин.Той допълни, че Токио и Вашингтон \"обменят мнения по различни въпроси, включително сигурност и ядрено разоръжаване\".В събота Тръмп заяви, че Съединените щати ще се оттеглят от Договора, тъй като Русия според него нарушава това споразумение.Договорът е подписан от СССР и САЩ на 8 декември 1987 г. във Вашингтон. Съединените щати за пръв път обвиниха Русия в нарушаване на Договора през юли 2014 г.О тогава, Вашингтон многократно обвиняваше, а Москва отричаше, като двете страни си разменяха претенции и обвинения, свързани с прилагането на Договора.Противоречиви реакции по света. Британският министър на отбраната Гавин Уилямсън коментира, че Обединеното кралство стои \"абсолютно решително\" зад Вашингтон по въпроса и призова Кремъл да \"си оправи реда в къщата\", съобщава \"Файненшъл Таймс\".Германският външен министър Хайко Маас заяви, че \"съобщението на Тръмп повдига трудни въпроси за нас и Европа \", но отбеляза, че Русия не е изяснила твърденията за нарушаване на договора.Говорителят на китайското външно министерство Хуа Чунинг заяви в понеделник, че е погрешно Съединените щати едностранно да се изтеглят. Тя каза, че Пекин се противопоставя на изтеглянето от договора.Говорителят на Кремъл Дмитрий Песков коментира, че \"след последните изявления ще са необходими обяснения на американската страна\". Болтън и руският президент Владимир Путин ще се срещнат във вторник. Днес Болтън се среща с външния министър Сергей Лавров.Американският сенатор Боб Коркър, член на Републиканската партия на Тръмп, предупреди, че оттеглянето от договора може да доведе до отмяна на други договори за въоръжение. Но той предложи, че изказването на Тръмп е насочено към натиск върху Москва, а не върху твърда решимост да напусне договора.Сенатор Ранд Пол, който е републиканец смята, че Болтън е посъветвал Тръмп да се оттегли и \"не мисля, че осъзнава важното постижение на Рейгън и Горбачов\".Договорът помага за защитата на сигурността на САЩ и нейните съюзници в Европа и Далечния Изток, но и ограничава САЩ да разработват нови оръжия. САЩ ще започнат да развиват такива, освен ако Русия и Китай не се съгласят да се откажат да притежават или развиват оръжия, коментира Тръмп. Китай не е страна по пакта.По-рано администрацията на Обама обвини руснаците, че нарушават пакта, като разработват и тестват крилата ракета.", "date": "2018.10.22", "title": "Япония следи ситуацията с ядрения договор между САЩ и Русия"}
{"url": "https://news.bg/regions/bronzovata-kashta-osvetyava-kraya-na-evropredsedatelstvoto-na-avstriya.html", "text": "Проектът \"Бронзовата къща\" най-накрая ще бъде официално открит - в края на октомври месец 2018 година, след като и финалът на европредседетелството на Австрия приближава.Като замисъл скулптурата на Пламен Деянофф трябваше да се настани в центъра на София, в пространството на съборения през 90-те години Мавзолей на Георги Димитров.Като акт \"Бронзовата къща\" трябваше да ознаменува първото председателството на Съвета на ЕС на България, което беше от януари до юни 2018 година, т.е. приключи точно преди четири месеца.Монтажът на скулптурата обаче продължи повече от 10 месеца, сякаш нарочно - за да се изчакат да стихнат всички спорове и да се забравят всички недоразумения покрай проекта. А те бяха доста - от чисто естетическата стойност на проекта и дали е уместно да се постави в центъра на София с оглед архитектурното единство на пространството, до това кой ще поеме разходите по поставянето, осветяването, охраната на въпросния артефакт.\"Бронзовата къща\" на Деянофф стана известна, но не заради себе си, а заради скандалите, които породи. Скулптурата породи и силна вълна от обществено недоволство. Много бяха и имената, с които къщата започна да се споменава в медийното пространство - \"Бронзовият резил на София\", \"Бронзовата къща, която съживява мумии\" и други. Имаше и сериозна дискусия в Столичния общински съвет.Въпреки нееднозначната посока на мненията  за изграждането на временната инсталация. Докладът на общинските съветници Малина Едрева, Силвия Христова от ГЕРБ и Стефан Марков и Прошко Прошков от ДБГ предвиждаше скулптурата на Деянофф да седи временно в пъпа на София и България - от януари от декември 2018 година.Столичната община трябва само да осигури осветяването и охраната на обекта. Самото изграждане на \"Бронзовата къща\" ще струва на австрийската страна около 300 000 евро. Всички други разходи ще се поемат от Австрия или поне така уверяват от Столична община, запазвайки мълчание обаче за средствата, които ще бъдат необходими за демонтажа на къщата.Самият Пламен Деянофф е работил по проекта си над 10 години, пишат в презентацията си две ПР агенции, които са се заели с рекламата на проекта. 10 месеца пък продължи монтажът.Едва в началото на септември тази година е монтирано и осветлението. А всичко това трябваше да стане за началото на Българското ротационно председателство на Съвета на ЕС, в началото на годината.Днес \"Бронзовата къща\" ще бъде отново открита, вече напълно готова, , на което присъстваха столичният кмет Йорданка Фандъкова, австрийският президент Александър ван дер Белен и самият творец. Това се случи на 3 май 2018 година.Остават въпросите - колко време ще остане \"Бронзовата къща\" в центъра на София. Кои точно европредседателства ще осветява, след като няма никаква информация, а може би идея, кой точно ще поеме разходите по демонтажа й. И къде ще бъде преместена. Ще си я върнем ли на Австрия, след като тази страна ни я подари? Или на Пламен Деянофф? Чия собственост ще е? \"Бронзовата къща\" ще ли е паметник на културата и кой трябва да поеме разходите, за да остане във времето в този вид?И няма ли \"Бронзовата къща\" да се превърне в поредния паметник, който ще предизвиква години наред дискусии - да остане ли завинаги там, в центъра на София, срещу Царския дворец, или да \"краси\" някоя квартална градинка. Както повече от десетилетие продължи спорът за монумента пред НДК на Старчев, получил твърде нецензурен прякор, за да го споменаваме тук, и рушащ се пред очите на едно поколение, най-накрая ограден, за да не убие случайно преминаващ разхождащ се столичанин.10 месеца след началото на нашето европредседателство, 4 месеца след края му, и месец и половина преди края на австрийското европредседателство \"Бронзовата къща\" ще бъде представена на софиянци.Най-вероятно с началото на 2019 година ще започнем и дискусиите за бъдещето й.А ето какви бяха и резултатите, когато попитахме с анкета читателите на news.bg:", "date": "2018.10.22", "title": "\"Бронзовата къща\" осветява края на европредседателството на Австрия"}
{"url": "https://news.bg/politics/andrey-raychev-s-dumite-si-za-maykite-valeri-simeonov-preseche-chervenata-liniya.html", "text": "С изказването си за майките на деца с увреждания вицепремиерът Валери Симеонов пресече една червена линия, която се казва фашизъм. Това стана ясно от думите на социолога Андрей Райчев пред БНТ.Припомняме, в петък - 19 октомври, докато в зала депутатите дебатираха по третия вот за недоверие към кабинета \"Борисов-3\" . Изказването е направено след заседание на Тристранката, на 16 октомври, вторник, по повод Закона за хората с увреждания.По-късно .  в социалната мрежа Фейсбук. Също в мрежата Нинова каза на Борисов: \"\".Думите на Валери Симеонов били: \"Този закон беше започнат като опит да се угоди на една група кресливи жени, които спекулираха с децата си, манипулираха обществото, изкарвайки на пек и на дъжд тези уж болни деца, без грам майчинско чувство, грижа за тях\".В отговор на думите му днес по обяд се планира протест с искане на оставката на Симеонов.Според Райчев, изказването е резултат от общата политическа атмосфера. \"Има серия политици, които паразитират върху разпадащия се либерален модел\", каза той.Стигна се до либералното прекаляване и от това се появиха нов вид играчи. Валери Симеонов пресече друга червена линия, която се казва фашизъм. Това са фашистки изказвания. Когато фашистът види по-слабо същество, получава желание да го унищожи, каза Райчев.Според социалния антрополог Харалан Александров в българската култура е силно очертан образът на майката-страдалка, която се жертва за децата си. Очаквам политик с популистка биография да го знае това, каза Александров. Изказването му е все едно да кажеш, че османското присъствие е довело до мултикултурални отношения, а не че е имало турско робство, поясни Александров.Според Райчев не само Симеонов трябва да се извини. Не виждам как той ще продължи политическата си кариера. Той имаше друго предвид - че не би използвал децата, но той наруши едно табу, категоричен е Райчев.Харалан Александров отново акцентира, че с изказването срещу майките на деца с увреждания е нарушен сакрален образ. Не съм сигурен, че ще видя наказан политик. Имаме доказателства - политици, които садистично нарушават табутата, каза Александров и даде пример с Ахмед Доган и изказването му за обръчите от фирми.Според него садистичната наслада, с която обиждаш и принизяваш намира отклик в електората, който се идентифицира с насилника. Това се оказва, че носи точки. Българското общество има проблеми с психичното си здраве - не се проявяват само дрогирани младежи от гетата, обясни самоопределянето на хората като по-силните, самоопределянето им с образа на насилника, с насладата от това, че си по-силен.И Райчев се съгласи, че има хранителна среда за подобна народопсихология. Валери Симеонов, ако е имал 100 хил. привърженици, след скандал като този те стават милион.Александров даде пример с форумите в интернет - основният стремеж е да унизиш, да обидиш, да хейтнеш.Относно трусовете в малката коалиция (Обединени патриоти) и отражението им върху голямата коалиция на управляващите (ГЕРБ - ОП), Райчев обясни, че Сидеров и Симеонов се карат, идва Каракачанов. Той е миротворец и им обяснява: \"нашата сила е от това, че сме заедно\".Това е така - няма да видят парламент в друга ситуация, категоричен е социологът. Цъка часовникът, той е май 2019 г., има броени месеци. Сидеров иска да е евродепутат. Човекът така си вижда финала на кариерата, категоричен е Райчев.Според него това е едната линия, а другата е евродепутата Джамбазки. \"Там се заплита възел, който като се развърже ще доведе дестабилизация на правителството. Големите играчи гледат само евроизборите. Малките играчи не гледат това, те са съюзници, групират се, прегрупират се... Големите играчи ги гледат с досада: \"защо ми пречиш на големия мач\". Картината е леко абсурдна\", каза Райчев за отношенията в коалицията.Според Харалан Александров всякакви изненадващи ходове са възможни. ГЕРБ винаги са имали акцент на присъствието си, сега - нямат.", "date": "2018.10.22", "title": "Андрей Райчев: С думите си за майките Валери Симеонов пресече червената линия"}
{"url": "https://news.bg/int-politics/tramp-planira-opredeleniya-za-pol-na-baza-parvichni-polovi-belezi.html", "text": "Администрацията на Тръмп обмисля тясно определение за \"пол\" като биологично неизменимо състояние, определено от първичните полови белези при раждането, най-драстичните мерки в държавните усилия за отменяне на признаването и защитата на транссексуалните хора съгласно федералния закон за гражданските права, съобщава \"Ню Йорк Таймс\".Редица решения на администрацията на Обама разхлабват правната концепция за \"пол\" във федералните програми, включително в областта на образованието и здравеопазването, като признават пола като избор на индивида, а не като определение при раждането. Министерството на здравеопазването е в основата на усилията да се установи законово определение за \"пол\" съгласно дял IX, федерален закон за гражданските права, който забранява дискриминацията по полов признак в образователните програми, които получават държавна финансова помощ.Твърди се, че ключовите правителствени агенции трябва да приемат изрично и единно определение за \"пол\", както е определено \"на биологична основа, която е ясна, основана на науката, обективна и приложима\". Предложената дефиниция би определила пола като мъжки или женски и всеки спор ще трябва да бъде изяснен чрез генетични тестове.\"Полът означава статусът на човек като мъж или жена на базата на неизменни биологични черти, които могат да бъдат идентифицирани след или дори преди раждането\", се казва в доклада.\"Полът, посочен в удостоверението за раждане на дадено лице, както е издадено първоначално, представлява окончателно доказателство за пола на дадено лице, освен ако не бъде опровергано от последващи надеждни генетични доказателства\", допълва докладът.Новото определение би премахнало по същество федералното признание за 1,4 милиона американци, които са избрали да се припознаят - хирургически или по друг начин - като пол, различен от този, с който са родени.\"Това отнема позицията, че това, което медицинската общност разбира за пациентите си - това, което хората разбират за себе си - няма значение, защото правителството не е съгласно\", коментира Катрин Е. Ламон, ръководител на катедра \"Граждански права\" в администрацията на Обама.Администрацията на Тръмп иска да забрани на транссексуални да служат в армията и законово оспорва защитата на гражданските права за групата, залегнала в закона за здравеопазването на нацията.Няколко агенции са оттеглили политиките на Обама, които признават полова идентичност в училища, затвори и приюти за бездомни. Администрацията се опитва да премахне въпросите за половата идентичност от проучването за преброяване на населението през 2020 г. и националното проучване на възрастните граждани.Департаментът по здравеопазване твърди, че понятието \"пол\" никога не е имало за цел да включва полова идентичност или дори хомосексуалност и че липсата на яснота е позволила на администрацията на Обама неправомерно да разшири защитата на гражданските права за хората които не трябва да ги имат.\"Кулминация на поредица от едностранни и често незаконни административни опити да се наложи ново определение за това, какво означава да бъдеш мъж или жена на една цялата нация\", обяснява Роджър Северино, директор граждански права в министерството.\"Транссексуалните хора се страхуват. На всяка крачка, където администрацията има някакъв избор и право на глас, тя избира да обърне гръб на транссексуалните хора\", коментира Сара Уорбелоу, юридически директор на кампанията за правата на човека, която настоява за правата на лесбийките, гейовете, бисексуалните и транссексуалните хора. ", "date": "2018.10.22", "title": "Тръмп планира определения за \"пол\" на база първични полови белези"}
{"url": "https://news.bg/crime/i-v-sofiya-e-bit-i-ograben-vazrasten-mazh-v-pochivnite-dni.html", "text": "В почивните дни двама възрастни мъже бяха пребити и ограбени. Единият случай е от град Славяново, а другият - от София.Прокуратурата повдигна обвинение на побойника от Славяново.Случаят в София е от събота по обяд, информира bTV. Тогава 86-годишен мъж се прибира от пазар близо до метростанция \"Вардар\". След него тръгва и негов съсед - Александър Кузов, защото забелязва, че странен младеж със сив суитчър и качулка върви след мъжа. След това се чува странен шум и се оказва, че младежът е атакувал дядото. Нападателят ограбва възрастния мъж и успява да избяга.Дъщерята на пострадалия казва какво си спомня 86-годишния мъж - \"някой го е ударил по главата и е паднал. Събужда се и вижда съседа и полиция около него\". Възрастният мъж е нападнат в гръб, ударен е 4 пъти, обясни дъщерята на пострадалия. Той е откаран в Окръжна болница в тежко състояние. Вече е стабилизиран. Полицията все още издирва нападателя.Другият случай стана известен чрез социалните мрежи още в почивните дни. Внукът на пребития дядо от Славяново публикува снимки на ограбения и ранен възрастен човек с обяснението, че той е станал обект на циганско нападение.Полицаите задържаха 36-годишен мъж от Славяново, който има криминални регистрации в полицията и е осъждан. Мъжът е задържан за 72 часа. Работата по случая продължава.\"Мъжът е дошъл към един часа през нощта, дядо ми е станал и той е избягал, но след 10 минути се е върнал. Дядо ми вече е бил буден и са се спречкали, но нападателят започва да му нанася побой\", разказа внукът на нападнатия мъж.За да се спаси възрастният мъж в Славяново е хвърлил портмонето си със 120 лева. Нападателят ги взема и си заминава. Дядо ми след това звъни на 112, разказа внукът на нападнатия мъж.", "date": "2018.10.22", "title": "И в София е бит и ограбен възрастен мъж в почивните дни"}
{"url": "https://news.bg/world/etazh-propadna-v-mazeto-na-shtatski-universitet.html", "text": "Най-малко 30 души са ранени при пропадане на под на парти в Университета Клемсън, Южна Каролина, съобщава БибиСи.Тъкмо започвало официалното тържество на местното братство Kappa Alpha Psi, когато етажът пропада. Полицията коментира, че някои от присъстващите са със счупени кости, тъй като подът на общото помещение в кампуса пропада в мазето.За минути 23-ма души са откарани в болница.\"Буквално целият етаж се срина. Имаше ранени и кървящи хора, имах кръв на маратонките си, беше наистина лошо\", коментира студентката Лариса Стоун.\"Всички скачаха и следващото нещо ... усетих как пропадам. Аз припаднах и после, навсякъде имаше момичета с кръв по лицата\", обясни студентът Лирой Пиърсън.Директорът на университета Джим Клемент коментира, \"цялата система за подкрепа на студентите ще бъде достъпна за всеки засегнат студент\" и благодари на службите за спешна помощ за тяхната помощ.Университетът ще определи колко от ранените са студенти в Клемсън, както и ще уведомят други институции, ако един или повече от техните студенти са присъствали на партито, съобщават от университета.Сградата, в която се е провеждало партито в апартаментен комплекс Woodlands of Clemson, е построена през 2004 г., полицията е започнало разследване.", "date": "2018.10.22", "title": "Етаж пропадна в  мазето на щатски университет"}
{"url": "https://news.bg/world/tri-zemetreseniya-nad-6-5-i-edno-ot-4-9-udariha-zapadnoto-kraybrezhie-na-kanada.html", "text": "Три земетресения от 6,6, 6,8, 6,5 и едно от 4,9 по скалата на Рихтер удариха западното крайбрежие на Канада, съобщава АФП.Епицентърът на първия трус е на около 218 километра югозападно от Порт Харди, на североизточния край на остров Ванкувър в Британска Колумбия.Второто по-силно земетресение е половин час по-късно, в 11:16 часа местно време.Няма първоначална информация за щети или наранявания и не са издадени предупреждения за цунами след четирите земетресения.Регионът се намира в близост до зоната на вклиняване на тектонски плочи \"Каскадия\", огромна линия, която се намира в океана, простираща се от северния остров Ванкувър до Северна Калифорния в САЩ.", "date": "2018.10.22", "title": "Три земетресения над 6,5 и едно от 4,9 удариха западното крайбрежие на Канада"}
{"url": "https://news.bg/politics/hasan-ademov-tavanat-za-pensiite-zasyaga-samo-55-000-dushi.html", "text": "Таванът на пенсиите засяга 55 000 души. Темата не е най-важната в пенсионната система, коментира пред bTV председателят на социалната комисия в 44-то народно събрание Хасан Адемов.Според него проблемът е, че в последния момент, преди да стартира бюджетната процедура, се променят правилата в движение. Адемов изтъкна, че в предизборната платформа на управляващите няма идея за увеличаване на максималния осигурителен доход.\"Сегашното предложение на практика решава проблема на 40 000 - на 2/3 от тях. Остават само 1/3, които са излъгани, защото в действащото законодателство има текстове, които казват, че от 1 януари 2019 г. таванът на пенсиите отпада\", каза Адемов.От 1 юли 2019 г. максималният размер на пенсиите, отпуснати преди 31 декември 2018 г., трябваше да бъде 40% от максималния осигурителен доход. \"За голямо съжаление, в движение и без публично обсъждане, без оценка на въздействието, изведнъж се тръгна към някакви преговори между синдикати и правителство, без работодателите\", обясни Адемов.Депутатът, който в кабинета \"Орешарски\" бе социален министър, е категоричен, че майките на деца с увреждания защитават своята кауза за по-добри условия на живот на децата си от няколко години. Според него, те не са използвани за създаване на сътресение в обществото.\"Ако живеем в демократична страна, оставката на вицепремиера Валери Симеонов отдавна трябваше да бъде факт\", каза Адемов.\"Очевидно е, че след неколкократно повторение на този език на омразата става въпрос за ценности, за които е много важно да разберем дали се споделят от ГЕРБ, защото те са тези, които поканиха Обединените патриоти в управлението\", заяви депутатът от ДПС.Хасан Адемов не смята, че може да има проблеми между първо и второ четене с текстовете в законите, за които настояват протестиращите майки на деца с увреждания.Припомняме, по време на обсъждането на законопроекта в Министерския съвет, министрите  гласуваха против проекта.", "date": "2018.10.22", "title": "Хасан Адемов: Таванът за пенсиите засяга само 55 000 души"}
{"url": "https://news.bg/int-politics/nato-v-bitka-za-atlantika-s-bezpilotni-dronove-sreshtu-ruski-podvodnitsi.html", "text": "САЩ и съюзниците от НАТО се обединяват в по-тясно сътрудничество за развитие на безпилотни морски системи, съгласно споразумение, подписано от ръководителите на отбраната на 13-те съюзници на НАТО, съобщава DefenseNews.\"Използването на безпилотни системи е потенциално скок и обръщане на играта, която променя напредъка в морските технологии. Работейки заедно с традиционните военноморски активи, тези безпилотни системи ще увеличат както нашата ситуационна осведоменост, така и контрола над моретата\", съобщава НАТО.Открива се възможността за развитие на подводни и повърхностни дронове и участие на компании, като намеква, че съюзът търси общи, оперативно съвместими системи. Това означава, че доказан производител може да се конкурира за бизнеса на 13 пазара едновременно, вместо само на един.\"Чрез тази инициатива съюзниците ще могат да използват икономии от мащаба, за да намалят разходите, като позволяват увеличаване на бюджетите за отбрана още повече\", се казва в изявлението.Страните, участващи в споразумението, са Белгия, Дания, Германия, Гърция, Италия, Холандия, Норвегия, Полша, Португалия, Испания, Турция, Обединеното кралство и САЩ.За наблюдатели от НАТО споразумението е последният знак за това колко сериозно съюзът приема заплахата от руски подводници. \"Членовете на НАТО са разтревожени от нарастващата заплаха от руските подводници и инвестират повече ресурси, за да се справят с тях\", каза Хорхе Бенитес, старши сътрудник в Атлантическия съвет, който преди това е бил ръководител по въпросите на НАТО за службата на секретаря на отбраната.\"По време на Путин, Русия е разгърнала нови стелт подводници в Северния Атлантик, които са много по-трудни за проследяване от НАТО. Това ново международно сътрудничество за подводни дронове е най-новият пример, че НАТО поема руската заплаха в Северния Атлантически океан много по-сериозно, отколкото през последното тримесечие\", обяснява той.Разширяваща се роляСпоразумението също така отразява непрекъснато разширяващата се роля на безпилотните системи в подводната област, с което държавите компенсират все по-тихите и по-напреднали подводници.Американската подводна флота е намалена до 56 атакуващи и атомни подводници, а военноморските сили планират този брой да намалее допълнително до 42 през 2028 г. и ще поддържа под 48 подводници през 2032 г., според скорошен доклад на Конгреса.Този недостиг води до цялостно натиск върху разработването на безпилотни системи, които могат да изпълняват функции и да освободят по-големите подводници за мисии, където те са по-необходими.Що се отнася до сътрудничеството при разработването на безпилотни кораби и наблюдение на крайбрежните зони в и около балтийските страни, Гренландия, Исландия и Великобритания, там това може да бъде от полза.Битката за Атлантическия океанНовата заплаха от руски подводници провокира реакцията на командира на американския военноморски флот в Европа адм. Джеймс Фого и я нарича \"Четвъртата битка за Атлантическия океан\", правейки препратка към борбата с германските подводници през Първата световна война, Втората световна война и Студената война със СССР.Но с разширяването на НАТО в бившите съветски сателитни държави, битката за Атлантическия океан ще се разпростре от Източното крайбрежие чак до Балтийско и Черно море, райони, които Русия е укрепила през последните години.Тази битка се простира и до океанското дъно, където се намира всичко от изскачащи мини до подводни интернет кабели, които пренасят по-голямата част от данните в света.Това означава, че алиансът трябва да знае повече от всякога какво се случва на морското дъно - работа, която просто не може да се свърши с намаляващия брой атакуващи подводници, необходими за следене на атомни подводници и извършване на високорискови разузнавателни мисии и наблюдение по цял свят.На тази арена експертите твърдят, че подводните системи - било то дронове или стационарни системи - ще са необходими за наблюдение на всички важни точки. \"Не е нужно да знаем всичко навсякъде. Но има места, където бихте искали да имате много повече информация. Имаме критични неща, които искаме да защитим, като част от подводната инфраструктура, която е толкова критична за нашата икономика\", коментира вицеадмирал Майкъл Конър, бивш началник на американските подводни сили. ПешкитеРазвитието и използването на автономни подводни безпилотни превозни средства е предизвикателство. Проблемите са разнообразни, но те се свеждат до три основни проблема: комуникации, навигация и издръжливост.Комуникацията под водата е предизвикателство в най-добрите обстоятелства, а дроновете биха били ненужни, ако не могат да предадат какво откриват. За тази цел те трябва или да имат база, към която да могат да навигират и да качват данни, или се нуждаят от повърхността за да предадат данни, коментира анализатор от CSBA.Второ предизвикателство е навигацията около препятствия. Рибите, които знаят доста за навигацията под вода, имат проблеми да избягват търговските мрежи за риболов, които са често срещани по морските пътища. Издръжливостта е друго предизвикателство. Някои от най-добрите подводни дронове в инвентара на американския военноморски флот, при идеални условия за използване изкарват един ден под вода. \"Могат да развият само няколко възела и то с ограничена продължителност\", допълва анализаторът Кларк.Подводните дронове са обещаващи при разчистване на мини, но дори по-обещаващи от тях, за атака и отблъскване, са някои надводни дронове, които се развиват, като програмата \"Морски ловец\", за средни по големина кораби. \"Американската армия говори за стратегическото значение на замяната на \"царя\" и \"кралицата\" на морската шахматна дъска с множество \"пешки\", коментира Фред Кенеди, ръководител на офиса за тактически технологии на ДАРПА. Споразумението, постигнато от 13-те членки на НАТО, е само последната индикация за това как страните виждат безпилотни системи, които оказват влияние върху бъдещето на войната.\"Това е важно изявление, че съюзниците и партньорите от НАТО размишляват сериозно за тези нововъзникващи възможности и те мислят за тях\", коментира Майкъл Хоровиц, професор по политология в университета в Пенсилвания, чиито изследвания са съсредоточени върху безпилотни системи. ", "date": "2018.10.22", "title": "НАТО в битка за Атлантика с безпилотни дронове срещу руски подводници"}
{"url": "https://news.bg/finance/sds-iska-da-pokriem-evrostandartite-i-za-dohodite.html", "text": "Чрез развитие на икономиката ще се увеличи жизненият стандарт на българите. Това заяви председателят на Съюза на демократичните сили Румен Христов на кръгла маса, посветена на инициативата \"Европейски граждани с европейски доходи\".Поводът за това са големите неравенства в доходите на европейските граждани. Инициативата е от Фондация \"Конрад Аденауер\".СДС определи като своя основна цел повишаването на доходите на българските граждани.\"Не се учудвайте, че дясна формация като СДС говори за доходи. Покрихме всички изисквания на ЕС, трябва да преминем към следващия етап, а именно повишаване на жизнения стандарт\", заяви Христов.По думите му това няма да се постигне чрез елементарно раздаване на средства през държавния бюджет. \"Заявили сме желание да търсим подкрепа около идеята за удвояване на БВП за следващата година\", уточни той.Икономическият растеж със среден темп на нарастване от 3.2% е недостатъчен за СДС. Държавата трябва да търси възможност за увеличаване на БВП в рамките на 5-6%.Темпът на инфлация е между 1.3-1.8, а това е притеснително предвид изискванията от Договора от Маастрихт за чакалнята на еврозоната, коментира Христов.До 2020 г. от СДС целят минималната работна заплата да достигне до 610 лв., като това ще повиши ставките и за останалите възнаграждения. От партията настояват за създаване на условия икономиката на страната да заработи. Голяма част от икономическите дейности в България се развивали в сивия сектор.Минималната работна заплата в България е най-ниската в ЕС, припомни Торстен Гайслер. Той посочи, че основната причина за ниските доходи в България са БВП на глава от населението, както и високото ниво на безработица. Той добави и глобализацията като важен фактор за развитие. \"Отворените национални общества са по-иновативни\", заяви Гайслер. Иновацията, според него, е предпоставка за създаване на конкурентоспособност. Слабите институции за Ахилесова пета в страната, посочи още той.Според Веселин Митов, международен секретар на КТ \"Подкрепа\", неравенствата в ЕС не могат да бъдат обяснени с историята или географското разположение на отделните държави. Той посочи като пример за това балтийските държави Литва, Латвия и Естония, които предприеха много реформи и успешно се присъединиха към еврозоната.Линията на бедност в България е едва 321 лв., припомни Митов, а минималната пенсия е доста под тази линия. В страната също се наблюдава подоходно неравенство в отделните региони. Средната заплата в столицата е над 1 500 лв., докато Северозападният регион остава най-беден в целия Европейски съюз. Митов посочи, че България е втората страна в ЕС, в която се наблюдава силна депопулация, като в комбинация със застаряващото население това създава по-големи предизвикателства за страната ни.Най-високо заплатените дейности у нас са в сферата на информационните технологии, финансите, счетоводните и адвокатските услуги. Едва 300 000 души са заетите в тези сектори, което представлява само 10% от общата заетост, коментира Митов.", "date": "2018.10.22", "title": "СДС иска да покрием евростандартите и за доходите"}
{"url": "https://news.bg/finance/za-biznesa-novata-naredba-za-kasovite-aparati-e-poreden-udar.html", "text": "От Българската стопанска камара (БСК) са притеснени от невъзможността да се изпълнят сроковете за новите изисквания в наредба на Министерството на финансите (МФ). Според работодателите измененията в наредбата са поредния удар от страна на държавата върху светлия бизнес. Това стана ясно по време на брифинг на БСК.Част от бизнеса не е запознат с новите изисквания към касовите апарати, но трябва да отговори на изискванията на наредбата до 31 март 2019.В нормативната уредба се предвижда да бъдат редактирани солиден обем текстове, като в мотивите към законодателната инициатива промените са обобщени и групирани в пет основни групи. Едната група промени са свързани с лицата, извършващи продажби/зареждания на течни горива.Основна причина за въвеждане на детайлно описание на използваните средства за измерване на разход в обекти с електронните системи с фискална памет (ЕСФП) е идентифицирането на обекти, в които се извършват проточвания на течни горива чрез разходомери и измервателни системи.Съществуващата нормативна уредба не предлага достатъчно възможности за детайлизиране на информацията, която постъпва в Националната агенция за приходите (НАП), без това да е свързано с извършване на проверка на място.В тази връзка с предлаганите промени се цели да се детайлизира информацията, която постъпва по дистанционната връзка в НАП от ЕСФП, като по този начин ще се идентифицират обектите, в които се използват средства за измерване на разход - разходомери или измервателни системи.С предложените промени в Наредба № Н-18/2006 г. се предвижда валидиране на уникалния контролен номер (УКН) на електронния акцизен данъчен документ (еАДД) при подаване на данни за доставени количества течни горива по документ чрез ЕСФП чрез баркод четец.Целта на направеното предложение е да се избегне въвеждане на номера на УКН от операторите в обекти с ЕСФП, които не са намерени в базата данни на НАП, както и да се повиши достоверността на информацията, която чрез програмен продукт \"Фискални устройства с дистанционна връзка\" постъпва в информационна система \"Контрол на горивата\".Предложените промени са във връзка с осъществяването на контролната дейност на НАП в обекти, в които се използват ЕСФП. Получената допълнителна информация ще спомогне за повишаване на качеството на анализите, извършвани във връзка с контрола върху търговията с течни горива, според МР.Предложеният проект регламентира възможността бензиностанциите да извършват продажби на течни горива чрез ЕСФП на самообслужване. С предложеното допълнение на чл. 3, ал. 2 от Наредба № Н-18/2006 г. се регламентира изискването към лицата, извършващи продажби/зареждания на течни горива чрез ЕСФП на самообслужване да регистрират и отчитат продажбите чрез издаването на фискален бон на хартиен носител.В проекта е поставено изискване в обекти за продажби/зареждания на течни горива на самообслужване, устройството за плащане на гориво да е част от централното регистриращо устройство (ЦРУ).Проектът предвижда при продажби на горива в/от обекти, които са изцяло на самообслужване, дневният финансов отчет да се генерира автоматично и да се записва във фискалната памет и на контролна лента на електронен носител (КЛЕН) за всеки ден (за всеки 24 часа).Във връзка с тази промяна е допълнена номенклатурата на търговските обекти. Проектът предвижда издаване на фискален бон за всяка продажба/зареждане на течни горива на всеки клиент, като не се допуска обединяване на повече от две продажби/зареждания на горива, направени от един клиент в един фискален бон.С промяната се цели ограничаването на възможността за ползване на данъчен кредит от регистрирани по ЗДДС лица, чрез фактури за \"фиктивни\" доставки.В хода на контролната дейност на органите на НАП в обекти за крайно разпространение на течни горива са установени случаи на зареждане на течно гориво на един клиент без да бъде издаден фискален бон, като на следващия клиент се издава фискален бон, при което се включва и продажбата на предходния клиент.Чрез тази функционалност на ЕСФП се позволява на един клиент да се издаде фактура за артикули от различни данъчни групи, които не са заплатени от получателя на фактурата. Именно това създава предпоставки за некоректно данъчно поведение от определени задължени лица.Също така се цели ограничаване възможностите на клиенти на бензиностанции да легитимират по-големи количества налични течни горива, които са получени от тях по друго направление - без заплатен акциз и/или с недоказан произход.Към момента е възможно да се направят повече от две зареждания на повече от едно превозно средство, т.е. на различни клиенти, без да се издаде документ за продажба (фискален бон) на всеки клиент, а като се издава документ, който обединява продажбите.С предложените промени се цели и възпрепятстване ограничаването на правата на потребителите в обектите за крайно разпространение на течни горива.С получаването на достоверни данни ще бъде повишено качеството на извършваните анализи на търговската дейност на задължените лица, експлоатиращи обекти, в които има регистрирани и въведени в експлоатация ЕСФП.На следващо място с предложените промени в Наредба № Н-18/2006 г. се предвижда удостоверяването на данните, подавани в НАП от производители/вносители на ЕСФП във връзка със задължението им да подават данни за сервизните техници, имащи право да извършват сервизна дейност на произведените от тях ЕСФП, преминали обучение и получили сервизен ключ, да става с протокол за подадени и приети данни по предвидения с проекта образец.Изискването е необходимо, за да се осигури постъпване на коректни данни в информационната система на НАП, като се предвижда да се отхвърлят некоректно попълнени данни. За лицата се предвижда 7-дневен срок от датата, на която е отказано приемането на данните, да подадат коректните данни. ", "date": "2018.10.22", "title": "За бизнеса новата наредба за касовите апарати е пореден удар "}
{"url": "https://news.bg/crime/otkriha-domashna-mini-laboratoriya-za-kanabis.html", "text": "Полицията извърши проверки в два частни имота в Ново село, съобщи МВР.На единия адрес, обитаван от 23-годишен видинчанин, униформените открили канабис, отглеждан в саксии.В таванското помещение на жилищната сграда полицаите намерили и мини лаборатория, оборудвана с електрическо осветление, вентилация и датчици, отчитащи влажността и температурата на въздуха.В шест саксии били посадени шест зелени растения, реагиращи на канабис, с височина 80 см.При проверка в друг имот в селото, обитаван от 37-годишен, криминално проявен видинчанин, полицаите са иззели 18 грама суха листна маса канабис.", "date": "2018.10.22", "title": "Откриха домашна мини лаборатория за канабис "}
{"url": "https://news.bg/politics/karayancheva-spokoyna-za-badeshteto-na-kabineta.html", "text": "Председателят на Народното събрание Цвета Караянчева е спокойна за бъдещето на кабинета. Според нея нито предстоящият вот на недоверие, нито трусовете в \"Обединени патриоти\" няма да се отразят на работата и ангажиментите, поети от правителството.Насроченият за сряда вот на недоверие няма да мине и кабинетът ще се запази, заяви Караянчева в Кърджали.\"Мисля, че коалицията, въпреки динамиката, в която се развиват отношенията между нашите парламентарни колеги от Патриотичния фронт, като цяло ангажиментите, които сме поели, ще бъдат изпълнени. Това, което сме показали в изминалите 2 години, е, че наистина работим, че постигаме резултати и заявките ни не са само празно говорене, а наистина постигнати резултати. Така че нямам никакво съмнение, че правителството ще оцелее\", допълни председателят на парламента, цитирана от БНР.", "date": "2018.10.22", "title": "Караянчева спокойна за бъдещето на кабинета"}
{"url": "https://news.bg/int-politics/mosad-ne-vinagi-haresva-visokite-tehnologii-ponyakoga-sa-vrag-na-shpionina.html", "text": "Шпионството става все по-трудно, защото същите технологии, които залавят терористи, понякога разкриват разузнавателни операции, заяви директорът на Мосад, цитиран от \"Ройтерс\".Йосиф (Йоси) Коен участва във финансова конференция, организирана от израелското министерство на финансите, в една от редките си публични изяви. Предполага се, че може да е излязъл от \"сенките\", за да защити средствата, персонала и финасирането, които \"са направили Мосад втората по големина шпионска организация на Запад\" след ЦРУ на САЩ, коментира израелският всекидневник \"Аарец\".Коен описа Мосад като върха на копието на Израел срещу заплахи като иранските ядрени и ракетни проекти и иранската подкрепа за палестинските ислямисти на Хамас.\"Навсякъде, където трябва да отидем, трябва да вземем предвид факта, че службите за сигурност стават все по-силни. За обикновените хора, тези нови технологии са добри. За хората, които не искат, въпросът, разбира се, е предизвикателство от различно естество\", обяснява Коен.\"Можете да си представите, че голяма част от проблемите или предизвикателствата пред агенцията говорят за факта, че вашият паспорт е по същество във вашия пръстов отпечатък, в ретината или във вашето лице\", коментира Коен, описвайки такива мерки, които често са предназначени главно за борба с тероризма, а не срещу контраразузнаване.\"Всичко това, което много ни засяга, се е променило до неузнаваемост и то лавинообразно\", допълва той.През 2010 г. Обединените арабски емирства обвиниха Мосад в убийството на търговец на оръжие на \"Хамас\" в Дубай и публикуваха видео  на ударния екип от камери за наблюдение, както и фалшивите им западни паспорти.Откакто Коен пое Мосад през 2016 г., се смята, че Мосад са убили хора от \"Хамас\" в Малайзия и Тунис. Но при нито един инцидент не се появява публикацията, подобна на Дубай, което показва, че убийците избягват наблюдението.Коен похвали американския президент Тръмп, за оттеглянето от международната ядрена сделка с Иран и призна Йерусалим за столица на Израел, който съответно ужаси големите европейски съюзници на Вашингтон и разгневи палестинците.Коен коментира че различни сили се справят с горещи точки в Близкия Изток като Сирия \"разбира се, това много се влияе от промяната в подхода, откакто Тръмп стана президент, което според мен е много благоприятно за нас\".", "date": "2018.10.22", "title": "Мосад не винаги харесва високите технологии, понякога са враг на шпионина"}
{"url": "https://news.bg/politics/simeonov-i-biznesat-protiv-povishavane-na-maksimalniya-osiguritelen-dohod.html", "text": "Вицепремиерът Валери Симеонов се обяви категорично против повишаването на максималния осигурителен доход от 2600 лв. на 3000 лв. Мотивът му е, че такава промяна на максималния осигурителен праг ще доведе до удар върху печелившия бизнес.Това обяви той след среща в Министерския съвет с работодателските организации, информира bTV.По думите на вицепремиера по икономическата и демографската политика в кабинета \"Борисов-3\" това би било сериозно нарушение на предизборната програма на коалицията на ГЕРБ и \"Обединените патриоти\". В програмата е записано да не се променят данъците в 4-годишния период на управление.\"Както виждате, още няма и година и половина, ние вече посягаме върху тази тема и увеличаваме данък\", каза Симеонов.Вицепремиерът и работодателските организации са на общо мнение, че трябва да се отмени плащането на първите 3 болнични дни от работодателя.Валери Симеонов настоява спешно да се приемат законодателни текстове, за да могат хора от трети държави, основно от български произход, да работят в България за определен срок. Условието е през това време да не могат да напуснат страната ни и работят в други държави от ЕС.На срещата е станало дума и за , които не бяха подкрепени от Симеонов и от финансовия министър Владислав Горанов. Работодателите отново са настояли да отпаднат квотите за работници с увреждания.Валери Симеонов изтъкна, че към настоящия момент в България има остър недостиг на работна ръка и нямало работодател, който да не назначи инвалид, стига той да може да му върши работа.След края на срещата под прозорците на Министерския съвет майки на деца с увреждания и граждани поискаха оставката на Симеонов заради изказването му към майките.", "date": "2018.10.22", "title": "Симеонов и бизнесът против повишаване на максималния осигурителен доход"}
{"url": "https://news.bg/world/prints-mohamed-salman-svarzan-s-ubiystvoto-na-kashogi.html", "text": "Турска проправителствена медия публикува нова информация, която обвързва саудитския престолонаследник Мохамед бин Салман със смъртта на журналиста Джамал Кашоги, информира АФП.Информацията е публикувана, след като президентът на Турция Реджеп Ердоган се закани да разкрие \"голата истина\" по случая. През уикенда турският лидер разкри, че ще съобщи нови подробности за смъртта на Кашоги по време на реч във вторник.След две седмици почти пълно мълчание Саудитска Арабия призна, че Кашоги е убит в консулството, но обяснението на монархията се разглежда от съюзниците на Рияд като противоречиво и незадоволително.Престолонаследникът Мохамед бин Салман е обвиняван, че е наредил ликвидирането на журналиста на \"Вашингтон пост\".Турският проправителствен всекидневник Yeni Safak пише, че саудитският служител от силите за сигурност Махер Мутреб, предполагаемият лидер на операцията, е телефонирал на началника на кабинета на принца, Бадер ал Асакер, \"4-5 пъти след убийството\".Мутреб е бил част от антуража на принца по време на посещение в САЩ, Франция и Испания тази година. Вестникът уточнява, че той е телефонирал от консулството - четири пъти до Асакер и един път до САЩ. Изданието не се позовава на източници.\"Обръчът се затяга около престолонаследника\", пише изданието.Абдел Кадир Селви, чиито статии във всекидневника \"Хюриет\" се следят отблизо, тъй като подсказват за мисленето на Ердоган, пише, че има нови подробности и че принцът трябва да поеме отговорност.Селви допълва, че саудитският журналист е ликвидиран за 8 минути. Салах ал Тубайги, ръководител на отдел за съдебна медицина към саудитското ведомство за сигурност, е нарязал тялото на 15 парчета, докато е слушал музика.\"\", подчертава Селви.През последните седмици турски медии и източници разкриха, че имат аудиозапис, който доказва, че Кашоги е изтезаван и ликвидиран в саудитското консулство, въпреки че няма конкретни доказателства.Няколко високопоставени членове на Републиканската партия на САЩ вярват, че принц Мохамед е свързан с убийството.Анализатори коментират, че на този етап Ердоган не обвинява директно Рияд за убийството, а предпочита да пусне информация в проправителствени медии за оказване на натиск върху монархията.Днес петима служители на саудитското консулство дадоха показания пред прокуратурата. Общо 22 чужденци и турски работници се очаква да бъдат разпитани от прокуратурата, според Анадолската агенция.Междувременно високопоставен турски представител съобщи пред Си Ен Ен, че един от агентите от 15-членния екип е бил облечен с дрехите на Кашоги. Това се вижда на охранителни камери в Истанбул в деня на убийството на журналиста.", "date": "2018.10.22", "title": "Принц Мохамед Салман свързан с убийството на Кашоги?"}
{"url": "https://news.bg/politics/parvata-dama-replikata-na-simeonov-v-edna-duma-pozor.html", "text": "Съпругата на държавния глава Румен Радев Десислава Радева определи репликата на вицепремиера Валери Симеонов по адрес на децата с увреждания и техните протестиращи родители с една дума - позор.\"Репликата, изречена от него преди няколко дни мога да окачествя само с една дума - позор\", написа Радева в пост в социалната мрежа \"Фейсбук\".Според първата дама поведението на Симеонов е позор както за него, така и за неговата партия. Позор за него, защото се отнесъл толкова надменно и присмехулно към болни български деца и проблемите на техните родители. Позор за партията му, защото го защитила с нарочна позиция.Според Радева думите на Симеонов обаче са позор и за \"тези от нас, които са избрали такъв човек да ни представлява и работи в наш интерес.\"Съпругата на президента коментира два члена от Конституцията на страната. Първият - член 14 - където пише, че семейството, майчинството и децата са под закрила на държавата. Вторият - член 4, ал.2, където е посочено, че България гарантира достойнството на личността.Десислава Радева:\"\"", "date": "2018.10.22", "title": "Първата дама: Репликата на Симеонов в една дума - позор"}
{"url": "https://news.bg/health/s-16-mln-lv-sazdavat-megaagentsiya-kam-zdravniya-ministar.html", "text": "Заедно с проектобюджета на Здравната касата за 2019 г. се предвиждат и структурни промени, информира БНР.Фондът за лечение на деца и Комисията за лечение в чужбина да преминат за управление към Здравната каса, са одобрили членовете на Управителния съвет на Касата.Предвижда се да бъде създаден нов орган - Агенция по медицински одит. Тя ще обедини функциите на Изпълнителната агенция по трансплантации и на Изпълнителната агенция по медицински одит. За целта ще се направи и трансфер от 16 милиона лева от Министерството на здравеопазването към новата мегаагенция.Предлага се разкриването на нови болници да се одобрява от парламента, а не от здравния министър, както досега.Лекарите ще трябва да съобразяват лечението с цената на лекарствата и да предписват тези, които дават най-добри резултати и са най-изгодни за касата.Болниците ще могат да сключват договори за нови дейности като скенер или ядреномагнитен резонанс например, само ако са в регион, в който няма такива. Разрешението ще дава Министерският съвет.Проектобюджетът на Националната здравноосигурителна каса (НЗОК) за догодина е с 490 млн. лева повече от парите за 2018 г. Преди обяд членовете на Надзорния съвет на Националната здравноосигурителна каса (НЗОК) одобриха окончателно проектобюджета на обществения фонд за следващата година с пълен консенсус, обяви председателят на Надзорния съвет Жени Начева.В тази сума има 50 милиона лева остатък от предишни години, с който Касата ще може да разполага догодина. С тези пари ще бъдат погасени задълженията към чужди фондове, обясни Начева. По-рано бе съобщено за 80 млн. лева за разплащане с чуждите здравни каси.В проектобюджета се предвижда и увеличаване на средствата в извънболничната помощ. С тях ще има повече направления за профилактика на майчиното здравеопазване и повече изследвания в областта на скъпоструващата образна диагностика.По информация на БНР с 18 млн. е увеличен бюджетът за 2019 г. за личните лекари. 28 млн. повече ще има за прегледи при специалисти и 7 млн. лв. - за изследвания. Най-сериозно увеличение има в бюджета за болниците. Той е с почти 180 млн. лв. повече в сравнение с тази година. При лекарствата, където обикновено има най-голям преразход, увеличението е с над 117 млн. лв.Проектобюджетът предвижда също над 100 млн. лв. повече за онколекарства за лечение в болница и още 14 милиона за домашно лечение.", "date": "2018.10.22", "title": "С 16 млн. лв. създават мегаагенция към здравния министър"}
{"url": "https://news.bg/world/severnoirlandtsite-othvarlyat-predlozhenie-na-es-za-brekzit.html", "text": "Демократичната юнионистка партия на Северна Ирландия ще подкрепи поправка на поддръжниците на Брекзит в Консервативната партия, която ще направи предложението ( така наречената \"мрежа за сигурност\") на ЕС за ирландската граница незаконно, пише \"Дейли телеграф\".Вестникът отбелязва, че поправката, която прави незаконно всяко предложение, предвиждащо Северна Ирландия да остане в митническия съюз на ЕС, вече е подкрепена от 40 евроскептични депутати от Консервативната партия на Великобритания.Северноирландската партия, която поддържа правителството на малцинството на премиера Тереза Мей в парламента, вече заплаши да блокира следващия бюджет на Обединеното кралство, ако министър-председателят подкрепи сделка за Брекзит, при която Северна Ирландия остава в единния пазар и митническия съюз, за да се избегне \"твърда\" граница с Ирландия. Партията твърди, че подобно решение ще доведе до установяване на митническа граница в Ирландско море и ще отдели Северна Ирландия от останала Великобритания.", "date": "2018.10.22", "title": "Северноирландците отхвърлят предложение на ЕС за Брекзит"}
{"url": "https://news.bg/int-politics/pravitelstvoto-na-tsirpas-ostavalo-dori-nezavisimi-gartsi-da-si-tragnat.html", "text": "Говорителят на правителството на гръцкия премиер Алексис Ципрас Димитрис Цанакопулос изрази увереността си, че управляващата коалиция няма да се пречупи и ще запази мнозинството си в парламента, дори и десните \"Независими гърци\" да се оттеглят коалицията заради споразумението за името \"Северна Македония\", както лидера на партията на партията и военен министър Панос Каменос многократно заплашва.Правителството и по-скоро премиерът Алексис Ципрас никога не биха предложили и подкрепили \"партизански политики\", които са в ущърб на държавата, заяви Цанакопулос, цитиран от \"Катимерини\".По думите му парламентът в Гърция ще ратифицира споразумението, когато сделката получи подкрепа в Македония.Според говорителя на правителството в южната ни съседка дори и Каменос да напусне коалицията, това не би означавало, че правителството няма политически и парламентарни условия да завърши мандата си.", "date": "2018.10.22", "title": "Правителството на Цирпас оставало, дори \"Независими гърци\" да си тръгнат"}
{"url": "https://news.bg/crime/zad-reshetkite-ostava-obvineniyat-za-ubiystvoto-v-s-valkosel.html", "text": "Гюлтекин Карабайрамов, който е обвинен за убийство в село Вълкосел, остава в ареста за постоянно.33-годишният мъж е обвинен за убийство по особено жесток и мъчителен начин на своя съселянин Муйдин Дураков. Около 4 часа сутринта в събота, 20 октомври, Дураков беше открит мъртъв на улица в село Вълкосел, община Сатовча, област Благоевград. Той бил обезобразен, пише \"\".Прокуратурата поиска задържаният да бъде задържан за постоянно. Той също поискал да остане зад решетките, защото имало опаснсот за живота му, ако се върне в селото.Съдията по делото уважи иска на прокуратурата и обвиняемия. Освен че той е обвинен в изключително тежко престъпление, Карабайрамов можел да се укрие.", "date": "2018.10.22", "title": "Зад решетките остава обвиненият за убийството в с. Вълкосел"}
{"url": "https://news.bg/world/ankara-ubiystvoto-na-kashogi-e-planirano-po-divashki-nachin.html", "text": "Убийството на саудитския журналист Джамал Кашоги в консулството в Истанбул е планирано по \"дивашки начин\". Това обяви говорителят на управляващата в Турция Партия на справедливостта и развитието Йомер Челик, цитиран от АФП.\"Това е планирано по изключително дивашки начин, ние сме изправени пред ситуация, при която са положени огромни усилия, за да се прикрие това\", каза Челик.\"Надяваме се, че всичко ще бъде разкрито и отговорните ще бъдат наказани, така че никой повече да не посмява да извършва такива неща\", добави той, цитиран от \"Дейли сабах\". По думите му Анкара е отговорна да разкрие истината за случая.В събота Рияд заяви, че Високопоставен турски представител разкри пред Си Ен Ен, че един от агентите от 15-членния екип е бил облечен с дрехите на Кашоги. Това се вижда на охранителни камери в Истанбул в деня на убийството на журналиста.Междувременно турската полиция е открила автомобил на саудитското консулство на частен паркинг в Истанбул, където е паркирана няколко дни след изчезването на Кашоги.", "date": "2018.10.22", "title": "Анкара: Убийството на Кашоги е планирано по \"дивашки начин\""}
