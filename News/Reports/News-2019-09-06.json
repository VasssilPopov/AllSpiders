{"url": "https://news.bg/weather/v-ochakvane-na-kratkotraen-dazhd-v-zapadnata-chast-na-stranata.html", "text": "В съботния ден се очаква над западната част на страната купеста облачност.В югозападните райони на страната тя ще е значителна, съобщиха от НИМХ.В планините и планинските райони ще има краткотрайни валежи от дъжд. Над останалата част от страната времето ще е предимно слънчево.Ще духа слаб, до умерен вятър от изток североизток.Максималните температури ще са между 26-31 градуса.За София очакваните температури ще са между 15-27 градуса. Най-топло се очаква да бъде в Русе, където температурите ще достигнат 31 градуса. Сандански, където традиционно е най-топло, в съботния ден се очаква дъжд и температури между 18 и 28 градуса.През нощта над по-голямата част от страната ще преобладава ясно време, с разкъсана висока облачност.Атмосферното налягане ще е близко до средното за месеца и ще се задържи почти без промяна.", "date": "2019.09.06", "title": "В очакване на краткотраен дъжд в западната част на страната"}
{"url": "https://news.bg/world/turtsiya-uspeshno-izpita-parvata-si-krilata-raketa.html", "text": "Турция успешно изпита първата си крилата ракета с проникваща бойна глава, обяви министърът на науката и промишлеността Мустафа Варанк, цитиран от \"Дейли сабах\".Ракетата е турско производство. Тя е разработена от Института за научни и технологични изследвания в областта на отбраната (SAGE) към Съвета за научни и технологични изследвания в Турция (TÜBİTAK).Ракета SOM-B2 е модернизиран и усъвършенстван вариант на ракетата SOM.Варанк сподели видео в профила си в \"Туитър\", което показва ракетата успешно да поразява целта - бункер с бетонен покрив.Исмаил Демир, ръководител на Председателството на отбранителните индустрии (SSB), обяви, че с последното пробно изстрелване успешно е приключило разработването на SOM-B2, наземните и полетните тестове.Ракетата е използвана от турската армия срещу укрепени наземни цели и цели дълбоко под земята.Ракетите SOM са разработени срещу наземни и морски цели. Те са с повече от 250 километра обсег на действие.", "date": "2019.09.06", "title": "Турция успешно изпита първата си крилата ракета"}
{"url": "https://news.bg/world/iran-kloni-kam-pregovori-vyarvat-v-sasht.html", "text": "Министърът на отбраната на САЩ Марк Еспър счита, че иранските власти постепенно ще склонят да участват в преговори с американската страна за ядрената програма, информира \"Ройтерс\".Преди дни президентът на САЩ Доналд Тръмп обяви, че е възможно да разговаря с иранския президент Хасан Рохани в кулоарите на Общото събрание на ООН в Ню Йорк по-късно този месец.Изглежда по някакъв начин Иран се движи към този момент, при който можем да проведем разговори, изтъкна Еспър по време на посещение в Лондон.САЩ срязаха, но не изключват напълно френски план да се даде на Техеран 15 милиарда долара кредит. Рохани от своя страна обяви, че дава на европейските сили два месеца да спасят ядрената сделка.Американски висш военен представител коментира, че Еспър и френският му колега ще обсъдят в събота как Франция може да координира с Вашингтон действия за гарантиране свободното мореплаване в Ормузкия проток.Иран пък предупреди, че ще предприеме поредна стъпка за прекратяване на някои ангажименти към ядрената сделка в отговор на санкциите на САЩ.", "date": "2019.09.06", "title": "Иран клони към преговори, вярват в САЩ"}
{"url": "https://news.bg/world/lider-na-opozitsiyata-v-istanbul-osaden-na-10-g-zatvor-za-obida-na-erdogan.html", "text": "Турски съд осъди виден опозиционер на 9 г. и 8 месеца затвор по няколко обвинения, включително за обида на президента Реджеп Ердоган и разпространяване на терористична пропаганда.Информацията съобщават АФП и \"Ройтерс\", като се позовават на Народнорепубликанската партия.От партията обявиха, че Джанан Кафтанджъоглу, ръководителят на партията в Истанбул, няма да влезе в затвора веднага, тъй като съдебното решение ще бъде обжалвано. Обвинението срещу Кафтанджъоглу цитира няколко съобщения в \"Туитър\", които тя е споделила между 2012 и 2017 г.Джанан Кафтанджъоглу определя процеса срещу нея като политически.", "date": "2019.09.06", "title": "Лидер на опозицията в Истанбул осъден на 10 г. затвор за обида на Ердоган"}
{"url": "https://news.bg/world/germaniya-podgotvya-zabrana-na-naylonovite-torbichki-ot-2020-g.html", "text": "Германия може да забрани употребата на найлонови торбички в магазините от следващата година, ако законопроектът бъде одобрен, информират местни медии.Повечето германци искат това, коментира германският министър на околната среда Свеня Шулце, която е подготвила проектозакона по въпроса.Предвижда се преходен период от 6 месеца за магазините. Според вестник \"Билд\" глобите ще достигат до 100 000 евро, ако супермаркетите нарушават забраната, но това все още не е потвърдено.Според Шулце всеки германец средно използва по 24 пластмасови торбички на година. От 2016 г. магазините намалиха употребата им, след като беше поискано да прекратят безплатното разпространение на найлонови торбички.Законопроектът все още трябва да бъде одобрен от правителството. Плановете са да се превърне в закон още през 2020 г.Според екологичното министерство в Германия e отчетен 64% спад на употребата на пластмасови торбички от 2015 г.Планираният ход на Берлин идва след въведения през 2016 г. доброволен ангажимент от индустрията на дребно да не дава безплатно пластмасови торбички. Това помогна за спад на употребата им от 68 торбички на човек до 24 през миналата година. Целта на ЕС е 40 торбички на човек на година до 2025 г.", "date": "2019.09.06", "title": "Германия подготвя забрана на найлоновите торбички от 2020 г. "}
{"url": "https://news.bg/bulgaria/nfsb-obyavi-kandidatite-si-za-kmet-na-dobrich-i-varna.html", "text": "Национален фронт за спасение на България (НФСБ) обяви кандидатите си за кмет на Добрич и Варна, съобщават от партията.В Добрич патриотичната формация се явява на предстоящия местен вот с активния си народен представител и заместник-председател на Парламентарната комисия по земеделие и храни Йордан Апостолов. Очаква се още партии и сдружения да подкрепят кандидата на НФСБ, поясняват от партията.Кандидатурата на Йордан Апостолов ще бъде обявена официално утре от 12 ч. пред Клуба на НФСБ в сградата на Драматичен театър \"Йордан Йовков\" в Добрич. Преди това ще бъдат поднесени цветя пред паметника на ген. Колев по повод годишнината от Добричката епопея.Във Варна НФСБ издига предприемача Димитър Карбов. Има опит като общински съветник и народен представител в миналите мандати. Официалното представяне на Димитър Карбов ще е утре от 13.30 ч. в Клуба на НФСБ до Фестивалния конгресен център във Варна.Лидерът на НФСБ Валери Симеонов ще присъства на представянето на двете кандидатури в Добрич и Варна, допълват от партията.", "date": "2019.09.06", "title": "НФСБ обяви кандидатите си за кмет на Добрич и Варна"}
{"url": "https://news.bg/bulgaria/ungariya-dovolna-ot-balgariya-za-vanshnata-granitsa-na-es.html", "text": "Унгария приветства усилията на България в защитата на външните граници на Европейския съюз.Това стана ясно по време на среща на заместник министър-председателя по икономическата и демографската политика Марияна Николова с министъра на външните работи и търговията на Унгария Петер Сиярто в Будапеща.Сиярто изтъкна, че по време на срещата с вицепремиера Николова са се обединили около редица двустранни и европейски теми и изрази увереност в бъдещото сътрудничество на двете страни. Сиярто подчерта важността на защита на външните граници на Европейския съюз и приветства усилията на България в тази посока.\"Унгария е важен икономически партньор на България и е сред водещите чуждестранни инвеститори у нас. Съществува потенциал за развитие на търговията, както и за общи проекти, насочени към трети пазари\", каза Марияна Николова на съвместна пресконференция с унгарския министър. Тя отбеляза, че за 2018 г. двустранният стокообмен има ръст от 5.3%, като е достигнал 1,608 млрд. евро.Вицепремиерът Николова сподели, че диалогът между двете страни се базира на конструктивно взаимодействие. \"Имаме сходни позиции по важни теми от дневния ред на ЕС като кохезионната политика и общата селскостопанска политика\", допълни тя.Николова е на двудневно посещение в Унгария, в рамките на което участва на среща на високо равнище за демографската политика.", "date": "2019.09.06", "title": "Унгария доволна от България за външната граница на ЕС"}
{"url": "https://news.bg/bulgaria/hristiyandemokratite-podkrepiha-desislava-ivancheva-za-kmet-na-sofiya.html", "text": "Десислава Иванчева се кандидатира за кмет на София, съобщава Нова телевизия.Бившата районна кметица на \"Младост\" е подкрепена от Християндемократическа партия на България. Иванчева е получила разрешения от съда за срещи с граждани, събиране на подписи и участие в митинги.Бившият кмет на столичния район \"Младост\" Десислава Иванчева и нейната заместничка Биляна Петрова бяха арестувани публично в центъра на София на 17 април 2018 г. Те бяха  - над 8 часа на централното софийско кръстовище пред Спортната палата. В колата на кметицата бяха открити 70 000 лева, които тя взела като подкуп според прокуратурата.През април тази година Десислава  и получи подкрепата на 30 310 души, което е 1.55%. Ден след евровота Иванчева заяви, че .", "date": "2019.09.06", "title": "Християндемократите подкрепиха Десислава Иванчева за кмет на София"}
{"url": "https://news.bg/world/dorian-vrahletya-ostrovite-na-severna-karolina.html", "text": "В 08,35 часа тази сутрин ураганът \"Дориан\" връхлетя Кейп Хатерас, Северна Каролина, като природното бедствие е придружавано от ветрове със скорост от близо 150 километра в час, съобщава Си Ен Ен, позовавайки се на Националния център по ураганите.През нощта бурята донесе проливен дъжд и силен вятър в някои райони на Северна Каролина и Вирджиния. С приближаването до брега ураганът отслабна до категория 1.Преди да изгуби от силата си тази сутрин \"Дориан\" предизвика наводнения в някои части на Северна и Южна Каролина, а също така образува торнада. Повече от 387 000 души са останали без електрозахранване в Южна Каролина, Северна Каролина и Вирджиния.По-рано тази седмица ураганът унищожи цели квартали на Бахамите, като най-малко 30 души загинаха. След това природното бедствие се доближи до югоизточното крайбрежие на САЩ, където са регистрирани най-малко пет смъртни случая заради бурята до момента.Повече от 10 милиона души са предупредени за урагана. Днес се очаква ураганът да започне да се отдалечава от американското крайбрежие.След като първоначално прогнозите бяха ураганът да връхлети Флорида, Джорджия и Южна Каролина, \"Дориан\" вероятно ще засегне само бариерните острови на Северна Каролина.", "date": "2019.09.06", "title": "„Дориан” връхлетя островите на Северна Каролина"}
{"url": "https://news.bg/world/i-kamarata-na-lordovete-unizhi-dzhonsan-glasuva-za-otlagane-na-brekzit-do-31-yanuari.html", "text": "Камарата на лордовете одобри закон, който има за цел да попречи на Великобритания да излезе от ЕС без споразумение, съобщават британски медии.Горната камара на британския парламент прокара законопроекта на Хилари Бен за блокиране на Брекзит без сделка на 31 октомври, с което открива пътя да се превърне в закон в понеделник.Проектозаконът е приет от горната камара без поправка, което означава, че не трябва да бъде връщан в Камарата на общините.По-рано днес имаше две гласувания на поправки, с които се целеше да се саботира законопроектът, но и двете поправки лесно бяха отхвърлени - 268 гласа срещу 47 и 283 срещу 28.Законопроектът ще изисква от Борис Джонсън да поиска от Брюксел отлагане на Брекзит до 31 януари. Конкретно парламентът изисква от Джонсън да поиска тримесечно отлагане на Брекзит, ако законодателният орган не одобри споразумение или не постигне съгласие за напускане без сделка до 19 октомври.Британски медии коментират, че решението на парламента е унижение за премиера Джонсън.Камарата одобри проектозакона без официално гласуване във финалната му фаза.Борис Джонсън го определи като \"капитулиращ законопроект\". Вчера той заяви, че предпочита \"мъртъв в канавката\" пред отлагане на Брекзит.По-рано тази седмица Камарата на общините прие без сделка.Камарата на общините също . Предложението за предсрочни избори не беше подкрепено дори и от просто мнозинство, 298 депутати гласуваха в полза, а 56 - против. Изискването е най-малко 434 депутати или 2/3 от всички депутати да подкрепят предсрочни избори.Днес опозиционните партии във Великобритания за организиране на предсрочни избори преди срещата на върха на ЕС на 17-18 октомври.Върховният съд в Лондон пък постанови, че ", "date": "2019.09.06", "title": "И Камарата на лордовете унижи Джонсън, гласува за отлагане на Брекзит до 31 януари"}
{"url": "https://news.bg/bulgaria/osem-dushi-sa-zadarzhani-za-pogroma-v-zavedenie-v-plovdiv.html", "text": "Осем души са задържани за погрома в заведение в Пловдив, пише Инцидентът се е случил в събота, преди футболното дерби между \"Ботев\" (Пловдив) и \"Локомотив\" (Пловдив). Фенове на \"Локомотив\" са посетили заведението, а малко по-късно са влезли и десетина души от агитката на \"Ботев\". Между тях възникнал конфликт, който прераснал в бутане и удари.Шефът на пловдивската полиция Йордан Рогачев съобщи, че до момента са арестувани 8 от участниците в мелето. Шестима са задържани в Шесто РУ. Рогачев поясни, че двама са задържани във Варна. За общодържавно издирване са обявени още двама души. По думите му единият от издирваните е в чужбина.За побоя, станал на 31 август в ресторант на улица \"Вратцата\", се разбра вчера.Според Рогачев органите на реда действали бързо, като успели да установят самоличността на участниците, след като прегледали записи от камери и разпитали свидетели. Двама били задържани за 72 часа с обвинение за хулиганство. Предстои прокуратурата да повдигне обвинения и на останалите участници в боя.", "date": "2019.09.06", "title": "Осем души са задържани за погрома в заведение в Пловдив"}
{"url": "https://news.bg/bulgaria/pozhar-blokira-barziya-vlak-sofiya-varna.html", "text": "Пожар край релсите блокира бързия влак София - Варна, съобщава Нова телевизия.Огънят е избухнал в района между Завет и Карнобат. Горят сухи треви и храсти.Пътниците ще бъдат извозени с автобуси, информират от БДЖ.Други две композиции са напълно отменени, допълва телевизията.", "date": "2019.09.06", "title": "Пожар блокира бързия влак София - Варна"}
{"url": "https://news.bg/world/sasht-razpolozhiha-bombardirovachi-b-52-v-evropa.html", "text": "Група стратегически бомбардировачи B-52 Stratofortress кацнаха в авиобазата \"Феърфорд\" във Великобритания за участие във военновъздушните учения на НАТО Ample Strike - 2019, се казва в съобщение на пресслужбата на ВВС на САЩ в Европа и Африка, предаде ТАСС.В съобщението се пояснява, че програмата включва съвместни тренировки на европейския театър за усъвършенстване взаимодействието на бомбардировачите. Допълва се, че тези мисии представляват възможност за участие в съвместни операции със съюзниците и партньорите на САЩ, а също така за демонстриране на възможностите на силите за обезпечаване на бойната готовност.Бомбардировачите са от военновъздушна база в Луизиана.В края на миналия месец стана ясно, че ", "date": "2019.09.06", "title": "САЩ разположиха бомбардировачи B-52 в Европа"}
{"url": "https://news.bg/bulgaria/uvolneniyat-shef-na-nap-v-lovech-kandidat-na-vmro-za-kmet-na-grada.html", "text": "Уволненият в ще бъде кандидат на ВМРО за кмет на Ловеч, съобщава БНР.В началото на август Виктор Стойчев беше уволнен дисциплинарно заради неоторизиран достъп до информационните системи на приходната агенция.Той беше общински съветник от групата на ГЕРБ в настоящия мандат, но напусна Общинския съвет заради несъгласие с водената от местните структури на партията политика при управлението на града.Днес Стойчев официално беше обявен от ВМРО като техен кандидат за кмет на града. В останалите седем общини на областта от ВМРО издигат само листи за общински съветници.", "date": "2019.09.06", "title": "Уволненият шеф на НАП в Ловеч кандидат на ВМРО за кмет на града"}
{"url": "https://news.bg/world/polskata-opozitsionna-koalitsiya-startira-predizbornata-si-kampaniya.html", "text": " - това са основните точки в предизборната платформа на полската опозиционна коалиция.Тя официално откри днес кампанията си за парламентарните избори, насрочени за 13 октомври, съобщи PAP.При представянето на програмата във Варшава заместник-председателят на парламента  обяви, че \"като премиер на страната тя ще промени полската политика и ще работи за нова, светла и усмихната Полша\".Малгожата Кидава-Блонска неотдавна беше посочена като кандидат за премиер от опозиционната коалиция.В програмата, чието мото е \"Утре може да бъде по-добре\", се предвиждат и мерки за борба с езика на омразата., лидер на дясно-центристката партията \"Гражданска платформа\", водеща партия в коалицията, обяви, че предизборните обещания са плод на. Ето защо те не са просто обещания, а конкретни предложения как животът на поляците може да стане по-добър.Същевременно другата партия в опозиционната коалиция -  в предизборната платформа. Сред основните им цели са по-евтини възобновяеми енергийни източници, по-чист въздух, реформи в здравеопазването и по-сериозни законодателни мерки в защита на животните.", "date": "2019.09.06", "title": "Полската опозиционна коалиция стартира предизборната си кампания"}
{"url": "https://news.bg/bulgaria/dps-izdigna-milko-kalaydzhiev-za-kmet-na-svilengrad.html", "text": "Попфолк певецът Милко Калайджиев е номиниран за кмет на Свиленград. Предложението е на общинската организация на ДПС. 67-годишният музикант е утвърден от областния съвет на партията, потвърдиха от ДПС за DarikNews.В Кърджали пък местната структура на ДПС е издигнала отново кмета Хасан Азис, но заедно с него има предложени още 11 кандидати. Ако бъде утвърден, Азис ще се бори за пети кметски мандат.Очаква се Централното оперативно бюро и Предизборният щаб на партията да утвърждават кандидатурите за местните избори през следващата седмица.", "date": "2019.09.06", "title": "ДПС издигна Милко Калайджиев за кмет на Свиленград"}
{"url": "https://news.bg/world/vanshniyat-ministar-na-shvetsiya-podade-ostavka.html", "text": "Министърът на външните работи на Швеция Маргот Валстрьом подаде оставка, информира The Local.Високопоставеният политик даде начало на феминистката външна политика на страната след поемането на поста през 2014 г. В съобщение на правителството се казва, че Валстрьом е информирала премиера Стефан Льовен за решението да напусне поста.В \"Туитър\" политикът заявява, че се оттегля по семейни причини, тъй като иска да прекарва повече време със семейството си.Точна дата на оттеглянето й не се посочва, но Валстрьом е коментирала пред вестник Dagens Nyheter, че това ще се случи в близко бъдеще.", "date": "2019.09.06", "title": "Външният министър на Швеция подаде оставка"}
{"url": "https://news.bg/world/74-godishna-indiyka-rodi-bliznachki.html", "text": "74-годишна индийка стана майка на близначки, съобщават световните медии.Ерамати Мангаяма роди две напълно здрави момиченца след изкуствено оплождане и по този начин стана най-възрастната жена в света, успяла да износи здрави бебета.До този момент рекордът се държеше от друга индийка - Омкари Панвар, родила на 70-годишна възраст през 2008 г.От болницата, където са се родили близначките, съобщиха, че раждането е станало с цезарово сечение. За кратко майката е била настанена в интензивното отделение, за да излезе от преживения стрес, но в момента и тя, и новородените са в добро състояние.Мангаяма и 80-годишният й съпруг сключили брак на 22 март 1962 г. и през последните 57 години правили безуспешни опити да имат дете. Благодарение на изкуственото оплождане жената забременяла през януари тази година.", "date": "2019.09.06", "title": "74-годишна индийка роди близначки"}
{"url": "https://news.bg/world/treto-napadenie-na-talibani-v-afganistan-za-sedmitsa.html", "text": "Трето нападение извършиха талибаните в Афганистан в рамките на седмица, съобщават световните медии.Този път офанзивата е срещу ключовия град в западната част на страната Фара - столица на едноименната провинция. По предварителна информация талибаните са успели да превземат военна сграда от правителствените сили.Говорител на движението съобщи за мащабна операция в региона. От своя страна от Министерството на вътрешните работи на Афганистан посочиха, че талибаните са понесли \"сериозни удари\" и \"ще бъдат елиминирани съвсем скоро\". Дръзките атаки се случват на фона на опитите на САЩ да постигнат мирно споразумение със силите на групировката и да изтеглят военнослужещите си от Афганистан в замяна на гаранции за мир.Припомняме, в понеделник  на талибани в жилищен район в източен Кабул. Вчера пък ", "date": "2019.09.06", "title": "Трето нападение на талибани в Афганистан за седмица"}
{"url": "https://news.bg/politics/zad-men-stoyat-grazhdani-ne-oligarsi-otseche-manolova.html", "text": "Зад мен, като граждански кандидат, стоят гражданите, не олигарсите. Това заяви Мая Манолова пред журналисти.Инициативният комитет ще регистрира моята кандидатура, каза още тя, подавайки документи за регистрация в Общинската избирателна комисия за предстоящите местни избори. Манолова благодари на всеки един от комитета, както и на столичани за изразената подкрепа.По думите й утре всички, които искат да се включат в кампанията, включително и с подписи, ще могат да го направят в 12.00 часа на входа откъм бул. \"Витоша\".Започваме събиране на подписи и кампанията тръгва, категорична беше тя. Вече има банкова сметка, която  по-късно днес ще бъде обявена в интернет. Манолова ще приема малки дарения от граждани. Отказваме да се възползваме от възможността от подкрепа от корпорации и от фирми, каза още тя. Предупредих отдавна, че кампанията е мръсна, призовавам и останалите кандидати да изключат микрофоните си за този сайт. С тези думи омбудсманът в оставка отправи критика по повод скандалните снимки, свързани с един от кандидатите за кметове. Показали сме, че когато сме заедно, независимо кой стои срещу нас, можем да го победим.Манолова поздрави българите за днешния празник.Денят на Съединението е ключов и знаков за България. Този акт е плод на една романтична мечта и идеал на българите, посочи тя. Едно доказателство е според нея, че когато сме заедно и сме обединени, успяваме. Във времето, в което живеем, трябва да се борим за свободата и да го правим заедно, заключи тя.Манолова очаква изборната кампания да бъде точка на обединение на българските граждани и на една феърплей кампания.", "date": "2019.09.06", "title": "Зад мен стоят гражданите, не олигарсите, отсече Манолова"}
{"url": "https://news.bg/world/mozhem-da-izcheznem-razhdayte-prizova-viktor-orban.html", "text": "Размножавайте се или сме изправени пред изчезване. Това е посланието на централноевропейски лидери във връзка с топящото се население. В региона правителствата прилагат така наречените политики \"първо семейството\", за да поощрят раждаемостта, пише \"Гардиън\".Правителството на Унгария организира международна среща за демографията в Будапеща тази седмица, на която участват няколко регионални лидери и делегации от десетки държави в опит да се увеличат инвестициите в семейната политика.Унгарският премиер Виктор Орбан предупреди, че е възможно Унгария, с население под 10 милиона души, което се топи заради ниската раждаемост и емиграцията на унгарци към западни страни членки на ЕС, просто да изчезне.При откриването на конференцията в четвъртък Орбан подчерта, че не е трудно това да стане реалност.Орбан, който през последните години базира политическите си кампании на антибежански и антимигрантски настроения, поясни, че други европейски политици гледат на миграцията като на решение, но той категорично отхвърля това, като прибягва до крайнодясната теория за \"Голяма замяна\" (Бялото население бива постепенно заменено чрез миграция и разрастването на малцинствените общности - Бел. ред.).Ако Европа не бъде населена с европейци в бъдеще и ние приемем това за даденост, ние говорим за замяна на населението, подмяна на европейското население с други. Има политически сили в Европа, които искат да подменят населението по идеологически или други причини, подчерта унгарският лидер.Думите на Орбан бяха подкрепени от един от почетните гости на срещата. Бившият австралийски премиер Тони Абът, който похвали унгарския лидер за \"политическия кураж да се противопостави на политическата коректност\".Абът поясни, че умиращите населения, а не климатичните промени, са най-голямата заплаха за Западната цивилизация, като разкритикува принц Хари и Меган Маркъл, които наскоро обявиха, че няма да имат повече от две деца заради влиянието върху околната среда.Страхът от растящото население в други части на света беше основна тема в началото на срещата в Будапеща, въпреки че присъстваха делегации от много развиващи се държави.На двудневната среща присъстваха също чешкият премиер Андрей Бабиш и сръбският президент Александър Вучич. Приоритет и за двамата е увеличаване на раждаемостта като дългосрочна цел в Чехия и Сърбия.", "date": "2019.09.06", "title": "Можем да изчезнем, раждайте, призова Виктор Орбан"}
{"url": "https://news.bg/regions/fandakova-zove-da-ne-se-delim-a-da-si-pripomnim-istoriyata.html", "text": "6 септември е дата, която ни казва, че най-важната работа за България трябва да я вършим без колебания и самите ние. Днес, когато сме свикнали лесно да се делим и да вървим сами, нека си припомним историята. За това призова кметът на София Йорданка Фандъкова на тържественото честване на 134 години от Съединението на Княжество България с Източна Румелия пред мавзолея-гробница на княз Александър Батенберг.Съединението е символ на несломимия стремеж на българина да живее достойно в своя държава. Съединението прави силата, изтъкна тя девиза на българската държавност. България трябва вечно да бъде признателна на княз Александър Батенберг, Захари Стоянов и големи български държавници.На честването присъства и кандидатът за кмет Мая Манолова, която по-рано  за регистрация за изборите през октомври.", "date": "2019.09.06", "title": "Фандъкова зове да не се делим, а да си припомним историята"}
{"url": "https://news.bg/world/merkel-v-pekin-tryabva-da-se-garantirat-pravata-i-svobodite-na-honkong.html", "text": "Канцлерът на Германия Ангела Меркел заяви, че правата и свободите на населението на Хонконг \"трябва да бъдат гарантирани\". Говорител на германското правителство обяви, че Меркел е направила коментара след среща с китайския премиер Ли Къцян в Пекин, предаде АФП.Хонконг изпадна в хаос през последни месеци заради продемократични протести. Преди тридневната визита на Меркел в Китай тази седмица протестиращи в полуавтономния град призоваха германския канцлер да ги подкрепи на срещите с китайското ръководство.В съобщение в \"Туитър\" говорителят Щефан Зайберт цитира Меркел: \"Правата и свободите на населението на Хонконг трябва да бъдат гарантирани. Решения могат да бъдат намерени само чрез диалог, направете всичко възможно за предотвратяване на насилие\".Меркел пристигна в Китай в четвъртък с голяма бизнес делегация.Достъпът на медиите по време на визитата й е необичайно ограничен, журналисти от чужди медии в Пекин, включително и АФП, не успяха да се сдобият с акредитации за събитието. Китайски официални представители мотивират решението си с липса на място заради големия брой журналисти, които придружават Меркел.В отворено писмо, публикувано във всекидневника \"Билд\" в сряда, лидерите на протестното движение в Хонконг припомнят, че Меркел е израснала в комунистическа Източна Германия.\"Вие имате опит от първа ръка за терорите на диктаторско правителство\", пише в писмото и се предупреждава, че Германия трябва да се пази преди да прави бизнес с Китай, тъй като Пекин не спазва международното право и постоянно нарушава обещанията си.Тази вечер Меркел ще вечеря с китайския президент Си Дзинпин.През миналата година Китай е бил най-големият търговски партньор на Германия, като обменът е достигнал 199 милиарда евро.Междувременно Меркел изрази надежда, че продължаващата търговска война между САЩ и Китай ще бъде разрешена скоро, тъй като засяга целия свят.", "date": "2019.09.06", "title": "Меркел в Пекин: Трябва да се гарантират правата и свободите на Хонконг"}
{"url": "https://news.bg/world/novoizbraniyat-predsedatel-na-es-razkri-viziyata-si-za-vanshnata-politika-na-bloka.html", "text": "Европейският съюз трябва да \"действа смело и уверено\", за да не се превърне в жертва на търговските войни на президента на САЩ Доналд Тръмп, да \"защити интересите и ценностите си\" срещу нарастващо агресивния Китай и да се противопостави на продължаващата заплаха за сигурността от Русия.Това призова новоизбраният председател на Европейския съвет Шарл Мишел пред дипломати и политици от ЕС в първата си голяма реч, откакто беше избран от лидерите на ЕС да оглави Европейския съвет от 1 декември, пише \"Политико\".\"Твърдо вярвам, че Европейският съюз трябва да играе водеща роля на световната арена\", поясни Мишел, който все още е премиер на Белгия. \"Ако не го направим, други ще го сторят. И те ще го направят в техен си интерес, а не наш\", предупреди Мишел.В обръщението си Шарл Мишел подчерта, че Съветът е одобрил стратегически дневен ред, който призовава за действия в борбата с климатичните промени, уреждане на дългогодишния спор около миграцията и бежанската политика и бързо сключване на споразумение за новата дългосрочна бюджетна рамка. Въпреки че очерта тези и други задачи, белгийският премиер уточни: \"Брекзит е най-предизвикателният проблем, пред който сме изправени днес\".В коментарите си за Брекзит Мишел се фокусира върху ограничаване на щетите и поддържане на бъдещи отношения, което представлява промяна от позицията на настоящия председател Доналд Туск, който постоянно изразяваше съжаление за напускането на Великобритания.Мишел обрисува ЕС като защитник на мултилатерализма.Той каза още, че ЕС трябва да се противопостави на заплахите от Русия \"на източната граница и в Южна Европа\".\"Русия остава съсед също. Ние трябва да приемем тази реалност\", подчерта белгийският министър-председател.", "date": "2019.09.06", "title": "Новоизбраният председател на ЕС разкри визията си за външната политика на блока"}
{"url": "https://news.bg/crime/tets-pernik-vazmuten-ot-lipsata-na-sinhronizatsiya-mezhdu-institutsiite.html", "text": "Във всички случаи, в които е използвана биомаса, ТЕЦ-Перник е уведомявал Регионалната инспекция по околната среда и водите и вече е получил съответната глоба. Това става ясно от позиция на ръководството на топлофикационното дружество.По тази причина от \"Топлофикация Перник\" не смятат за правомерно аргументирането на наложената административна мярка от страна на МОСВ с използване на биомаса като гориво за минал период.Те посочват, че при извършената преди дни проверка не са били установени нарушения и подаване на биомаса или друг вид гориво освен въглища.Запознавайки се със заключенията от въпросната проверка, останахме в недоумение поради каква причина ни бе връчена заповед за спиране на централата, посочват в позицията си.Според ТЕЦ-Перник причината се корени в невъзможността на институциите да се справят с проблемите с въздуха в Перник.Ръководството на централата настоява за конкретика относно въпросното замърсяване, както и да се разбере откъде идва проблемът и той да бъде решен.Те искат отговор защо в място, където има и други производствени предприятия, не е било направено замерване на целия район.Единственото, което се сетиха да направят, е да прекратят дейността на едно от предприятията за да могат да покажат, че имат право да затворят определен оператор, но без адекватни мотиви за това, посочват от \"Топлофикация Перник\".Те съобщават, че въпреки че от екоминистерството са им изпратили писмо, в което посочват, че може да се използва парогенератор №3, след това се е оказало, че това всъщност е в разрез с издаденото комплексно разрешително от Изпълнителната агенция по околна среда.Съгласно действащото комплексно разрешително, което е потвърдено официално от страна на РИОСВ - Перник, имаме право да експлоатираме парогенератор №3 единствено в случаите, когато е налице авария на някоя от другите ни мощности - парогенератор №4 и парогенератор №5, обясняват от ТЕЦ-а.Поради тази причина те са обезпокоени от липсата на синхронизация между становищата на ИАОС, МОСВ и КЕВР, тъй като са входирали в КЕВР ремонтната програма на парогенератор №3, която официално ще завърши през октомври. В момента МОСВ ни казват, че можем да запалим нещо, което ние няма как да направим, поясняват от ръководството на дружеството.В заключение от ТЕЦ-Перник призовават институциите да насочат усилията си към изясняване на проблема с качеството на въздуха в Перник. за разрешаване на проблема водят само до хаос и са в ущърб на гражданите, категорични са те.Припомняме, следМОСВ започна - \"Топлофикация - Перник\" АД, ТЕЦ \" Бобов дол\" ЕАД, \"Топлофикация - Сливен\" ЕАД и ТЕЦ \"Брикел\" ЕАД. Вчера стана ясно, че , след като с акт спряха два от генераторите му, тъй като беше в четирите топлофикационни дружества.Само преди дни пък От Министерството на околната среда и водите обясниха, че . По данни на ведомството обаче от началото на годината до 1 септември няма и сериозно замърсяване на въздуха - фините прахови частици са били превишени с 20 броя, а нормата е 35 броя годишно. Не са били отчетени превишени норми на серен диоксид, азотен двуокис или въглероден оксид.", "date": "2019.09.06", "title": "ТЕЦ-Перник възмутен от липсата на синхронизация между институциите"}
{"url": "https://news.bg/world/moskva-balgariya-prenapisva-istoriyata-opasna-tendentsiya.html", "text": "България се занимава с пренаписване на историята, говорейки за донесените от Червената армия така наречени репресии, това е опасна тенденция. Позицията изрази говорителят на Министерството на външните работи на Русия Мария Захарова в интервю за ТАСС на Източния икономически форум във Владивосток.Ние много добре знаем, че всяка страна има свои политически предпочитания и тенденции, коментира тя позицията на Министерството на външните работи на България. Като се има предвид, че това изявление е направено по официална линия, нашето посолство реагира. Ние се изказахме открито за недопустимостта да се изопачава историята, продължи Захарова.Това е абсолютно ясен показател, че България пренаписва историята. Това е опасна тенденция, защото е незаконно, оплака се говорителят.Припомняме, дипломатическият спор между България и Русия започна във вторник, когато от българското Министерство на външните работи . Изявлението им беше по повод организирана от руското посолство \"Изложба 75 години от освобождението на Източна Европа от нацизма\".Реакцията на Русия не закъсня - от посолството й у нас уточниха, че изложбата  Самата Русия пък опозицията на МВнР.От своя страна лидерът на АБВ Румен Петков заяви, че  и настоя нейните ", "date": "2019.09.06", "title": "Москва: България пренаписва историята, опасна тенденция"}
{"url": "https://news.bg/disasters/pozhar-izbuhna-na-ostrov-evbeya.html", "text": "Най-малко 57 огнеборци и 23 противопожарни автомобила се борят с пожар на гръцкия остров Евбея, съобщава гръцкия вестник \"Катимерини\".Огънят се е разразил около 2.00 часа посред нощ в близост до град Каристос в южната част на острова.В потушаването на пламъците са се включили и два хеликоптера, както и един специализиран пожарен хеликоптер.Властите съобщават, че за момента няма опасност за близките селища.", "date": "2019.09.06", "title": "Пожар избухна на остров Евбея"}
{"url": "https://news.bg/world/nyu-jork-s-novo-orazhie-vav-voynata-sreshtu-plahovete-smartonosen-alkoholen-kapan.html", "text": "Ню Йорк разкри последното си оръжие в дългогодишната война срещу плъховете - смъртоносен алкохолен капан, информира АФП.Гризачите са един от най-неприятните аспекти в живота в най-големия метрополис в САЩ, където често са забелязвани между релсите на метрото или в кофите за смет.Градските власти изхарчиха милиони долари в опит да изтребят плъховете през годините. В четвъртък те обявиха, че са намерили решение - машина, която привлича плъховете с примамка и след това попадат в течност с алкохол. Устройствата са внесени от Италия.Машината, наричана Ekomille, е на батерии и прилича на кутия с височина 60 сантиметра.По време на едномесечно изпитание общо 107 гризача са ликвидирани в Бруклин.", "date": "2019.09.06", "title": "Ню Йорк с ново оръжие във войната срещу плъховете - смъртоносен алкохолен капан"}
{"url": "https://news.bg/world/predsedatelyat-na-tsik-na-rusiya-napadnat-dni-predi-mestnite-izbori.html", "text": "Маскиран мъж е нахлул рано тази сутрин в дома на председателя на Централната избирателна комисия на Русия Ела Памфилова край Москва и я нападнал с тейзър - електрошоково устройство.Информацията съобщава \"Ройтерс\", позовавайки се на Министерството на вътрешните работи на Русия.Нападението е извършено преди регионалните избори през уикенда.От ведомството поясняват, че нападателят е влязъл през прозорец на терасата на жилището и на няколко пъти е атакувал Памфилова с тейзър, а след това е избягал.ТАСС уточнява, че в полицията е постъпил сигнал за нападение около 01,30 часа московско време. Впоследствие полицията е установила, че жертвата е Ела Памфилова.", "date": "2019.09.06", "title": "Председателят на ЦИК на Русия нападнат дни преди местните избори"}
{"url": "https://news.bg/crime/sadat-prekrati-deloto-sreshtu-mityo-ochite.html", "text": "Специализираният апелативен наказателен съд прекрати делото срещу Димитър Желязков-Очите и още 12 души, подсъдими за участие в организирана престъпна група, съобщава \"Дарик\".Случаят беше върнат в специализираната прокуратура за ново разследване и ревизия заради съществени процесуални нарушения в обвинителния акт от общо 180 страници.До развоя се стигна, след като Спецсъдът откри редица пороци в обвинителния акт, част от които според защитата на подсъдимите са неотстраними - разминавания в сумите, които изнудваните са давали на Очите, в обстоятелствата за присъединяването към групата от общинския съветник от Несебър Пейко Янков и др.Прокуратурата спешно трябва да изготви нов обвинителен акт по случая, тъй като след броени дни изтича 8-месечният срок и по закон, ако до това време не бъде внесен годен обвинителен акт в съда, всички подсъдими с мярка за неотклонение \"задържане под стража\", трябва да бъдат освободени.Припомняме, Желязков заедно с още 12 души са за изнудване, принуда чрез заплахи, палежи и разпространение на наркотици. Групата действала от януари 2013 г. до 2 август 2018 г. на територията на Бургас, Ямбол, Несебър и Слънчев бряг.Останалите подсъдими по делото са дъщерята на Желязков - Станислава Желязкова, Карен Ованнисян, Йордан Въчев, Иван Найденов, Иван Пишиев, Калоян Колев, Радослав Николов, Венцислав Христов, Андрей Андреев, Пейко Янков, Пламен Петков и Юмер Мехмед.  Тогава делото срещу Очите отново беше отложено.", "date": "2019.09.06", "title": "Съдът прекрати делото срещу Митьо Очите"}
{"url": "https://news.bg/world/reshenieto-na-dzhonsan-da-razpusne-parlamenta-e-zakonno-postanovi-sad-v-london.html", "text": "Решението на Борис Джонсън да разпусне парламента за пет седмици е законно, постанови Върховният съд в Лондон, пише \"Гардиън\".Според трима от най-висшите съдии в Англия и Уелс  от следващата седмица.Решението ще бъде обжалвано на по-горна инстанция. Изслушването е планирано за 17 септември.По-рано тази седмица шотландски съд отхвърли подобна жалба. Трета жалба срещу решението на Борис Джонсън да разпусне парламента до 14 октомври е разглеждана в Белфаст.Разпускането на законодателния орган никога не е било за повече от три седмици през последните 40 г. и в повечето случая е само за седмица или по-малко, според съда в Лондон.По време на изслушването в четвъртък адвокатът на активистката против Брекзит Джина Милър описа решението на Джонсън като \"незаконна злоупотреба с власт\". Милър коментира, че е разочарована от съдебното решение, но ще продължи да се бори.", "date": "2019.09.06", "title": "Решението на Джонсън да разпусне парламента е законно, постанови съд в Лондон"}
{"url": "https://news.bg/world/gratskata-politsiya-izdirva-izcheznala-balgarka.html", "text": "Гръцката полиция издирва изчезнала българка, съобщава \"Струма\".23-годишната Анна-Мария Василева e в неизвестност от 17 август тази година. За последно е била видяна в района на Евосмос в Солун.Младата жена е била облечена със сини дънки, бяла блуза и черни кецове. Носела е синя раница и е била придружавана от малко куче.Гръцките власти съобщават, че животът на сънародницата ни е в опасност. Поради тази причина те призовават всички, които разполагат с информация за българката, да се свържат с властите на горещата линия SOS 1065 в Гърция.", "date": "2019.09.06", "title": "Гръцката полиция издирва изчезнала българка"}
{"url": "https://news.bg/world/v-sasht-otkriha-garmyashta-zmiya-s-dve-glavi.html", "text": "В САЩ откриха змия с две глави. Наречена Двойният Дейв, редкият екземпляр е открит от учени в гора в американския щат Ню Джърси, пише \"Гардиън\".Двуглавото дървесно гърмящо змийче е открито през миналия месец от групата Herpetological Associates, която изследва застрашени влечуги.Змията е наречена Двойният Дейв, защото е открита от природозащитника Дейв Шнайдер и негов колега, който също се казва Дейв. Змията, която е с дължина 20-25 сантиметра, е с две глави, което означава, че има четири очи и два езика.Шнайдер обясни, че двете глави на Двойния Дейв действат независимо една от друга и са напълно развити. Според него ще бъде трудно подобно създание да оцелее в дивата природа, защото лесно може да се превърне в плячка.При двуглавите змии често едната глава е малко по-развита от другата. Известно е, че често се бият за храната, като не осъзнават, че отива към една и съща храносмилателна система.Двуглавите животни се възприемат в много култури като предвестник на бедствие, те често се появяват в митологията. Въпреки че се срещат рядко, случват се около 1 на 100 000 раждания в дивата природа.", "date": "2019.09.06", "title": "В САЩ откриха гърмяща змия с две глави"}
{"url": "https://news.bg/society/otbelyazvame-134-godini-ot-saedinenieto.html", "text": "Отбелязваме 134 години от Съединението на Княжество България с Източна Румелия. На 6 септември 1885 г. хиляди българи, живеещи на изкуствено разделена територия, се обединяват и заживяват заедно вече не само духом, но и без географско разделение да стои помежду им.България се съединява, благодарение на дейността на Българския таен централен революционен комитет (БТЦРК), създаден през 1880 г. Това става след военен преврат, който е подкрепен от Княз Александър I Батенберг.Страната е разделена на Княжество България и Източна Румелия, която попада в границите на Османската империя, от Великите сили на Берлинския конгрес през юни 1878 г.Начело на БТЦРК през февруари 1885г. застава Захари Стоянов, който се заема със задачата да пропагандира идеята за обединението на родината посредством публикации в пресата и организиране на публични мероприятия. Едно такова мероприятие е това на връх Бузлуджа след смъртта на Хаджи Димитър, на което се стичат хора както от Княжество България, така и от Източна Румелия.Заради несправедливото разпокъсване на България с Берлинския договор, обединението на територията й и националното освобождение стават основен приоритет имечтана развръзка на българския народ. Захари Стоянов е един от хората, които подкрепят идеята родината да се обедини под скиптъра на Княз Александър I.Така, след подготовка, започнала през есента на 1885 година и подкрепена от висши военни, на 6 септември бунтовници влизатв Пловдив и свалят от власт назначения от султана генерал-губернатор Гаврил Кръстевич. Георги Странски оглавява създаденото временно правителство.Рано сутринта на 6 септември в Пловдив е обявено Съединението. Това е безпрецедентен акт, преначертал картата и историята на Европа.Във времето след този радостен за целия народ ден обаче идва предизвикателството Съединението да бъде опазено и защитено. Редица общественици и революционери дават живота си за тази национална кауза, родила се и живяла години наред в умовете и сърцата на българите, разделени несправедливо от Великите сили.Фактът, че днес празнуваме 134-та годишнина от националното Съединение, доказва и девиза, че именно\"Съединението прави силата\".И днес актуални остават поуките от този изстрадан, но тържествен акт за България, а именно, че обединен около една кауза и една цел, превърнати в години бленувано желание, българският народ е силен и в състояние да постигне всичко.С чествания и други инициативи в цялата страна ще бъде отбелязан празникът.", "date": "2019.09.06", "title": "Отбелязваме 134 години от Съединението"}
{"url": "https://news.bg/press/karakachanov-othvarli-priziva-na-volen-siderov-da-podade-ostavka-nad-7-400-sa-zayavleniyata-za-obezshteteniya-za-umartveni-praseta.html", "text": "Раздор. \"Дума\":Каракачанов отхвърли призива на Волен Сидеров да подаде оставкаМинистърът на отбраната Красимир Каракачанов отхвърли призива на лидера на \"Атака\" Волен Сидеров да подаде оставка заради отпадането на изискването военното разузнаване да бъде оглавявано от военнослужещ.\"Волен Сидеров от една година иска оставки и тъй като иска хем да бъде във властта и да я консумира, и в същото време иска пред публиката да изглежда опозиционер. Обаче няма дупе да скочи на Бойко Борисов или на някой министър от ГЕРБ, а направи фундаменталната грешка една година да плюе своите партньори. От октомври иска оставката миналата година на Валери Симеонов. Сега като си видя резултатите на изборите, започна да иска моята. Ако ме питате какво ми е мнението - не ме интересува\", каза в Пловдив Каракачанов, цитиран от Радио Пловдив. Както стана ясно по-рано, НС отхвърли ветото на президента Румен Радев върху Закона за военното разузнаване.Предложение.\"24 часа\":ГЕРБ също предлагат: И при бърз съд убийци да получават доживотна присъдаСъкратеното съдебно следствие да остане като практика при умишлени убийства, тежки телесни повреди, блудство или изнасилване, но съдът да не бъде задължен да намали наказанието на провинилия се, защото си е признал. Такива промени внесоха от ГЕРБ в Наказателния и Наказателно- процесуалния кодекс в четвъртък.Това е третата партия, която внася промени, свързани със съкратеното производство, след призива на \"24 часа\" тази правна институция да бъде променена. В началото на седмицата свои проекти за отмяна на съкратеното производство при убийства внесоха БСП и \"Обединени патриоти\". През годините от страниците на вестника не един юрист е призовавал за отпадането му, защото то позволява срещу самопризнания извършители на зверски престъпления да получават по 30 г. затвор вместо до живот зад решетките.В първия работен ден на парламента след ваканцията \"24 часа\" връчи и прокламация със заглавие \"4 аргумента да няма съкратен процес при жестоки престъпления\" на депутати, лидерите на партии и членовете на правната комисия.Вандали.\"Сега\":Футболни хулигани вилняха в заведениеВандали вилняха в заведение в Пловдив, съобщава Нова телевизия. Група маскирани мъже нападнали част от посетителите, изпотрошили маси и столове.В центъра на битката са били привържениците на две футболни агитки - \"Ботев\" (Пловдив) и \"Локомотив\" (Пловдив).Случката се е разиграла преди няколко дни в пловдивския квартал \"Изгрев\". Според официалната информация от полицията сериозно пострадали и сериозни материални щети няма, въпреки бруталните кадри, които се появиха в четвъртък.Чума.\"Сега\":Над 7 400 са заявленията за обезщетения за умъртвени прасетаНад 7 400 заявления са подадени от земеделски стопани, които очакват обезщетения за умъртвени прасета заради африканската чума. Това обяви министърът на земеделието Десислава Танева по време на парламентарния контрол, предаде БНР.До момента са изплатени над 2 200 000 лева.12 области са засегнати от заразата.В едно от активните огнища в Голямо Враново трябва да бъдат унищожени 1 000 свине-майки. Предвижда се актуализиране на законодателството по отношение на биосигурността у нас. Министър Танева очерта начините, по които ще продължат да бъдат подпомагани земеделските стопани, които доброволно са унищожили животните:\"Когато няма елементарни мерки за биосигурност, епизоотичният риск е висок, затова с оглед спиране наистина на изключително висок интензитет в началото на месец юли, то от края на юни започна, бяха предприети и най-непопулярните мерки\".Негован. \"Монитор\":Обвинените за клането от Негован остават за постоянно в арестаДвамата мъже обвинени за клането на мъж и жена по случая \"Негован\" са на нож помежду си. Те постоянно се топели един друг пред разследващите за това кой е дал идеята да убият и разчленят треньора по борба Йордан Атанасов и жена му Марияна.Това стана ясно в четвъртък в Софийския апелативен съд, който ги остави за постоянно в ареста. Двамата бяха арестувани в края на миналия месец, след като стана ясно, че са ликвидирали семейство Атанасови. Те очаквали, че в дома им ще открият 60-70 000 евро.Пламен Шляпашки и аверът му Георги Нанчевотново криеха лицата си в съда вчера.Те не отговориха на нито един въпрос, но успяха само да смотолевят, че съжаляват за извършеното зверство.Магистратите обаче не им повярваха и ги върнаха в килията. След заседанието стана ясно, че и двамата са направили пълни самопризнания, които се припокриват, но само по един въпрос не успяват да се нагодят. Майсторите дограмаджии се топели един друг в това кой е инициаторът на злокобното двойно убийство.Смята се, че автор на идеята за убийството е Георги Нанчев, който познавал семейството на треньора по бокс от 15 години. Той редовно им ремонтирал жилища, спечелил доверието им и така научил, че преди време са продали жилище за 60-70 хил. евро.", "date": "2019.09.06", "title": "Каракачанов отхвърли призива на Волен Сидеров да подаде оставка; Над 7 400 са заявленията за обезщетения за умъртвени прасета"}
{"url": "https://news.bg/weather/vse-oshte-toplo-dazhd-na-otdelni-mesta.html", "text": "Днес ни очаква поредният топъл септемврийски ден. Това съобщават от НИМХ.Краткотрайни превалявания се очакват планинските райони на Западна България.Максималните температури ще са между 15 и 20 градуса.Максималните температури ще бъдат между 25 и 30 градуса, за района на София - 27 градуса.През следващите дни не се очакват значителни промени.Атмосферното налягане ще бъде по-ниско от средното за месеца.", "date": "2019.09.06", "title": "Все още топло, дъжд на отделни места "}
{"url": "https://news.bg/world/300-zadarzhani-za-atakite-v-shri-lanka-na-velikden.html", "text": "Около 300 души са били задържани по подозрение за участие в атаките в Шри Ланка на Великден.От тях 115 души остават в ареста.Замразени са стотици банкови сметки във връзка с разследването. Припомняме, че при терора през април Атаките на католическия Великден бяха извършени срещу три църкви, три луксозни хотела и други две локации, което предизвика засилване на етническото насилие в страната.ДАЕШ (\"Ислямска държава\") пое отговорност за атаката.", "date": "2019.09.06", "title": "300 задържани за атаките в Шри Ланка на Великден "}
{"url": "https://news.bg/world/pratenikat-na-sasht-za-blizkiya-iztok-hvarli-ostavka.html", "text": "Американският специален пратеник за Близкия изток Джейсън Грийнблат подаде оставка.Това потвърди американският президент Доналд Тръмп с лаконично съобщение в \"Туитър\", в което му благодари за отличната работа в продължение на 3 години половина.Става ясно също така, че Грийнблат ще работи в частния сектор.Благодарности Грийнблат получи и от израелския премиер Бенямин Нетаняху.На свой ред ред, експратеникът изрази признателност за добрите контакти и възможността да служи на САЩ на толкова отговорен пост.Джаред Къшнър, зет на президента на САЩ Доналд Тръмп трябва да Грийнблат се счита за негов \"архитект\". Палестинците вече го отхвърлиха. Те приветстваха оставката на Грийнблат като доказателство, че САЩ са се провалили като посредник в мирните им преговори с Израел. Отношенията със САЩ се обтегнаха след признаването на Йерусалим като столица на Израел. ", "date": "2019.09.06", "title": "Пратеникът на САЩ за Близкия изток хвърли оставка "}
{"url": "https://news.bg/world/parviyat-gey-parad-v-bosna-test-za-tolerantnost.html", "text": "Босна и Херцеговина се изправя пред предизвикателство този уикенд. В Сараево ще се проведе първият гей парад.Участниците ще се изправят срещу страха от отхвърляне и насилие.Той ще бъде тест за толерантността към различните на обществото в страната.Проявата е насрочена за 8 септември. Припомня се, че страната е с предимно мюсюлманско население. Вече се чуха призиви на мюсюлмански партии за изолиране на гейовете. Това е единствената столица на Балканите, където все още гей прайд не е бил провеждан. Страната официално се бори срещу дискриминацията на хората с различна сексуална ориентация, но еднополовите бракове не са признати. ", "date": "2019.09.06", "title": "Първият гей парад в Босна - тест за толерантност "}
{"url": "https://news.bg/world/maduro-obvini-guaydo-v-targuvane-na-teritorii-sreshtu-vlast.html", "text": "Прокуратурата на Венецуела трябва да отговори на опита на опозицията да продаде територии на транснационални компании в замяна на политическа подкрепа, заяви президентът на Венецуела Николас Мадуро, цитиран от \"Спутник\".Според него, опозицията иска да изтъргува региона Есекибо, за да се задържи на власт.В четвъртък и вицепрезидентът на Венецуела Делси Родригес заяви, че привържениците на опозиционния лидер Хуан Гуайдо са се опитали да дадат региона на транснационални корпорации, сред които Exxon Mobil.В медиите бяха пуснати записи от преговори като доказателства за тези твърдения.Имаме доказателство, че този престъпник и предател на нацията Хуан Гуайдо обсъжда прехвърлянето на Есекибо в замяна на политическата подкрепа на гротескното си лицемерно правителство. Вярвам, че прокуратурата трябва да действа незабавно, заяви Мадуро в публичното обръщение.Гуайдо бе признат за легитимен държавен глава от над 50 държави. Сред тях е и Колумбия, да провокира конфликт с Венецуела.Есекибо е спорен регион, ", "date": "2019.09.06", "title": "Мадуро обвини Гуайдо в търгуване на територии срещу власт "}
{"url": "https://news.bg/int-politics/phenyan-iska-po-malko-satrudnitsi-na-oon-v-stranata.html", "text": "Северна Корея иска да бъде съкратен броят на сътрудниците на ООН в страната, съобщава РИА Новости.Представител на организацията потвърди, че в ООН е било получено писмо от Пхенян с такава молба. Той добави и че организацията вече е обсъдила с правителството въпроса за намаляването на международния хуманитарен персонал в страната.Той е на мнение, че все пак настоящите операции на ООН в Северна Корея са постигнали известен ефект, поради което е жизненоважно дейността им да продължи да се поддържа на досегашното ниво. сочат, че близо 11 милиона души (43,4%) от населението на КНДР страдат от недохранване.", "date": "2019.09.06", "title": "Пхенян иска по-малко сътрудници на ООН в страната"}
{"url": "https://news.bg/bulgaria/s-natovaren-trafik-i-zasileno-politseysko-prisastvie-zapochvat-pochivnite-dni.html", "text": "С натоварен трафик и  на пътя започват почивните дни. Въпреки че голямото пътуване започна още вчера, се очаква то да продължи и днес.Очаква се движението да бъде най-интензивно по автомагистралите и в посока Гърция. По тази причина от Гранична полиция са осигурили повече екипи на граничните пунктове и имат готовност да работят бързо, за да не се образуват задръствания.По пътищата у нас пък 150 мобилни, 25 стационарни и 30 камери тип тринога ще следят дали се спазват ограниченията на скоростта.Заради по-дългия уикенд  във влаковете по основните направления в страната.", "date": "2019.09.06", "title": "С натоварен трафик и засилено полицейско присъствие започват почивните дни"}
{"url": "https://news.bg/disasters/sled-dorian-nad-76-000-dushi-se-nuzhdayat-ot-humanitarna-pomosht.html", "text": "30 са вече жертвите на урагана \"Дориан\" на Бахамите, съобщават световните медии по информация на премиера Хубърт Минис.Все още обаче не е ясен официалният брой на загиналите, тъй като властите са едва в началото на разчистването на регионите, които бяха най-тежко засегнати от бурята. Сред тях е бахамският остров Абако, който е напълно опустошен и практически необитаем.Спасени изпод руините до момента са повече от 200 души. Спасителните операции продължават, като е поискано и съдействие от Световната здравна организация и ООН. По предварителна информация над 76 000 души се нуждаят от хуманитарна помощ.В Северна и Южна Каролина, както и във Вирджиния, където , също започна възстановяване на щетите.", "date": "2019.09.06", "title": "След \"Дориан\": Над 76 000 души се нуждаят от хуманитарна помощ"}
{"url": "https://news.bg/regions/vzrivove-ot-kamenna-kariera-rushat-domove-v-plovdivsko.html", "text": "Жители на Пловдив и на шест села излизат на протест, съобщава Нова телевизия.Очаква се днес те да блокират подхода от магистрала \"Тракия\", който води към Асеновград.Причината за недоволството на хората е кариера за добив на инертни материали. По думи на протестиращите става въпрос за екологично бедствие. Те обясниха, че са избрали да изразят протеста си именно в празничния ден, за да привлекат по-сериозно вниманието на властите към проблема.Местните са убедени, че кариерата създава риск за здравето им и околната среда. Освен това къщите на някои от тях вече са напукани заради взривовете в кариерата.По тази причина протестиращите настояват за спиране на работата на двете кариери.От своя страна директорът на РИОСВ-Пловдив Стефан Шилев обясни, че са били извършени над 40 проверки и издадени 6 предписания. От общо 5-те издадени акта на двете кариери два се обжалват.Шилев увери, че в момента стойностите на замърсяване не превишават нормите.От Министерството на енергетиката съобщиха, че на фирмата е издаден акт за 50 000 лева, който се обжалва. Според самата фирма извършваните от нея дейности са напълно законни и за тях имат необходимите документи. Въпреки че концесията й изтича през 2021 г., фирмата е поискала да бъде удължена с още 15 години.", "date": "2019.09.06", "title": "Взривове от каменна кариера рушат домове в Пловдивско"}
{"url": "https://news.bg/regions/shtafeten-maraton-zatvarya-ulitsi-v-sofiya.html", "text": "В 9.00 часа днес започва традиционният щафетен маратон. Заради него организацията на движението в центъра на столицата ще бъде променена до 13.30 часа.Старт на маратона ще бъде даден в 9.00 ч. пред Националния стадион \"Васил Левски\" на кръстовището на бул. \"Евлоги и Христо Георгиеви\" и ул. \"Гурко\".Маршрутът на спортното събитие е следният: старт от северозападното пътно платно на бул. \"Евлоги и Христо Георгиеви\" пред националния стадион \"Васил Левски\" по западното пътно платно на бул. \"Евлоги и Христо Георгиеви\", по източното пътно платно на ул. \"Проф. Фритьоф Нансен\", обратен завой при бул. \"Васил Левски\", по западното пътно платно на ул. \"Проф. Фритьоф Нансен\", надясно по бул. \"България\", по източното пътно платно на бул. \"Пенчо Славейков\", обратен завой по тротоара на бул. \"Витоша\", по западното пътно платно на бул. \"Пенчо Славейков\", по бул. \"България\", надясно по бул. \"Черни връх\", обратен завой при ул. \"Св. Наум\", по бул. \"Черни връх\", надясно по бул. \"Евлоги и Христо Георгиеви\", бул. \"Драган Цанков\", Борисова градина, изход от Борисова градина при Национален стадион \"Васил Левски\", по бул. \"Евлоги и Христо Георгиеви\" до Орлов мост, преминава по пешеходната зона, по северозападното пътно платно на бул. \"Евлоги и Христо Георгиеви\" до национален стадион \"Васил Левски\", където е финала.Забранява се престоят и паркирането на пътни превозни средства:- от 08.00 часа на 5.09.2019 г. до 07.00 часа на 6.09.2019 г. на моста пред Националния стадион \"Васил Левски\".- от 07.00 часа на 06.09.2018 г. до приключване на мероприятието на моста пред Националния стадион \"Васил Левски\".От 07.30 до 13.30 часа на 06.09.2019 г. се забранява влизането на пътни превозни средства в двете посоки по:- Ул. \"Ген. Гурко\" между бул. \"Евлоги и Христо Георгиеви\" и бул. \"Васил Левски\".- Ул. \"Любен Каравелов\" между ул. \"Ген. Паренсов\" и ул. \"Ген. Гурко\".- Бул. \"Евлоги и Христо Георгиеви\" между бул. \"Цар Освободител\" и ул. \"Проф. Фр. Нансен\".- Бул. \"Драган Цанков\" между ул. \"Митрополит Кирил Видински и бул. \" Евлоги и Христо Георгиеви\".- Южното пътно платно на бул. \"България\" между бул. \" Черни връх\" и бул. \"Акад. Ив. Гешов\".- Бул. \"Черни връх\" и ул. \"Проф. Фр. Нансен\" между бул. \"Свети Наум\" и бул. \"Васил Левски\".- Бул. \"Пенчо Славейков\" между бул. \"България\" и бул. \"Витоша\".- Тунела на НДК - в участъка водещ към бул. \"Черни връх\" и бул. \"България\"", "date": "2019.09.06", "title": "Щафетен маратон затваря улици в София"}
{"url": "https://news.bg/politics/slavcho-velkov-vliza-v-ekipa-na-manolova-razrabotva-proekt-za-sigurnostta-na-sofiya.html", "text": "Мая Манолова има много големи шансове да спечели битката за София. Това заяви пред bTV експертът по сигурност Славчо Велков. Според него обаче тази битка няма да е позитивна.Велков изрази мнение, че има голяма вероятност градската организация на БСП да подкрепи кандидатурата на Манолова за столичен кмет на форума на 11 септември.Като омбудсман Мая Манолова провеждаше национална политика за защита на интересите на хората, но тя е човек с леви убеждения, посочи още експертът.Той заяви, че ще се включи в кампанията й, оглавявайки екип, който ще разработи проект за сигурността на София. Аспектите, които ще бъдат обхванати, са гражданската сигурност, на инфраструктурата и киберсигурността.Обещал съм на Манолова да й помагам, посочи Велков.", "date": "2019.09.06", "title": "Славчо Велков влиза в екипа на Манолова - разработва проект за сигурността на София"}
{"url": "https://news.bg/int-politics/erdogan-zagatna-za-treti-sondazhen-korab-kray-bregovete-na-kipar.html", "text": "Турският президент Реджеп Тайип Ердоган обяви, че Анкара може да се сдобие с трети сондажен кораб, съобщава \"Сайпръс мейл\".Ако днес имаме думата в изследването на газовите залежи (в Източното Средиземноморие), то го дължим изцяло на нашите изследователски кораби, заяви той пред представители на своята \"Партия на справедливостта и развитието\".И четирите кораба, които досега Турция е изпратила, се намират край бреговете на Кипър, където извършват сондажни дейности в кипърската Изключителна икономическа зона. Те разчитат и на подкрепата на турските въоръжени сили.Не ни интересува какво казва един или друг в Източното Средиземноморие, интересува ни какво казваме ние, отсече Ердоган.Той отново подчерта, че \"никой не може да се наложи над Турция\". По думи на турския президент страната има права в региона в качеството си на държава гарант.Ще защитаваме докрай тези права, категоричен бе той.", "date": "2019.09.06", "title": "Ердоган загатна за трети сондажен кораб край бреговете на Кипър"}
{"url": "https://news.bg/politics/borisov-saedinenieto-e-golyama-i-spravedliva-pobeda.html", "text": "Министър-председателят Бойко Борисов поздрави всички българи за В страницата си във Фейсбук премиерът написа, че Съединението на Княжество България с Източна Румелия е една голяма и справедлива победа за България, благодарение на която \"днес живеем в една свободна страна, равна на другите европейски държави, чието мнение е значимо и важно\".Той поздрави и пловдивчани за празника на града им, който също се отбелязва на 6 септември.", "date": "2019.09.06", "title": "Борисов: Съединението е голяма и справедлива победа"}
{"url": "https://news.bg/world/mvf-premahna-poslednata-prechka-pred-kandidaturata-na-kristalina-georgieva.html", "text": "Отпада възрастовото ограничение за позицията изпълнителен директор на Международния валутен фонд. Това обяви Изпълнителният съвет на МВФ.Гласуването на предложението се е провело между 21 август и 4 септември.В изявлението си от Изпълнителния съвет посочват, че от 1951 г. досегашните закони на МВФ са забранявали назначаването на кандидат на възраст над 65 години за изпълнителен директор. Освен това не е било позволено директорът да изпълнява службата си след 70-ия си рожден ден.Изпълнителният съвет на МВФ участва в избора на наследник на настоящия директор Кристин Лагард, която ще се оттегли на 12 септември. Номинациите за длъжността приключват днес, а подборът трябва да приключи до 4 октомври, посочват още от МВФ.Благодарение на промяната в устава кандидатурата на българката Кристалина Георгиева, която през август навърши 66 години, става възможна. В момента тя е втори по ранг служител в Световната банка.Припомняме, в края на август И да бъде утвърдена от Управителния съвет на организацията, който включва представители на всички 189 страни членки на Фонда.", "date": "2019.09.06", "title": "МВФ премахна последната пречка пред кандидатурата на Кристалина Георгиева"}
{"url": "https://news.bg/world/bivshiyat-prezident-na-zimbabve-pochina-na-95-godini.html", "text": "Бившият президент на Зимбабве Робърт Мугабе почина на 95-годишна възраст, съобщава Би Би Си.За новината съобщи настоящият държавен глава Емерсън Мнангатва. В Туитър той написа: \"Мугабе беше емблема на движението за освобождение, панафриканец, който посвети живота си на еманципацията на народа. Приносът му за историята на нашата нация и континент никога няма да бъде забравен\".Източници от семейството на Мугабе съобщиха, че бившият президент е издъхнал в болница в Сингапур, където е бил настанен от април.Робърт Мугабе - президент на Зимбабве между 1980 и 2017 г. - беше  в края на ноември 2017 г. заради натиск от страна на армията, която се намеси в политическата криза, породена от отстраняването на тогавашния вицепрезидент Мнангагва.На 30 юли Мнангатва спечели президентските избори, събирайки 50,8% от гласовете.", "date": "2019.09.06", "title": "Бившият президент на Зимбабве почина на 95 години"}
{"url": "https://news.bg/regions/pozhar-izpepeli-plazhen-bar-v-kurorta-elenite.html", "text": "Изгоря заведение на плажа в курорта \"Елените\", съобщава БНТ.Инцидентът е станал малко след 3.00 часа тази нощ. Пламъците са погълнали целия плажен бар заедно с четири шатри, чадъри и шезлонги. Все още се изяснява точната стойност на нанесените щети.На мястото е извършен оглед. Разпитани са свидетели на инцидента и са иззети видеозаписи от разположени наблизо камери.Предполага се, че причината за пожара е късо съединение в хладилна камера.Предстои повторен оглед от екип пожаро-технически експерти.По случая е образувано досъдебно производство.", "date": "2019.09.06", "title": "Пожар изпепели плажен бар в курорта \"Елените\""}
{"url": "https://news.bg/world/protestirashti-otnovo-gotvyat-blokada-na-letishteto-v-honkong.html", "text": "Хонконг се готви за нови протести този уикенд, въпреки че противоречивият , съобщава \"Ройтерс\".Напрежението в региона продължава и демонстрантите заплашват да прекъснат транспортните връзки до летището.Германският канцлер Ангела Меркел повдигна темата за Хонконг на срещата си с китайския премиер Ли Кецян в Пекин. Тя настоя за \"мирно решение\" на конфликта.\"В настоящата ситуация насилието трябва да бъде предотвратено. Само диалогът помага. Има признаци, че лидерът на Хонконг ще подкрепи такъв диалог. Надявам се това да се осъществи и демонстрантите да получат шанс да използват гражданските си права\", заяви Меркел.От своя страна Ли Кецян увери, че китайското правителство непоколебимо брани принципите \"Една държава, две системи\" и \"Хората от Хонконг управляват хората от Хонконг\".По негови думи Пекин подкрепя опитите на правителството на Хонконг да прекрати насилието и хаоса и да се върне към реда, за да се гарантира стабилността на територията в дългосрочен план.Припомняме, законопроектът позволяваше екстрадицията на граждани в Китай, където съдебната власт е под контрола на Китайската комунистическата партия. Стотици хиляди души изразиха недоволството си от предвидените промени, като в един от най-големите протести се включиха над 1 милион демонстранти.Гражданите се опасяваха, че властта ще използва законопроекта, за да преследва политически врагове и неудобни за нея личности.", "date": "2019.09.06", "title": "Протестиращи отново готвят блокада на летището в Хонконг"}
{"url": "https://news.bg/politics/borisov-pravitelstvoto-otdelya-miliardi-za-zdraveopazvane-godini-nared.html", "text": "Години наред българското правителство отделя милиарди за здравеопазване. Това заяви министър-председателят Бойко Борисов по време на откриването на 29-ия Конгрес на Световната асоциация по гръдна и сърдечносъдова хирургия, съобщава БГНЕС.По думи на премиера за здравеопазване се отделят над 8% от БВП.Борисов подчерта, че са направени редица инвестиции в образование, квалификация, стипендии на млади учени, в сграден фонд и оборудване, което може да се съревновава с най-добрите в света.Той бе категоричен, че страната ни разполага с медицинската техника на световно ниво и изрази удовлетвореност, че \"машините има и кой да ги управлява\".Благодарение на вашия професионализъм, не само че оцеляват хората в този страшен бич, тези заболявания, но и максимално бързо ги връщате в тяхната семейна среда, а и на работа, което е изключително важно да продължаваме да държим високия ръст на БВП, който произвежда България, обърна се още премиерът към медиците.Борисов отново отправи  - Съединението на България.На тази дата сме доказали на великите сили, че българският народ може да се обедини и сам да решава своята съдба, изтъкна той.", "date": "2019.09.06", "title": "Борисов: Правителството отделя милиарди за здравеопазване години наред"}
{"url": "https://news.bg/world/opozitsiyata-na-ostrova-nyama-da-podkrepi-dzhonsan-za-predsrochni-izbori.html", "text": "Опозиционните партии във Великобритания постигнаха споразумение да не подкрепят искането на премиера Борис Джонсън за организиране на предсрочни избори преди срещата на върха на ЕС на 17-18 октомври, съобщават британски медии.Лейбъристката партия, Либералните демократи, Шотландската национална партия и националистическата Партия на Уелс (Плейд Къмри) обявиха, че ще гласуват против или ще се въздържат на гласуването в понеделник.Би Би Си цитира Иън Блекфорд от Шотландската национална партия, който е заявил, че депутатите искат да са сигурни, че Великобритания няма да напусне ЕС без споразумение на 31 октомври.Лиз Робъртс, лидер на Партия на Уелс в парламента, коментира пред журналисти, че споразумението е възможност да се свали Борис, да се пречупи Борис и да се осуети Брекзит.От своя страна премиерът Борис Джонсън заяви, че е \"объркан\" от решението на опозицията.В сряда лидерът на Лейбъристката партия Джереми Корбин заяви, че партията е склонна да гласува за провеждане на предсрочни избори, след като законопроектът на Хилари Бен, който има за цел да предотврати Брекзит без сделка на 31 октомври, се превърне в закон, което ще стане до понеделник.По-рано днес Върховният съд в Лондон постанови, че Камарата на общините ще гласува отново в понеделник дали да има предсрочни избори.По-рано тази седмица Камарата на общините прие без сделка.Камарата на общините също . Предложението за предсрочни избори не беше подкрепено дори и от просто мнозинство, 298 депутати гласуваха в полза, а 56 - против. Изискването е най-малко 434 депутати или 2/3 от всички депутати да подкрепят предсрочни избори.", "date": "2019.09.06", "title": "Опозицията на Острова няма да подкрепи Джонсън за предсрочни избори"}
{"url": "https://news.bg/disasters/dva-ruski-iztrebitelya-su-34-se-sblaskaha-nad-lipetska-oblast.html", "text": "Два руски изтребителя бомбардировачи Су-34 се сблъскаха в небето над Липецка област, съобщава ТАСС.По информация на руските сили за сигурност в региона причината за авиационния инцидент са грешки на пилотите.В момента специална комисия проверява обстоятелствата около въздушната катастрофа, за да се определи степента на вина на всеки от екипажите (екипажът самолета Су-34 се състои от командир и навигатор).Единият от изтребителите е сериозно повреден, поради което се налага да бъде върнат в завода. Другият самолет, който е в по-добро състояние, може да бъде възстановен на летището.По информация на властите вероятно пилотите ще трябва да заплатят нанесените щети.", "date": "2019.09.06", "title": "Два руски изтребителя Су-34 се сблъскаха над Липецка област"}
{"url": "https://news.bg/world/bankata-na-rusiya-namali-osnovnata-lihva-do-nivoto-ot-mart-2014-g.html", "text": "Банката на Русия за трети пореден път намали основната лихва и обяви, че е възможно допълнително намаляване на лихвата на следващата среща, след като инфлацията се приближи до целта от 4%, информира \"Блумбърг\".Нивото на основната лихва е сведено до 7% от 7,25 на сто, според съобщението на централната банка. Така лихвата е понижена до най-ниското ниво от март 2014 г., което беше прогнозирано от 33 от 35 икономисти, анкетирани от медията, като един анализатор прогнозира по-голямо намаляване на лихвата, а друг очакваше запазване на статуквото.Ако ситуацията се развие в съответствие с базовата прогноза, Банката на Русия ще обмисли допълнително намаляване на основната лихва на една от срещите на борда на директорите, се подчертава в съобщението.Банката понижи прогнозата си за годишната инфлация за 2019 г. от 4,2-4,7% на 4,0-4,5 на сто.След присъединяването на Крим през 2014 г., довело до обезценяване на рублата и нестабилност на пазара, Банката на Русия беше принудена да увеличи основната лихва до 17%.", "date": "2019.09.06", "title": "Банката на Русия намали основната лихва до нивото от март 2014 г."}
{"url": "https://news.bg/society/balgariya-oglavi-klasatsiyata-za-nay-evtin-alkohol-v-es.html", "text": "България и Румъния са с най-ниски цени на алкохола в Европа. Това показват данни на Евростат.След сравнение на цените на алкохолните напитки за 2018 г. в страните от ЕС Европейската статистическа агенция установи, че на противоположния полюс е Финландия - там консумацията на алкохол излиза най-скъпо.При сравнение на равнището на цените в страните от ЕС със среден ценови индекс (100) резултатите показват, че цените на алкохолните напитки (спиртни напитки, вино и бира) са най-високи във Финландия (с ценови индекс 182), Ирландия (177) и Швеция (152), посочват от Евростат.В топ 5 на държавите с най-скъп алкохол влизат и Гърция и Великобритания.За сметка на това у нас и в северната ни съседка цените са най-ниски - и двете страни са с индекс на равнище на цените 74.Под средния европейски ценови индекс също са Франция, Литва, Германия, Полша, Испания, Чехия и Унгария.", "date": "2019.09.06", "title": "България оглави класацията за най-евтин алкохол в ЕС"}
{"url": "https://news.bg/regions/vazrastna-zhena-zagina-pri-katastrofa-mezhdu-bus-i-kola.html", "text": "Възрастна жена загина при сблъсък между кола и микробус, съобщават от Катастрофата е станала около 9.30 часа тази сутрин на пътя Павликени - Свищов в района на село Батак.По първоначалнни данни лек автомобил \"Опел Корса\", шофиран от 72-годишен мъж, е навлязъл в насрещното и се е забил в микробус. Водачът на автомобила е бил откаран в болницата във Велико Търново с фрактура на крака. На място е загинала 70-годишната му съпруга.Все още се изясняват причините за пътния инцидент.", "date": "2019.09.06", "title": "Възрастна жена загина при катастрофа между бус и кола"}
{"url": "https://news.bg/world/polski-deputati-iskat-donald-tusk-v-sada.html", "text": "Полски депутати обявиха, че бившият премиер и настоящ председател на Европейския съвет Доналд Туск трябва да се изправи пред специализиран съд, тъй като не е успял да защити данъчната система на страната от измами, информира АП.След години на свидетелски показания от бивши служители на правителството, включително и от Туск, парламентарна комисия обяви, че е установила, че в периода 2008-2014 г. под ръководството на Туск е пренебрегната информация за мащабни измами с ДДС.Комисията е изчислила, че загубите са в размер на милиарди долари. Заключава се, че Туск и тогавашният му финансов министър трябва да се изправят пред Държавния трибунал, който е предназначен за служители на правителството.Заключенията на комисията ще бъдат подложени на дебат в парламента.", "date": "2019.09.06", "title": "Полски депутати искат Доналд Туск в съда"}
{"url": "https://news.bg/world/papa-frantsisk-na-obikolka-iz-afrika.html", "text": "Папа Франциск пристигна в Мадагаскар. Това е поредната страна от обиколката му в Африка. Следващата спирка ще е остров Мавриций, предаде CBS News.Преди това главата на римокатолическата църква прекара няколко дни в Мозамбик, където по време на ключовата проява от своето посещение - проповед на препълнен стадион с 60 000 души в столицата Мапуто, той призова присъстващите да отхвърлят желанието за мъст.\"Не следвайте никога повече древния закон \"око за око, зъб за зъб\", ако мислите за бъдещето и за изграждането на нацията, отхвърлете насилието\", призова папата.Президентът на Мозамбик Фелипе Нюси бе особено щастлив от визитата на Светия отец, след като преди година го покани да посети страната му.Самият папа Франциск не скри очарованието си от \"Мозамбик - страна с големи природни и културни богатства\", но съжали, че \"парадоксално голям брой от жителите й живеят под прага на бедността\".Осемдесет процента от 30-милионното население на Мозамбик страдат от недохранване, отчита Световната програма на ООН. За миналата година БВП на глава от населението е било 472 долара.", "date": "2019.09.06", "title": "Папа Франциск на обиколка из Африка"}
{"url": "https://news.bg/politics/rumen-radev-da-se-razdelim-s-bezzakonieto-arogantnostta-i-apatiyata-da-othvarlim-nihilizma.html", "text": "Отдавна не знаем какъв е идеалът ни, а Съединението остава повече на думи. Все повече се призовава за ново съединение, но се пропуска, че то минава през разделение. Епохата иска от нас да се разделим с всичко, което тежи и спира движението на нацията ни напред.Трябва да се разделим с беззаконието, арогантността и апатията, да отхвърлим нихилизма, да осъзнаем, че докато позволяваме на несправедливостта да царува, не можем да бъдем истински единни. Това каза в тържественото си слово президентът Румен Радев на площад \"Съединение \"в Пловдив по време на тържественото честване на 134-годишнината от Съединението на България.Държавният глава цитира думите на министър-председателя Петко Каравелов от 1885 година: \"Направихме каквото можахме и колкото можахме. Сега можем да чакаме съда на историята\". На седмата година от обявяването на свободата българите са показали, че няма да чакат Великите сили да се съберат, за да чакат съдбата си.Нашите предци продължаваха да живеят с идеала за сплотена, обединена и независима България. В онзи миг политиците ни са съумяли да бъдат на висотата на народа, каза още Радев. Днес търсим гордост в миналото и често забравяме своя дълг пред настоящето и бъдещето.По традиция Огънят на признателността беше запален на площада. Почетена беше паметта на княз Александър Батенберг, Стефан Стамболов, Захари Стоянов, Иван Андонов, майор Данаил Николаев, пор. Въльо Стефанов, майор Райчо Николов, Продан Тошков, Димитър Матевски и други участници и организатори на Съединението на страната ни.", "date": "2019.09.06", "title": "Румен Радев: Да се разделим с беззаконието, арогантността и апатията, да отхвърлим нихилизма"}
{"url": "https://news.bg/int-politics/dvama-palestinski-tiyneydzhari-ubiti-ot-izraelskata-armiya.html", "text": "Двама палестински тийнейджъри са били убити от израелски военни по време на протести по границата с Ивицата Газа, предаде Ройтерс.Те са идентифицирани като Калед Ал Рабай - на 14 години и Али Ал Ашкар - на 17 години. По време на протестите са били ранени 70 души, като 38 от тях имат огнестрелни рани.Говорител на израелската армия съобщи, че военните, пазещи границата с Ивицата Газа е трябвало да се справят с над 6000 демонстранти, които на някои места по граничната линия хвърляли експлозиви и палели бомби.Някои от протестиращите дори успели да преминат границата, заради което израелските части били принудени да реагират със съответните мерки. Говорителят обаче не споменава нищо за двата смъртни случая.От 18 месеца протестиращите организират седмични демонстрации, наречени \"Големият марш на завръщането\".Техният призив е да се сложи край на блокадата на Ивицата, наложена от Израел и Египет върху Газа, и палестинците да имат право да се върнат по местата, от които семействата им са избягали или са били принудени да напуснат при основаването на Израел през 1948 година.Израел отхвърля всеки подобен призив за завръщане, като аргументът от Тел Авив е, че ако то се случи, еврейското мнозинство ще бъде претопено.През последните месеци представители на Египет, Катар и Организацията на обединените нации работят за запазване спокойствието по границата, но откакто са започнали протестите през март 2018 г. убитите палестинци са около 210 души, съобщават от болнични заведения в Газа.В същия този период един израелски войник, охраняващ границата, е застрелян от палестински снайперист, а втори е убит по време на тайна операция на израелската армия срещу Газа.Припомняме, че Израел завладява Газа по време на войната през 1967 г. През лятото на 2005 г. израелското правителство взима решение, в резултат на което около 5000 еврейски заселници са принудени да се изтеглят от Ивицата Газа.Наложената блокада на Ивицата Газа е необходима, за да се прекъсне въоръжаването на ислямистката групировка \"Хамас\", водила три войни срещу Израел и изстреляла хиляди ракети по територията му през последното десетилетие.", "date": "2019.09.06", "title": "Двама палестински тийнейджъри убити от израелската армия"}
