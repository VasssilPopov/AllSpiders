{"url": "https://news.bg/world/oon-870-000-dushi-sa-se-varnali-v-mosul.html", "text": "Около 870 000 души са се върнали във втория по големина иракски град Мосул, някогашен бастион на групировката \"Ислямска държава\". Това показват данни на ООН една година след освобождаването на града от джихадистите. Това заяви координаторът за Ирак Марта Руедас. Тя представи и резултатите, постигнати за изминалата година по програми на Организацията за възстановяването на града. Работено е по решаването на един от основните проблеми за жителите на града след изтласкването на бойците.Основна опасност за тях са били хилядите останали мини, които е било задължително да се премахнат. Открити и обезвредени са били 43 000 такива устройства, поставени в обществени сгради. Също така са били възстановени стотици жилищни сгради, в които да могат да се настанят 3000 души. Въпреки това обаче около 2 млн. души все още не са се завърнали в Мосул. ", "date": "2018.07.24", "title": "ООН: 870 000 души са се върнали в Мосул "}
{"url": "https://news.bg/int-politics/es-predlaga-na-stranite-chlenki-6000-evro-na-priet-migrant.html", "text": "Европейският съюз предложи финансови стимули на страните членки да приемат мигранти от спасителните кораби в Средиземно море като част от опитите за разрешаване на продължаващия от седмици конфликт с Италия, съобщава \"Франс прес\".Предложенията разширяват обхвата на предложенията, които бяха договорени на напрегнатата среща на върха на Европейския съюз през миналия месец, за да се отговори на решението на новото популистко правителство на Италия да не допуска до пристанищата си спасителни кораби.Европейската комисия предложи да се предлагат средства на страните от ЕС, които доброволно приемат мигранти, за създаване и управление на центрове за мигранти на тяхна територия, в които да се определя дали хората отговарят на изискванията за получаване на убежище в Европа или трябва да бъдат върнати в родните си страни като икономически мигранти.Комисията също така предложи да се предоставят на страните доброволци 6000 евро за всеки мигрант, който те са приели от тези \"контролирани центрове\".\"Ние сме готови да подкрепим страните членки и трети страни за по-добро сътрудничество за настаняването на онези, които са спасени в морето\", коментира еврокомисарят по миграцията Димитрис Аврамопулос.В допълнение към центровете за обработка на мигранти в рамките на ЕС, по време на срещата на върха през юни страните членки също така се разбраха да обмислят създаването на \"платформи за дебаркиране\" извън границите на Общността, най-вероятно в Северна Африка, в опит да обезсърчат мигрантите да се качват на плавателните съдове на трафикантите на хора.", "date": "2018.07.24", "title": "ЕС предлага на страните членки 6000 евро на приет мигрант"}
{"url": "https://news.bg/regions/tezhka-obstanovka-v-stranata-sled-prolivnite-dazhdove.html", "text": "Тежка е обстановката в страната след проливните дъждове от последните 24 часа.. Един човек е бил отнесен от водата и е загинал.Положението в Смолян е тежко заради вчерашната градушка. Стана ясно, че комисия от община Баните прави оглед на нанесените щети от обилната градушка, която вчера унищожи напълно селскостопанската продукция в няколко села на община Смолян.Огромно свлачище застрашава да помете две къщи в село Давидково, съобщи БНР.Кметът на община Баните Милен Белчев заяви, че вследствие на дъждовете и градушката са засегнати населените места Давидково, Треве и Гълъбово. По думите му вече са разчистени пътищата, които са били затворени поради наводнение, паднали дървета и скали и други - пътят Давидково - Стърница, както и вторичните мрежи в Давидково и Гълъбово.\"За две къщи има риск и голяма опасност, след като свлачището пое по неговия път, така че от днеска ще опитаме да приложим укрепителни мероприятия. Опасно е положението и в Гълъбово. Има унищожена на сто процента селскостопанска продукция\", посочи още Белчев.Кметът обясни още, че най-засегнатите от бедствието хора се намират на една улица, която води за село Стърница, в края на Давидково. \"Живеят едно семейство и една самотна жена. Между двете къщи е свлачището. Голям късмет е, че не е повлякло една от двете къщи. Три ореха са изкоренени. Единият от тях е заклещен в едната къща. Изкоренени са няколко овошки. Стресирани сме и ние, и стопаните. Нацепени дърва - всичко е изхвърлено от къщата, пометено, и е засипана къщата под пътя, която също трябва да я отворим, защото иначе има опасност под натиска да не се срути\", допълни още Белчев.Дъждовете са засегнали сериозно и област Бургас. Стана ясно, че къмпинг \"Арапя\" в община Царево се е наводнил след проливните дъждове тази сутрин. Водата вече се оттича. На мястото е изпратен екип от общината, който да съдейства.В община Бургас силната буря също е нанесла материални щети. Няма опасност за населението, а язовирите се следят денонощно. Днес в областта се очакват нови валежи, но са взети всички превантивни мери, уверяват от общината. Почистени са речните корита.Вследствие на снощната буря са били запушени 10 шахти, паднали са много клони и дървета. По думите на Галина Байчева, началник отдел \"Управление при кризи, обществен ред и сигурност\", само за 10 минути в Бургас са паднали 14 литра на квадратен метър дъжд.\"Можете ли да си представите за такъв кратък период от време, за 10 минути, да се излее такова огромно количество дъжд. Няма как водата да се оттече толкова бързо. После, в съчетание с вятъра, който в 17.55 ч. изведнъж става 10-10.8 метра в секунда. След това има пориви до 90 километра в час и в съчетание с рязката промяна в посоката на вятъра, се стига до падането на много клони\", допълни Байчева.Няма повишение в нивата на язовирите в областта. Преливниците са в добро състояние, а опасност за населението няма, категорична е още тя.От Агенция \"Пътна инфраструктура\" (АПИ) информираха, че е наводнен участък по пътя между Български извор и Сопот. Шофьорите да се движат с повишено внимание. По пътя Тетевен - Ябланица, в района на Гложене, движението е в една лента поради свличане на земни маси и камъни на пътното платно.Припомняме, . Това са областите Кърджали, Ловеч, Пазарджик, Смолян, Пловдив, Габрово, Ямбол, Стара Загора, Хасково, Сливен и Бургас. За останалата част от страната е в сила жълт код с изключение на областите Видин, Перник и Кюстендил.През следващите дни се очаква повишение на речните нива в цялата страна, предупреждават синоптиците от БАН.Междувременно стана ясно, че страната ни е предупредила Гърция и Турция за възможност от опасно. В съобщение от пресцентъра на МВнР към посолствата на двете ни южни съседки се посочва, че има вероятност язовир \"Ивайловград\" да прелее заради очаквани интензивни валежи по целия водосбор на река Арда в следващите дни.Стана ясно и че заради проливните дъждове, които се стопанисват от Министерството на регионалното развитие и благоустройството чрез местните ВиК оператори. Изпускането е с цел превантивно освобождаване на обем. Става въпрос за язовирите \"Христо Смирнески\", \"Ново Паничарево\" и \"Студена\". Нивата в тези три водоема, както и в останалите шест такива язовира - \"Среченска бара\", \"Боровица\", \"Камчия\", \"Ясна Поляна\", \"Йовковци\" и \"Асеновец\", се поддържат в съответствие с подадения от Министерството на околната среда и водите (МОСВ) одобрен месечен график. Количествата в последните шест язовира са в рамките на общия им обем и те не се изпускат. За осигуряване на необходимата проводимост речните легла до 500 метра след язовирните стени са почистени.От Министерството на околната среда и водите пък предупредиха, че се очаква  във връзка с . Очакват се интензивни валежи с количества 20-40 л/кв.м, на места до 60-80 л/кв.м., гръмотевични бури и локални градушки. Въведено е предупреждение за опасни метеорологични явления в 25 области от страната - за 24 юли и през следващите 3 дни.", "date": "2018.07.24", "title": "Тежка обстановка в страната след проливните дъждове"}
{"url": "https://news.bg/int-politics/armiyata-na-iran-plashi-sasht-s-kategorichen-i-nevaobrazim-otgovor.html", "text": "САЩ не трябва да заплашват Иран, защото ще получат \"категоричен, невъобразим\" отговор, за който ще съжаляват. Това обяви началникът на Генералния щаб на иранските въоръжени сили Мохамед Багери, цитиран от ИРНА.През последната седмица държавните глави на Иран и САЩ се предупредиха взаимно срещу предприемането на евентуални агресивни действия, особено по отношение на блокада на търговията с петрол.На 23 юли американският президент Доналд Тръмп заплаши Иран със страшни последствия, каквито малцина в историята са понасяли, ако отправи заплахи срещу САЩ.Реакцията на Тръмп беше в отговор на коментар на иранския президент Хасан Рохани, който предупреди американския си колега да не си \"играе с опашката на лъва\", изтъквайки, че конфликт с Иран ще бъде \"майката на всички войни\".", "date": "2018.07.24", "title": "Армията на Иран плаши САЩ с \"категоричен и невъобразим\" отговор"}
{"url": "https://news.bg/bulgaria/preduprezhdenie-za-ochakvano-pokachvane-na-rechnite-niva.html", "text": "Министерство на околната среда и водите предупреждава, че се очаква повишение на речните нива във връзка с .Очакват се интензивни валежи с количества 20-40 л/кв.м, на места до 60-80 л/кв.м., гръмотевични бури и локални градушки. Въведено е предупреждение за опасни метеорологични явления в 25 области от страната - за 24 юли и през следващите 3 дни.В МОСВ припомнят, че всеки ден се анализира постъпващата от НИМХ - БАН прогноза за времето, валежите, предупрежденията за опасни явления и влиянието им върху оттока на реките и язовирите в страната. Информацията се публикува на страницата на министерството и се изпраща на областните управители, Държавната агенция за метрологичен и технически надзор, Главната дирекция \"Пожарна безопасност и защита на населението\" и на други заинтересовани ведомства с цел предприемане на превантивни действия и мерки.Наличните завирени обеми в язовирите към 24 юли 2018 г. са 5149,2 млн. м3 и представляват 79,3% от сумата на общите им обеми - без промяна от предходния ден. Според основното им предназначение обемите са както следва:Междувременно стана ясно и че страната ни е предупредила Гърция и Турция за възможност от опасно. В съобщение от пресцентъра на МВнР към посолствата на двете ни южни съседки се посочва, че има вероятност язовир \"Ивайловград\" да прелеезаради очаквани интензивни валежи по целия водосбор на река Арда в следващите дни.", "date": "2018.07.24", "title": "Предупреждение за очаквано покачване на речните нива"}
{"url": "https://news.bg/int-politics/tramp-shtastliv-mitata-sa-nay-strahotnite.html", "text": "Президентът на САЩ Доналд Тръмп отново се \"развихри\" в \"Туитър\", като похвали търговските ограничения, наложени от неговата администрация. Той настоя, че митата ще останат в сила срещу всички страни, които не успеят да договорят търговско споразумение с Вашингтон.\"Митата са най-страхотните! Или страна, която се отнася нечестно към САЩ по отношение на търговията, договаря честно споразумение, или бива ударена с мита. Толкова е просто - и всички преговарят! Помнете, ние сме \"прасенцето-касичка\", които сме ограбвани. Всичко ще бъде страхотно!\", настоя Тръмп.По-рано американският президент заяви, че САЩ най-сетне са готови да провеждат преговори със страни, които са се отнасяли с тях \"несправедливо\" в продължение на години.Администрацията на Тръмп въведе мита върху вноса на стомана и алуминий, като той конкретно удари китайски продукти с допълнителни мита. Тръмп също така заплаши да наложи мита в размер на 20-25 процента върху вноса на автомобили.", "date": "2018.07.24", "title": "Тръмп щастлив: Митата са най-страхотните"}
{"url": "https://news.bg/politics/bez-banderol-varhu-birata.html", "text": "Без бандерол върху бирата - предложението е оттеглено.Припомняме, освен за бездимните цигари от Агенция \"Митници\" поискаха миналата седмица и бандерол за бирата. Пред журналисти след приемането на поправките в закона за акцизите и данъчните складове председателят на бюджетната комисия в парламента Менда Стоянова заяви: \"След като направихме проучване на място, видяхме, че на този етап технически е невъзможно производителите на бира да изпълнят това изискване. Ако го гласуваме в този вид, в който беше, просто то нямаше как да се изпълни. Затова го оттеглих, като се разбрахме с производителите на бира да избегнем възможността за неотчитане на оборотите на заведенията от наливна бира\".Стоянова обясни, че предложението за бирата не е касаело по никакъв начин размера на акциза за бирата. \"Това предложение касаеше допълнителна мярка във връзка с контрола. При проверките си НАП - особено в курортите, където се предлага all inclusive, e констатирала невъзможност да се осъществи контрола за количеството бира, което е закупено и продадено, защото all inclusive-а, е включен предварително в цената и не се знае какво количество от тази напитка ще се използва\", каза още Стоянова.На въпрос как ще отговори на критиките на опозицията, че не са сметнали нещата правилно по отношение на бездимните цигари, Стоянова обясни, че миналата година, когато са приемали акциза за нагреваемите тютюневи изделия, са считали, че те са твърде малък дял от пазара и, подобно на електронните цигари, които не успяха да се развият, ще умрат с времето.\"За съжаление, още през първите месеци на 2018 г., след изключително агресивна реклама на производителите на тези изделия, се оказа, че , че разлика от акциза от конвенционални цигари, акцизът на нагреваемите тютюневи изделия просто няма да постъпи в бюджета. \"Това ни мотивира да направим предложението още от средата на годината, а не да чакаме края на годината, когато се правят промени в данъчните закони\".Стоянова заяви, че ще продължат разговорите с производителите, за да може повишението да става поетапно.Припомняме, първоначалната идея на ГЕРБ беше бира в кенове над 5 л да бъде облепяна с бандерол, което предизвика недоволство не толкова заради оскъпяването, колкото заради увеличаването на административната тежест върху търговците.Предложените промени бяха внесени между двете четения на Закона за акцизите и данъчните складове от председателя на бюджетната комисия в парламента Менда Стоянова. и на първоначалните промени, с които акцизът върху бездимните цигари ще се изравни с този на обикновените. След като идеята предизвика широко обществено недоволство, , управляващите се споразумяха косвеният данък да се увеличи до 40% от този на конвенционалните цигари от 1 октомври.По програма проектът трябва да мине на второ четене в бюджетна комисия днес, което означава, че има всички шансове промените да бъдат гласувани в зала, преди депутатите да излязат в лятна ваканция.", "date": "2018.07.24", "title": "Без бандерол върху бирата"}
{"url": "https://news.bg/world/tereza-mey-poema-pregovorite-po-brekzit.html", "text": "Британският премиер Тереза Мей поема преговорите по Брекзит. Тя ще оглавява вече екипа от британска страна, който договаря с Брюксел \"развода\" с Европейския съюз. Това потвърди самата тя пред парламента, предадоха световите информационни агенции. Новият министър за Брекзит Доминник Рааб ще я замества.Самият той обяви, че приема ролята си и не се притеснява, че ще отнесе критики при провал на преговорите. В писмото си до парламента, Мей представя накратко и плана за преговорите с ЕС, както и какви нови членове на екипа ще се присъединят. Британският външен министър Джереми Хънт обяви по-рано, че съществува опасност за невъзможност за сключване на споразумение за Брекзит, ако преговарящите от страна на ЕС чакат твърде дълго време Великобритания да \"гледа с безразличие\", след като крайният срок за постигане на споразумение наближава.Предшественикът на Хънт - Борис Джонсън, който беше голям поддръжник на твърд Брекзит, подаде оставка през миналата седмица.По същите причини кабинета напусна и предшественика на Рааб на поста министър по Брекзит Дейвид Дейвис. ", "date": "2018.07.24", "title": "Тереза Мей поема преговорите по Брекзит"}
{"url": "https://news.bg/int-politics/putin-poluchil-pokana-ot-sasht-da-poseti-vashington-do-kraya-na-godinata.html", "text": "Руският президент Владимир Путин е получил покана да посети Вашингтон до края на годината и да се срещне с президента на САЩ Доналд Тръмп. Това обяви съветникът на Путин Юрий Ушаков, цитиран от руските медии.Ушаков също така заяви, че двамата държавни глави могат да се срещнат в Аржентина, по време на срещата на върха на Г-20 през ноември.\"Може би ще има и други международни събития, в които ще участват Тръмп и Путин\", изтъкна Ушаков.По-рано говорителката на Белия дом Сара Сандърс заяви, че Тръмп е инструктирал съветника си по националната сигурност Джон Болтън да покани Путин в САЩ. Междувременно Белият дом също така разкри, че Болтън ще се срещне с руския си колега през следващия месец.Първата специална среща на Путин и Тръмп на 16 юли в Хелзинки предизвика масови критики в САЩ срещу американския държавен глава, като някои от критиците дори го обвиниха в държавна измяна. Тръмп се защити, че не е правил никакви отстъпки на Путин. ", "date": "2018.07.24", "title": "Путин получил покана от САЩ да посети Вашингтон до края на годината"}
{"url": "https://news.bg/world/pozharite-v-gartsiya-vzeha-74-zhertvi-188-sa-ranenite.html", "text": "Най-малко 74 души са загинали, а 188 други са били ранени при пожарите, които вилнеят в Гърция, предаде Greek reporter.Сред пострадалите има и много деца. Броят на загиналите и пострадалите се увеличава.Появиха се съобщения за пострадали българи. От МВнР предупредиха българските граждани за ситуацията в Гърция. Опожарени са хиляди къщи и стотици коли. Много от загиналите са намерили смъртта си в колите, при опит да избягат от стихията и да спасят живота си. Спасители и местни хора разкзват, че загиналите са намирни на групи по 3-4-ма - в коли, по верандите на къщи, в опит да се предпазят взаимно и вероятно са очаквали помощ. Най-много са жертвите в района на Неа Макри, населените места Мати, Кокино лиманаки, община Рафина. Мати се намира на 40 километра североизточно от Атина.По данни на посолството ни в Гърция към 11 часа по-голямата част от огнищата на пожарите са овладени.Властите търсят международна помощ, за да се справят с бедствието.Гръцкият премиер Алексис Ципрас вече изрази скръбта си от трагедията в страната и обяви тридневен траур в памет на жертвите. Според данните на гръцката агенция за гражданска защита това", "date": "2018.07.24", "title": "Пожарите в Гърция взеха 74 жертви, 188 са ранените "}
{"url": "https://news.bg/crime/strelbata-v-sofiya-zaradi-kuche-opikalo-vratata-na-magazin.html", "text": "Инцидентът със  била заради битов спор - куче, което се облекчило на вратата на магазин. Това заяви на извънреден брифинг началникът на отдел \"Разследване\" към столичната полиция главен комисар Стойно Цветков.Сигналът за стрелбата е получен около 10 часа днес. Според сигнала стрелбата е станала в подлеза на булевардите \"България\" и \"Гоце Делчев\" малко преди 10 часа сутринта.\"В близост е имало колеги, които са сигнализирани от граждани, а и са чули и те шума от изстрела. Незабавно са реагирали, заловили са извършителя, който е 59-годишен мъж и са установили и пострадалия, който е 50-годишен мъж\", заяви Цветков.На мястото са извикани екипи на бърза помощ и пострадалият е откаран в болнично заведение, където е опериран. Припомняме, по-рано днес от ВМА заявиха, че пострадалият е опериран и е настанен в реанимация с опасност за живота.\"Поводът е възникнал скандал за това, че кучето на пострадалия е маркирало територията си пред вратата на магазина на извършителя\", посочи още началникът в СДВР.Относно информацията, че собственикът на кучето е извадил палка и първи е нападнал собственика на магазина Цветков заяви: \"Има палка, която е иззета от произшествието, но не разполагаме с данни да е извадил палката. По данни на свидетелите и съпругата на пострадалия тази палка се носи, да не би при спречкване с кучето, да не би да бъде ухапан някого по време на разхождане, когато разхожда кучето си.\"Цветков допълни, че разследването се води от няколко часа и информацията не е окончателна. Обстоятелствата около инцидента все още се изясняват.Стана ясно още, че са извършени всички неотложни действия по случая, а материалите се докладват в Софийската градска прокуратура.Версията на стрелеца към момента не е ясна, защото той все още се разпитва. Той е имал разрешение за притежание на оръжието.Цветков посочи и че извършителят е имал една криминална регистрация в миналото за нанасяне на телесна повреда.", "date": "2018.07.24", "title": "Стрелбата в София – заради куче, опикало вратата на магазин"}
{"url": "https://news.bg/world/merkel-i-lavrov-obsadiha-ukrayna-i-siriya.html", "text": "Украйна и Сирия бяха сред основните теми, които обсъдиха германският канцлер Ангела Меркел и руският външен министър Сергей Лавров, предаде Reuters, като цитира изявление на говорител на германското правителство. Двамата се срещнаха в германската столица Берлин. Срещата бе договорена между Меркел и руския президент Владимир Путин. На нея са присъствали още генерал Валерий Герасимов, оглавяващ Генералния щаб на Русия и германският външен министър Хайко Маас.Те са обсъдили постигнатото от Нормандската четворка по решаването на кризата в Източна Украйна, както и връщането на сирийските бежанци. Засегнати бяха и двустранните отношения. ", "date": "2018.07.24", "title": "Меркел и Лавров обсъдиха Украйна и Сирия "}
{"url": "https://news.bg/int-politics/rusiya-predupredi-shvetsiya-i-finlandiya-da-ne-badat-priemani-v-nato.html", "text": "Министърът на отбраната на Русия Сергей Шойгу обяви, че Москва ще отговори, ако Швеция и Финландия бъдат приети в НАТО и че такова разширяване на западния военен алинас би подкопало глобалната сигурност, съобщава \"Интерфакс\".Шойгу също така заяви, че срещата между руския президент Владимир Путин и американския му колега Доналд Тръмп може да доведе до задълбочаване на военното сътрудничество между Русия и САЩ, както и със страните от НАТО.Наскоро от Кремъл коментираха, че НАТО е \"инструмент за конфронтация\", който открито разглежда Русия като противник. ", "date": "2018.07.24", "title": "Русия предупреди Швеция и Финландия да не бъдат приемани в НАТО"}
{"url": "https://news.bg/crime/demokratichna-balgariya-s-zhalba-vav-vas-iska-obyasnenie-ot-ms-za-500-mln-leva.html", "text": "Жалба във Върховния административен съд внесе днес Демократична България, съобщиха от пресцентъра. Тя е срещу постановлението на Министерски съвет, с което се одобряват промени в размер на 500 млн. лв. по бюджета на Министерство на икономиката за 2018 г.Според текста, МС недопустимо и без решение на Народното събрание е одобрил на практика допълнителни разходи през 2018 г. за министерството в размер на 500 млн. лв., за увеличаване с парична вноска на капитала на \"Държавна консолидационна компания\" - ЕАД.Липсва информация за нуждите на подобно увеличение на капитала на това държавно дружество, според Демократична България.Припомня се, че последното понастоящем е с капитал от 385,6 млн. лв. и подобно увеличение на практика се явява удвояване на сегашния капитал на дружеството.Демократична България пита откъде ще бъдат осигурени тези 500 млн. лв., ако те се явят вътрешен трансфер за бюджета., пише още в позицията.", "date": "2018.07.24", "title": "\"Демократична България\" с жалба във ВАС, иска обяснение от МС за 500 млн. лева "}
{"url": "https://news.bg/world/stotitsi-zaginali-i-izcheznali-sled-intsident-s-yazovir-v-laos.html", "text": "Стотици са загинали или се водят изчезнали след скъсване на язовирна стена в Лаос, предаде BBC.  Повече от 6600 души са останали без дом, тъй като хиляди сгради са разрушени. Властите са изпратили лодки, за да евакуират засегнатите. Язовирът се намира в югоизточната част на страната, в близост до границата с Виетнам и Камбоджа. Засегнати са най-малко 6 селища в провинция Аттапи. До бедствието се е стигнало след продължителни валежи в страната. ", "date": "2018.07.24", "title": "Стотици загинали и изчезнали след инцидент с язовир в Лаос "}
{"url": "https://news.bg/regions/gasyat-goryashtoto-smetishte-v-kocherinovo.html", "text": "Продължава борбата с бушувашия дни наред пожар на сметището в село Кочериново, предаде БГНЕС. Пожарът се намира близо до кръговото кръстовище на АM \"Струма\" до отклонението за село Бараково и Рилски манастир.Със заповед на директора на РД ПБЗН - Кюстендил, е въведен в изпълнение Плана за действие при кризи, извънредни ситуации и защита при бедствия в частта \"Действия при големи/сложни/ пожари\" за локализиране и ликвидиране на пожара.Осигурена е специализирана техника за товарене, транспортиране и запръстяване на сметището.От днес е въведен в действие планът на кюстендилската пожарна за кризи, извънредни ситуации и за защита при бедствия в частта му за големи и сложни пожари.", "date": "2018.07.24", "title": "Гасят горящото сметище в Кочериново "}
{"url": "https://news.bg/crime/chuzhdi-spetssluzhbi-aktivno-rabotyat-v-balgariya-spored-dans.html", "text": "Спецслужбите от региона продължават активно да работят у нас, включително за придобиване на чувствителна и класифицирана информация за процеси в социалната, политическата, икономическата, военната сфери.Това се казва в годишния доклад за дейността на Държавна агенция \"Национална сигурност\" /ДАНС/ за 2017 година, съобщи БГНЕС. \", пише още в текста.През периода на 4 лица са наложени ПАМ на основание придобити данни за съпричастност към дейност на чужди специални служби и дейност, насочена срещу националната сигурност на страната. В информационния масив на нежеланите чужденци у нас са включени 5 лица на основание, че представляват заплаха за националната сигурност.Друг високорисков фактор остава тероризмът. За миналата година не е получавана информация за подготовка или осъществяване на терористична дейност в България, става ясно от документа. Независимо от това обаче намиращите се у нас обекти на други държави и български граждани и обекти в чужбина продължават да са сред възможните цели на евентуална терористична атака. В най-голяма степен опасността продължава да е свързана с активността на групировката \"Ислямска държава\". Като значим рисков фактор е посочен големият брой чуждестранни бойци от региона и вероятността за завръщане на част от тях. Със заповед на председателя на ДАНС са наложени принудителни административни мерки \"отнемане право на пребиваване\", \"експулсиране\" и \"забрана за влизане в Република България\" на 31 лица, съпричастни към терористична дейност. Като пътуващи чуждестранни бойци са включени 58 лица.Трайна тенденция представлява увеличаването в общоевропейски план на привържениците на десни идеологии, близки до крайния национализъм.\", отбелязват от ДАНС.От агенцията подчертават, че към момента рискът за националната сигурност, произтичащ от дейността на крайнодесните, крайнолевите структури и анархистите, е с нисък интензитет.", "date": "2018.07.24", "title": "Чужди спецслужби активно работят в България, според ДАНС"}
{"url": "https://news.bg/crime/zadarzhaha-polovin-kilogram-kontrabandno-zlato-na-kalotina.html", "text": "Митничари задържаха над половин килограм златни накити на Митнически Пункт Калотина.На 22 юли дежурни митничари проверили влизащ в страната автомобил. Колата пътувала от Белгия, крайна дестинация била Турция.Двама мъже и жена пътували в колата. В чантата на жената са открити накити с тегло 534,5 грама.Недекларирани били колиета, обеци, пръстени и други на стойност повече от 30 хил. лв.В автомобила са открити още и около 5 грама хашиш. Те са намерени в мъжка чантичка небрежно захвърлена на задната седалка.", "date": "2018.07.24", "title": "Задържаха половин килограм контрабандно злато на Калотина"}
{"url": "https://news.bg/int-politics/germaniya-otseche-nyama-da-se-oganem-pred-targovskite-zaplahi-na-sasht.html", "text": "Външният министър на Германия обяви, че европейските страни няма да се огънат пред заплахите на САЩ в ескалиращия трансатлантически спор за митата, но той се надява да се намери решение, съобщава \"Асошиейтед прес\".Администрацията на американския президент Доналд Тръмп вече наложи мита върху вноса на стомана и алуминий от Европейския съюз и заплашва с мита върху коли, камиони и авточасти - ключова индустрия за Германия.Председателят на Европейската комисия Жан-Клод Юнкер е на посещение във Вашингтон в сряда.Германският първи дипломат Хайко Маас заяви пред телевизия ARD, че се надява, че ще бъде възможно да се намери консенсусно решение.Ала той добави: \"Няма да се оставим да бъдем заплашвани и да просто да се огънем, защото ако направим това веднъж, се опасявам, че ще трябва да се справяме с такова поведение много често в бъдеще, а ние няма да приемем това.\"", "date": "2018.07.24", "title": "Германия отсече: Няма да се огънем пред търговските заплахи на САЩ"}
{"url": "https://news.bg/int-politics/samoubi-se-osnovatelka-na-ukrainskata-feministka-grupa-femen.html", "text": "Една от активистките и съоснователки на украинската феминистка група \"Фемен\" Оксана Шачко се е самоубила. Това е потвърдила друга активистка на \"Фемен\" Ина Шевченко.Според информации в социалните мрежи Шачко е починала вчера в апартамента си в Париж, като е оставила бележка, написана на английски, на която е било написано \"Всички сте фалшиви\". Тя е правила два опита да се самоубие през последните две години.\"Фемен\" е създадена в Украйна, като целта ѝ е \"пълна победа над патриархата\". Тя се прочу с различни видове протести по света, провеждани предимно от разголени активистки.Феминисткото движение е създадено през 2008 г. и е регистрирано във Франция през 2012 г. Шачко е една от трите основателки на групата, която използва \"секстремистки\" представления като тактика за постигане на своите цели. Организацията се състои главно от украински студентки.", "date": "2018.07.24", "title": "Самоуби се основателка на украинската феминистка група \"Фемен\" "}
{"url": "https://news.bg/int-politics/erdogan-se-razfucha-sreshtu-nay-fashistkata-i-rasistka-darzhava-izrael.html", "text": "Президентът на Турция Реджеп Тайип Ердоган обяви, че духът на Адолф Хитлер се е вселил в някои израелски властници, съобщава \"Ройтерс\".Ердоган изтъкнал, че одобрението на закона за националната държава показва, че Израел е най-фашистката и расистка държава в света, добавяйки, че законът легитимира незаконните действия и потисничеството срещу арабските малцинства.В реч пред депутатите от управляващата Партия на справедливостта и развитието Ердоган също така е подчертал, че Израел се е показал като \"терористична държава\", атакувайки палестинци с танкове и артилерия, като разкритикува еврейската държава за нападенията срещу палестинци в Ивицата Газа. През миналата седмица Израел прие законодателство, което определя страната като \"национална държава\" на евреите, в която \"осъществяването на правото на национално самоопределение в Израел е уникално за еврейския народ\". Това предизвика възмущение в Палестина и тревога сред международната общност. Палестинските власти обявиха, че планират да поискат от ООН да наложи санкции срещу Израел за нарушаване на Хартата на ООН с приемането на закона. Междувременно Израел заплаши да извърши още нападения срещу \"Хамас\" в Газа. Ердоган също така е заявил, че Анкара ще продължи операциите по сигурността по границите на страната, докато всички терористи не бъдат прогонени, добавяйки, че никой нямал право да критикува новото законодателство за борба срещу тероризма, което правителството изготвя. Израелският премиер Бенямин Нетаняху реагира на думите на Ердоган, изтъквайки, че Турция при управлението на Ердоган се превръща в \"мрачна диктатура\". ", "date": "2018.07.24", "title": "Ердоган се \"разфуча\" срещу най-фашистката и расистка държава Израел"}
{"url": "https://news.bg/crime/deloto-za-otnemane-na-imushtestvo-ot-georgi-valev-tragna-otnovo.html", "text": "Апелативният съд във Велико Търново постанови да се възобнови делото за отнемане на имущество от Георги Вълев, .Определението на Великотърновския съд не подлежи на обжалване.Делото за отнемане на имущество от Вълев тръгва отново на първа инстанция - в Окръжния съд в Търново. Искът за възобновяването е на новата антикорупция - Комисията за противодействие на корупцията и за отнемане на незаконно придобитото имущество (КПКОНПИ). Става въпрос за имущество на стойност 3.6 млн. лв.Припомняме, на 27 април тази година Окръжният съд в Търново реши, че производството по делото за имуществото на Вълев трябва да бъде прекратено. Тогава магистратите прецениха, че срокът на проверката по чл.15 от отменения Закон за отнемане в полза на държавата на имущество, придобито от престъпна дейност (ЗОПДИППД) е преклузивен и след изтичането му държавата в лицето на КПКОНПИ губи правно основание да води дело за отнемане на имущество. Сред мотивите на магистратите изрично беше подчертано, че искът за отнемане е внесен 7 години по-късно, а не веднага след 10-месечната проверка и това го прави недопустим.В мотивите си антикорупционният орган посочва, че по реда на Закона за придобиване на незаконно придобито имущество (ЗОПДИППД) иск за отнемане на имущество може да се внесе едва след влизане в сила на наказателната присъда срещу лицето, което е извън 10-месечния срок на проверката. \"Разбирането, че може да се преклудира едно още невъзникнало право е неправилно и в противоречие с основните правни принципи\", пише още в жалбата на КПКОНПИ.С определението си от 19 юли тази година Апелативният съд в Търново уважава тази жалба. Магистратите посочват в мотивите си: \"Систематичното тълкуване на разпоредбата на чл.15, ал.2 от ЗОПДИППД (отм.) налага изводът, че срокът по чл.15, ал.2 от ЗОПДИППД (отм.) се отнася единствено за първия етап от производството по установяване и отнемане на имущество придобито от престъпна дейност по ЗОПДИППД (отм.), а именно т.нар. \"предварителна проверка.\" Според съда обаче този срок \"не е и няма как да бъде срок за предявяване на иск, тъй като законът е уредил като процесуална предпоставка за предявяване на иска само и единствено влизането в сила на осъдителната присъда\". Съдът излиза със същото тълкувание като това в жалбата на антикорупцията - \"10-месечният срок за извършване на проверка (с оглед началният му момент - чл.21 от ЗОПДИППД (отм.)) изтича много преди да е влязла в сила осъдителната присъда\".Припомняме, през настоящата 2018 година името на осъдения Георги Вълев беше намесено в различни хипотези около , който беше показно разстрелян на 8 януари пред офиса си в столични квартал \"Манастирски ливади\".Тогава главният секретар на МВР   именно от Георги Вълев.", "date": "2018.07.24", "title": "Делото за отнемане на имущество от Георги Вълев тръгна отново"}
{"url": "https://news.bg/disasters/karayancheva-izrazi-saboleznovaniya-za-zhertvite-na-pozharite-v-gartsiya.html", "text": "Председателят на Народното събрание Цвета Караянчева изпрати съболезнователен адрес до гръцкия си колега Николаос Вуцис за многобройните жертви при .Караянчева уверява, че България следи новините около бедствието в Гърция с най-дълбока загриженост. Припомняме, по-рано днес премиерът Бойко  при борбата с тежките горски пожари в страната. Страната ни има готовността да окаже помощ на Гърция, изпращайки 50 пожарникари и два пожарни автомобила.\"В този тежък за Гърция момент позволете ми да изразя най-искрена приятелска и човешка съпричастност и солидарност. Моля, приемете моите и на народните представители съболезнования и съчувствие към семействата и близките на жертвите\", пише в съболезнователния адрес Караянчева.", "date": "2018.07.24", "title": "Караянчева изрази съболезнования за жертвите на пожарите в Гърция"}
{"url": "https://news.bg/int-politics/germaniya-pritesnena-ot-narasnalite-vazmozhnosti-na-iran-za-kiberataki.html", "text": "Иран увеличи възможностите си за извършване на кибератаки и представлява заплаха за германските компании и изследователски институции.Това се посочва в годишния доклад на контраразузнавателната служба на Германия, съобщава \"Ройтерс\".Докладът, публикуван днес от германския вътрешен министър Хорст Зеехофер и контраразузнаването, изтъква непрекъснато увеличаващи се кибератаки с вероятен произход в Иран от 2014 г. насам и посочва, че многобройни подобни атаки са били наблюдавани срещу германски цели през 2017 г.Докладът на германските специални служби идва на фона на информации в американски медии, в които се твърди, че Техеран е поставил основите за извършването на мащабни кибератаки срещу САЩ и техните съюзници по света. ", "date": "2018.07.24", "title": "Германия притеснена от нарасналите възможности на Иран за кибератаки  "}
{"url": "https://news.bg/regions/zapochna-stroezhat-na-ograda-po-granitsata-s-rumaniya-sreshtu-chumata-posvinete.html", "text": "Министърът на земеделието, храните и горите Румен Порожанов заяви, че е започнало изграждането на телената  във връзка с ограничаването на риска от африканска чума по свинете.Порожанов присъства на заседанието на създадения областен координационен щаб в Силистра, който има за цел да предприеме на мерки за недопускане и ограничаване на заболяването африканска чума по свинете.По думите на министъра изграждането на оградата вече е започнало на две места, предстои да започне и в трети участък. \"Първоначално смятахме да бъде електропастир, но не е сериозно препятствие за по-силните животни, които като се засилят биха могли да го преминат. Спряхме се на четириредова телена ограда с бодлива тел. Един линеен метър на бодливата тел е 15 стотинки, четири реда са 60 стотинки на линеен метър. Коловете ще бъдат през два метра и половина. Изграждането ще се възложи от трите регионални дирекции по горите, така че очаквам да бъде в много разумни цени и параметри\", обясни Порожанов.Той заяви и че Българската агенция за безопасност на храните (БАБХ) е в постоянен контакт с румънските власти. Всички мерки, които се предприемат са стандартни за целия Европейски съюз. Контролът върху движението на животни се докладвал и на службите на МВР, както и на граничната полиция.\"Препоръчахме да се наблюдава и движението на животни, защото непрекъснато се залавят такива, които са без документи. Българските стопани трябва да бъдат много отговорни\", подчерта Порожанов, но допълни, че основната мярка за биосигурност трябва да бъде осигуряването на 10-километрова зона около големите свиневъдни обекти.Стана ясно и че експерти от БАБХ са обиколили и идентифицирали всички задни дворове, като в момента има 620 обекта с 630 животни. Предстои да бъдат описани още около 120 обекта.Предприемат се и други мерки като дезинфекция, граничен контрол и срещи в големите свинекомплекси за разясняване на мерките за биосигурност. Тяхното спазване е от изключително значение, тъй като по този начин се намалява рискът за свинете, отглеждани в големите комплекси, а също и тези за домашно отглеждане.\"Ще предложа ограничение на груповия лов, особено в граничните райони, тъй като той крие много опасности\", каза още министър Порожанов по въпроса с груповия лов и изменението на закона, като мярка за ограничение на заразата при свинете.", "date": "2018.07.24", "title": "Започна строежът на ограда по границата с Румъния срещу чумата посвинете"}
{"url": "https://news.bg/bulgaria/zhivotnovadi-podkrepyat-veterinari-i-politsiya-za-chumata.html", "text": "Животновъди и земеделци са силно разтревожени от епизоотичната обстановка в страната предвид очакваната от Румъния африканска чума по свинете, птичия грип в Северна Добруджа и чумата по дребните преживни животни.На пресконференция те призоваха да се подкрепят действията на ветеринарните власти, жандармерия и полиция да бъдат оставени да си свършат работата. Участниците в пресконференцията изказаха категоричната си и пълна подкрепа към действията на екипа на земеделското министерство, ръководен от министър Румен Порожанов.Венцислав Върбанов от Асоциация на земеделските производители в България заяви, че настояват за връщане на уволнения под натиска на протестните действия директор на дирекция \"Директни плащания\" Георги Праматаров. Безпокойството на земеделци и животновъди е, че това се прави с цел създаване на бъдещ проблем с предстоящи плащания, тяхното забавяне, така че октомври месец да бъдат принудени да излязат всички на протест.Организациите, участващи в пресконференцията се разграничиха от протестните действия, в които заподозряха опит за дестабилизация в сектора.Освен, че заявиха пълна подкрепа за Румен Порожанов, действията на ветеринарите и органите на реда, представители на различни организации се заканиха да сезират Прокуратурата във Велико Търново, където е регистрирана организацията на Симеон Караколев - Асоциация на овцевъдите и коневъдите у нас, добила публична популярност с протеста пред Министерски съвет.Оказва се, че след проверка в регистъра на Министерство на правосъдието същият няма внесен отчет за последните три години, което прави действията на тази организация незаконни.Пчеларите настояват Борисов да разпореди на ДАНС незабавна проверка по казуса. Асоциацията на говевъдите пък иска Борисов да размисли за направените уволнения.Целият сектор е настръхнал, тъй като същият Караколев не е присъствал на последния съвет по животновъдство, но получава субсидии от земеделското министерство. Освен това се оказа, че много от членовете на Управителния съвет на въпросната асоциация не знаят, че са нейни членове и се зарекоха да си търсят правата по съдебен път.\"Протест по време на чума не е най-добрият начин да изразиш позицията си, още по-малко да защитиш производителите, животновъдите и изобщо гражданите\", заяви Върбанов.\"Цялата гилдия сме изключително възмутени от начина, по който беше политизиран този проблем с чумата по дребните преживни животни\", заяви още той.\"Възмутени сме от политическото поведение на г-жа Нинова, от поведението на депутатите, които заедно с нея си заведоха агитките на площада пред Министерски съвет, изразявайки позицията на земеделския сектор. Това не е отговорно политическо поведение\", коментира Върбанов.По думите му с протеста се е създала предпоставка, ако на митинга наистина е имало представители от цялата страна - \"да си донесат вирусите и тук в центъра да ги обменят с други краища на страната\" - възмути се Върбанов.\"Заставаме твърдо зад действията на българските ветеринарни лекари. Недопустимо е хора, които изпълняват своя дълг да бъдат гонени, бити и унижавани. - Същото се отнася за органите на реда\", заяви още Върбанов.Той бе категоричен, че има ли огнища, има ли съмнения трябва да има санитарна зона и никой не трябва да влиза в нея.Цялата гилдия се обединява в защита на един експерт - Георги Праматаров, директор на дирекция \"Директни плащания и идентификация на земеделските парцели\" като изтъкна, че под политически натиск са се взели бързи и емоционални решения.", "date": "2018.07.24", "title": "Животновъди подкрепят ветеринари и полиция за чумата"}
{"url": "https://news.bg/int-politics/netanyahu-srafa-erdogan-izbival-siriytsi-i-kyurdi.html", "text": "Премиерът на Израел Бенямин Нетаняху смъмри турския президент Реджеп Тайип Ердоган, обвинявайки го в избиването на сирийци и кюрди, след като турският държавен глава по-рано днес остро разкритикува Израел, съобщава \"Ройтерс\".Ердоган изтъкна, че новият израелският закон, обявяващ, че само евреите имат право на самоопределение в Израел, легитимира потисничеството и е показал, че Израел е фашистка и расистка държава.Нетаняху отговори: \"Ердоган избива сирийците и кюрдите и хвърля в затворите хиляди от своите сънародници. Тази критика на големия демократ към Закона за националната държава е най-големият комплимент, който може да бъде отправен.\"Също така според Нетаняху Турция при управлението на Ердоган се превръща в \"мрачна диктатура\".", "date": "2018.07.24", "title": "Нетаняху \"сръфа\" Ердоган, избивал сирийци и кюрди"}
{"url": "https://news.bg/politics/ninova-izumena-ot-bolnite-fantazii-za-darzhaven-prevrat.html", "text": "Абсолютно е основателно ветото на президента върху Закона за приватизацията. Това заяви лидерът на БСП Корнелия Нинова. Законът е абсолютно лобистки и обслужвал бизнес интереси, отсече тя. Законът е позорна страница в историята на парламента и мнозинството.Единственият начин да не минат текстовете е да мине ветото на държавния глава. Ако ветото не мине, червените ще внесат жалба в КС. Освен това левицата иска извънредно заседание на НС по темата.Тази седмица е последната на парламента преди ваканцията. И без волята на мнозинството червените ще свикат заседание, тъй като имат нужните подписи да съберат парламента в почивката.Кризата с чумата отново предизвика червените да искат отговорност, защото действията на властта в началото не били законни. Затова Нинова сезира главния прокурор. 11 страници е сигналът на столетницата.Цацаров е сезиран и за унищожаването на частна собственост без нужните документи, както и за нахлуването в частна собственост и изгонването им без съответната документация. Левицата е готова да сезира и европейските институции за действията на нашите власти по кризата с чумата.За клипа, представен от ГЕРБ Нинова посочи, че ако е имало такова нещо, то трябва тя да бъде дадена на съответните институции. Освен това , по думите на лидера на БСП, хората, пуснали клипа сами опровергали герберите. Къде тези болни фантазии се развихриха до държавен преврат, изумена е Корнелия Нинова. Да отиват в ДАНС и прокуратурата, че с президента правим държавен преврат, призова още тя. Всеки може да си ражда каквито иска конспирации, посочи тя. Корнелия Нинова обеща да е до всеки онеправдан български гражданин, въпреки фантазиите и конспирациите.", "date": "2018.07.24", "title": "Нинова изумена от болните фантазии за държавен преврат"}
{"url": "https://news.bg/disasters/balgarka-e-postradala-pri-pozharite-v-gartsiya.html", "text": "Българска гражданка е пострадала при тежките пожари в района на Атина, Гърция. Това съобщиха от Министерството на външните работи по данни на дипломатическата ни служба в гръцката столица.Пострадалата жена е без опасност за живота.Жената е с изгаряния. Тя е настанена в болница. Дипломатическата ни мисия е в контакт с близки на сънародничката ни и е в готовност да окаже необходимото съдействие.Припомняме, че по информация на посолството в Атина , три от които в района областта на столицата Атина - на Кинета, Атика; в района на Рафина, Атика; в района на Пендели, Атина; както и в района на Метохи, близо до гр. Ханя на остров Крит.Към 11 часа по-голямата част от огнищата на пожарите са овладени. На място остават екипи на пожарната служба, които продължават да работят за справяне с последствията и локализиране на вторичните огнища.Движението по пътния участък Атина - Коринт се възстановява постепенно.Затворена за движение остава част от националния път на Ханя-Ретимно, о. Крит.До този момент гръцките власти съобщават за най-малко 60 загинали и 156 ранени, от които 11 в тежко състояние. Пострадали са 16 деца.Опожарени са 1 000 къщи и 300 автомобила. Има опасения, че броят на жертвите може да се увеличи.Най-много са жертвите в района на Неа Макри, населените места Мати, Кокино лиманаки, община Рафина.На телефон 199 могат да бъдат подавани сигнали към гръцката противопожарна служба за изчезнали хора, като е необходимо да се предостави информация за тях.Министерството на външните работи съветва българските граждани, които се намират на територията на Гърция, да следват стриктно указанията на местните власти и да не предприемат действия, които могат да застрашат тяхната безопасност.В случай на необходимост, нашите сънародници могат да се обръщат за съдействие към кризисния щаб, сформиран към посолството, на телефон: +30 6937 096 220.По-рано днес министър-председателят Бойко  при борбата с тежките горски пожари в страната.Страната ни има готовността да окаже помощ на Гърция, изпращайки 50 пожарникари и два пожарни автомобила.", "date": "2018.07.24", "title": "Българка е пострадала при пожарите в Гърция"}
{"url": "https://news.bg/int-politics/izrael-svali-siriyski-iztrebitel-suhoy-s-raketi-peytriat.html", "text": "Израел е свалил сирийски изтребител, който е проникнал във въздушното пространство на страната, обявиха от израелската армия, цитирани от местните медии.Според говорителя на израелските въоръжени сили руската машина \"Сухой\" е била наблюдавана, след като е навлязла на около два километра във въздушното пространство на Израел и е била свалена от две ракети \"Пейтриът\".Израелските военни уточниха, че сирийският самолет е излетял от военновъздушната база Т-4 край Хама, която е била мишена на най-малко два израелски въздушни удара в миналото. Базата е използвана от иранските сили и приютява команден център за операции с безпилотни самолети на Иран в Сирия. Сирийските държавни медии твърдят, че сваленият сирийски самолет е бил ударен, докато е извършвал въздушни удари в южната част на Сирия, докато е бил в сирийското въздушно пространство. Сирийските власти обявиха, че пилотът е загинал. Според Sky News Arabia самолетът се е разбил в Югозападна Сирия, в района на Ярмук, който все още е под контрола на терористичната групировка ДАЕШ (\"Ислямска държава\"). Това е вторият път, в който военновъздушните сили на Израел свалят сирийски изтребител руско производство от 1985 г. насам. Предишният случай е бил през 2014 г., когато Израел сваля Су-24, който навлиза в израелското въздушно пространство над Голанските възвишения. По-рано противоракетните отбранителни системи на Израел са били задействани, докато сирените, известяващи нападение, са се включили в израелските поселения в Голанските възвишения, близо до границата със Сирия.Хиляди местни жители са се втурнали към бомбоубежища за втори пореден ден. Живеещите в северната част на Израел са видели бели следи в небето, като онези, оставени от ПРО ракетите прихващачи.Вчера Израел изстреля две ракети прихващачи от системата \"Прашката на Давид\" срещу две сирийски ракети земя-земя, носещи приблизително половин тон експлозиви, всяка от които се е насочвала към Израел, но в крайна сметка са паднали на територията на Сирия.Вчерашният инцидент, който в крайна сметка се оказа фалшива тревога, е бил първото известно оперативно използване на ПРО системата \"Прашката на Давид\", която беше въведена в експлоатация през миналата година.", "date": "2018.07.24", "title": "Израел свали сирийски изтребител \"Сухой\" с ракети \"Пейтриът\""}
{"url": "https://news.bg/crime/nad-2-tona-i-1680-nelegalni-pestitsidi-spryaha-na-granitsata-na-balgariya.html", "text": "В рамките на международната операция срещу внос на незаконни пестициди БАБХ и Агенция \"Митници\" заловиха над 2 тона и 1680 л нелегални препарати.Действията на българските власти са част от европейската операция SILVER AXЕ III, координирана от Европол.На ГКПП Лесово са задържани 60 кг и 595 л пестициди с произход Турция. На ГКПП Капитан Андреево - 35,6 кг и 82,5 л, отново от Турция, на ГКПП Връшка Чука - 11 кг и 8,3 л с произход Сърбия, а на ГКПП Малко Търново - 13,2 кг и 9,5 л турски пестициди.Нелегално продукти за растителна защита от Турция са хванати и на ГКПП Лесово - 5,8 кг и 36 л и на ГКПП Капитан Андреево - 12,9 кг и 24 л.Съвместно с полицията при 11 извънредни проверки във вътрешността на страната са задържани 180 л неразрешени продукти за растителна защита с произход Турция, 18 кг неразрешени продукти за растителна защита с произход Гърция и са открити около 50 кг. залежали и негодни пестициди. Проверките са били извършени в Димитровград, Хасково, Ямбол, Кърджали и Сливен.Успоредно на извънредните проверки БАБХ е извършила и 287 планови инспекции. Така са констатирани 129 несъответствия, за които са издадени предписания и съставен акт за административно нарушение.След края на операцията на 23 юни са задържани 2 186,95 кг и 799,95 л неразрешени турски пестициди в Бургас.", "date": "2018.07.24", "title": "Над 2 тона и 1680 нелегални пестициди спряха на границата на България"}
{"url": "https://news.bg/politics/palatka-sreshtu-palatka-na-protesta-na-maykite-v-sofiya.html", "text": "Втора палатка се установи на . Втората палатка обаче застава срещу първата, опъната там преди повече от месец.Национално представителните организации на хората с увреждания също са се установили на протест до Народното събрание с лозунга, като подкрепят осъществяването на реформа, но са против законодателството, формирано и предложено от протестиращите в първата палатка.Припомняме, конфликтът между протестиращите майка на деца с увреждания и национално представителните организации се задълбочи в рамките на обсъждането на промените в законите за личната помощ и за здравната експертиза. На последното заседание на работната група за реформата към министерството на труда и социалната политика , заради несъгласието с палиативната реформа, която се предлага. От друга страна национално представителните организации се противопоставят на исканията им, като дори обвиниха протестите за грантаджийски.Министърът на труда и социалната политика Бисер Петков, който вече веднъж се подаде оставката заради напрежението по повод изработвания Закон да личната помощ, дойде да разговаря с протестиращите пред Народното събрание.Майките на деца с увреждания обвиняват \"втората палатка\", че са дошли при тях единствено с цел провокация и реално са незаконни. Протестиращите майки не отговориха на въпроса на министър Петков дали ще се завърнат в работната група.Социалният министър апелира и към двата палаткови лагера да продължат работа в залите. Той заяви, че уважава както националнопредставените организации, така и групата на майките на деца с увреждания.\"Преди малко всъщност видях и разбрах, че има друг палатков лагер. Въобще тук е станало много населено в градинката пред Народното събрание\", констатира Петков.\"Ние не знаехме, че имаме среща. Там се знаеше - защото ни предизвикваха\", коментира Вера Иванова по отношение на отстрещния палатков лагер.\"Аз сутринта реших да направя тази среща, защото миналата седмица на последното заседание на работната група за подготовка на Закона за хората с увреждания представители на майките дойдоха, за да връчат декларация, с която се оттеглят от работната група и всъщност дойдох, за да ги поканя официално пред вас - да продължим работата делово и конструктивно\", заяви Бисер Петков.Иванова от своя страна настоя медиите да покажа как се случват в България нещата незаконно и попита къде им е разрешителното за палатката. \"Всички допускат ето тази провокация да се случва, за да ни предизвикват и да ни подиграват от сутринта. Само че няма тук кой да им отговори - ние сме майки и сме много издръжливи\", заяви Иванова\"Разчитам да приемете тази покана и да се опитаме наистина да подготвим този законопроект, защото смятам, че по него имаме определена степен на готовност и това е законопроектът, който ако се обединим може да постъпи в Народното събрание преди 1-ви октомври\", заяви Бисер Петков\"По другия законопроект ускоряваме работата. През месец август трябва да подготвим текстовете на Закона за социалните услуги, но там срокът 1-ви октомври като внасяне от МС\", уточни той.Министър Петков настоя за присъединяване към работната група, която ще заседава в понеделник. \"Надявам се с ваше участие\", каза още той.Относно новостите около законопроекта той визира обсъжданите области на подкрепа за хората с увреждания. \"Всъщност това, което разписваме и предлагаме финансова подкрепа, която да се структурира около линията на бедност\", заяви Бисер Петков.\"Предложението ни е за една по-сериозна финансова подкрепа на тази група хора, които по наши разчети са 14 833, които са всъщност пълнолетните лица с тежки увреждания, които са над 90%, за които да осигурим подкрепа, която в някаква степен да е съпоставима с тази, която получават до навършване на пълнолетие\", каза още той.\"Разписали сме личната помощ в две форми като асистентска услуга, която ще трябва да се доразвие в Законопроекта за социалните услуги и като парична помощ, в случаите, когато потребителят желае или по обективни причини не може да му бъде осигурена от системата. Такава опция също трябва да има\", настоя тойХари Хараламбов, който работи към Съюза на слепите, от отсрещния палатков лагер заяви, че са тук, за да изразят гражданска позиция. \"Искаме да има реформа, която да е обмислена, справедлива и насочена към всички хора с увреждания - без манипулации и демагогия - деца, майки с деца над 18 години, тъй като и аз съм дете над 18 години и моята майка също е майка на дете над 18 години\", каза той.Хараламбов настоя, че законопроектът, изготвен от екипа на омбудсмана Мая Манолова, ще даде асистентска услуга на 14 хиляди души по осем часа на ден, на 16 хиляди по четири и на други около 50 хиляди по два часа.Припомняме във връзка с протеста на майките на деца с увреждания социалният министър , но ден по-късно беше . След него оставка подаде и зам. социалният министър Росица Димитрова заради общественото недоволство по повод участието й в , която се проведе в Ню Йорк.Омбудсманът Мая Манолова предложи с, изработен заедно с майките на деца с увреждания, да влезе в парламента, а .На , като се запазиха интеграционните добавки за транспорт и за комуникации.", "date": "2018.07.24", "title": "Палатка срещу палатка на протеста на майките в София"}
{"url": "https://news.bg/regions/bedstveno-polozhenie-v-obshtina-teteven.html", "text": "Със заповед на кмета в цялата община Тетевен е обявено бедствено положение заради тежките последствия от проливните дъждове, съобщиха от пресслужбата на МВР.Областният управител на Ловеч Георги Терзийски заяви пред БНР, че при бедствието е починал един човек.От пресцънтъра на Областната дирекция на МВР в Ловеч съобщиха за news.bg, че загиналият мъж е на 36-годишна възраст. Той е загинал при нещастен инцидент под връх \"Червен\" край Тетевен. Загиналият оставил колата си до къща за гости и тръгнал пеша за града. Като се опитал да прекоси вада, водата го отнесла.Тялото на мъжа е открито около 11.30 часа. На мястото се прави оглед. Причината за смъртта се изяснява. По случая е образувано досъдебно производство.На територията на общината са получени 15 сигнала за наводнени приземни етажи. Към дежурната част на пожарните служби в Тетевен и Ловеч са получени сигнали и за наводнени пътни участъци, паднали дървета и клони.По-голямата част от сигналите са за селата Градешница и Глогово.Екипи на пожарната служба работят за отводняване на наводнените обекти и отстраняване на падналите дървета. Огнеборци от Тетевен са евакуирали двама трудноподвижни души от село Глогово.Пътят между населените места е почистен с техника, организирана от местната власт.По данни на синоптиците в района са паднали 99 литра на квадратен метър дъжд.Заради паднал железобетонен мост са откъснати три махали, в които живеят около 300 души.Към момента се организира снабдяване на бедстващите с хранителни продукти и евентуално оказване на медицинска помощ. По думите на областния управител на Ловеч Георги Терзийски се търсят варианти за осигуряване на алтернативен достъп до района с АТВ-мотори и коне.Стана ясно и че проблеми са възникнали и в селата Гложене и Черни вит, където има свлачища и наводнени пътища.\"Най-тежко пострадали са селата Глогово и Градежница, където има наводнени къщи, прекъснати телефонни връзки и разрушени мостове... Има засегнати домове, има няколко махали, които са откъснати поради разрушаването на стоманобетонен мост и има бедстващи хора в двете махали. В Гложене и в Голям Извор също има поражения от наводненията. Има залети пътища. Ситуацията е тежка\", заяви още Терзийски.Вследствие на проливните дъждове в луковитското село Торос също има над 20 наводнени къщи. Това е потвърдил за Нова кметът на общината Иван Грънчаров. Водата е дошла от прелял канал, който в миналото е строен за напояване.", "date": "2018.07.24", "title": "Бедствено положение в община Тетевен "}
{"url": "https://news.bg/weather/dazhdove-i-buri-11-oblasti-sa-s-oranzhev-kod-14-s-zhalt.html", "text": "Днес времето ще бъде по-хладно, а над по-голямата част от страната ще има значителна облачност и дъждове, придружени с гръмотевици.В 11 области е обявен оранжев код за обилни валежи и гръмотевични бури, а в 14 области и в сила жълт код.С оранжев код са областите Ловеч, Габрово, Пазарджик, Пловдив, Стара Загора, Сливен, Бургас, Ямбол, Хасково, Кърджали, Смолян.Жълт код е обявен за Монтана, Враца, Плевен, Велико Търново, Русе, Търговище, Разград, Силистра, Добрич, Варна, Шумен, Благоевград, София и София-град.Около обяд на някои места облачността временно ще се разкъса и е възможно дори слънцето да се прокрадне зад облаците.Максималните температури са в интервала 23-28 градуса. Нощните температури са между 16 и 22 градуса.Вятърът ще бъде умерен, от север-североизток.", "date": "2018.07.24", "title": "Дъждове и бури – 11 области са с оранжев код, 14 с жълт "}
{"url": "https://news.bg/world/arestuvanata-v-sasht-ruska-agentka-e-izpalnyavala-zadachi-i-v-ukrayna.html", "text": "Арестуваната в САЩ руска агентка Мария Бутина е подпомагала проруските сепаратисти в Украйна през 2014 г., предаде агенция \"Униан\".Тя е агитирала за участие в митинг в Москва в подкрепа на т. нар. \"Новорусия\" и е призовавала да се дават дарения за сепаратистите. Самата тя е участвала активно в акцията.В блога си и в своя канал в Youtube тя е приветствала анексирането на Крим и действията на сепаратистите в Донбас.Депутатката от украинската Върховна рада Ирина Фриз заяви, че са налице достатъчно данни за извършено престъпление и апелира прокуратурата и службите за сигурност на страната да започнат наказателно дело срещу Бутина.По думите й, разследването на украинските спецслужби би могло да подпомогне и американското контраразузнаване при доказването на дейността на руската гражданка като агент на Кремъл на територията на САЩ.Действията на Бутина в Украйна са потвърждение, че тя е изпълнявала задачи, възложени от руските спецслужби, подчертава Фриз.29-годишната рускиня беше арестувана в САЩ на 15 юли по подозрение, че е изпълнявала задачи, свързани с намеса във вътрешната политика на американската страна.Тя е обвинена в заговор в качеството й на руски агент на територията на САЩ.В духа на обичайната си практика Москва отрече това да е истина и настоя Бутина да бъде освободена. Междувременно федералният съд във Вашингтон отказа да пусне рускинята под гаранция.", "date": "2018.07.24", "title": "Арестуваната в САЩ руска агентка е изпълнявала задачи и в Украйна"}
{"url": "https://news.bg/press/vzemat-vtori-probi-ot-zarazenite-s-chuma-stada-krizisen-shtab-za-balgarite-v-gartsiya-namalyavame-do-4-9-mln.html", "text": "Вестниците във вторник продължават да следят ситуацията със заразата от чума по животните.\"Държавен фонд \"Земеделие\" извърши първите плащания по помощта de minimis за общините в Ямболско и Бургаско, засегнати и ограничени поради заболяването чума по дребните преживни животни, съобщиха от пресцентъра на министерството на земеделието. Общо 170 земеделски стопани от седемте общини с въведени ограничения заради чумата ще получат общо около 1 060 000 лв., или по 55 лв. на овца/коза от помощта. Очаква се в следващите дни парите да бъдат достъпни по сметките на стопаните. Плащанията са по подадените заявления от 19-20 юли, като обезщетения ще получат не само стопаните на евтаназираните животни, но и всички останали, които подлежат на възбрана за реализиране на млечни и месни продукти извън ограничената зона. Чрез помощта de minimis стопаните ще могат да покрият загубите от нереализираното мляко, ценовите разлики на изкупената продукция и затрудненията при изхранването на животните. Тя е допълнение към вече изплатените на стопаните обезщетения за евтаназирани животни, отбелязват от земеделското министерство.\" - в. \"Дневник\".\"Стопани на хиляди овце и кози се събраха днес в харманлийското село Българин по покана на зам.-областния управител на Хасково д-р Стефка Здравкова, съобщи БТА. Тя и колегите й ветеринари от ОДБХ и Ветеринарния съюз обсъдиха с фермерите превантивните мерки за борба с чумата по дребните преживни животни, съобщи пресцентърът на областната администрация. На срещата са дошли стопани от селата Българин, Рогозиново, Доситеево, Браница, Богомил, Овчарово, Дрипчево, Черепово и Изворово. \"Не случайно избрахме да се срещнем най-напред с вас, защото вашите села са на пътя на заразата, която е регистрирана в Странджа\", е обяснила д-р Здравкова. \"Превантивните мерки не са за подценяване, отговорното отношение към животните и към собствения ви поминък-също\", е добавила тя. Повече от час специалистите и стопаните са дебатирали възможностите за съвместна работа с ветеринарите, фермерите и инспекторите от ОДБХ. Трябва да прекратят всякакви контакти на стадата, да се прекъсне всякакъв нерегламентиран транспорт на живи животни. Да не се пренебрегват нормите за безопасност, е била препоръката. Срещите по селата продължават днес след обяд в Иваново, община Харманли, а утре в село Студена, община Свиленград, допълниха от държавната администрация.\" - в. \"24 часа\".\"Стартира повторното вземане на проби от стопанствата в десеткилометровата зона на огнището на чума. Проби ще бъдат вземани и в разширената 20-километрова зона, която излиза извън община Болярово. Днес ветеринарните власти обезпаразитяваха и дезинфекцираха трите стопанства в село Шарково. Утре дезинфекция ще се извърши на улици и тревни площи. От стопанството в град Болярово все още не са взети втори проби.Междувременно Държавен фонд \"Земеделие\" извърши първите плащания по помощта de minimis за общините в Ямболско и Бургаско, засегнати и ограничени поради заболяването чума по дребните преживни животни, съобщиха от пресцентъра на Министерство на земеделието, храните и горите.170 земеделски стопани от седемте общини с въведени ограничения заради чумата ще получат общо около 1 060 000 лв. или по 55 лв. на овца/коза от помощта. Очаква се в следващите дни парите да бъдат достъпни по сметките на стопаните.Плащанията са по подадените заявления от 19-20 юли, като обезщетения ще получат не само стопаните на евтаназираните животни, но и всички останали, които подлежат на възбрана за реализиране на млечни и месни продукти извън ограничената зона...\" - в. \"Стандарт\".\"ДАНС проверява кои медии са разпространявали фалшива новина, че евтаназията на животни в Странджа заради установената чума, всъщност била, за да се обезлюди районът и да се заселят мигранти, предава БНР.Решението за проверката е от правителственото заседание в сряда, потвърди днес вицепремиерът Красимир Каракачанов. Той обвини опозицията в политическа истерия: \"Това беше миналата сряда, днес е първият работен ден. Аз поставих един въпрос, на който предварително знаех отговора. Тази излишна политическа истерия, аз не я разбирам. Да, в опозиция си, искаш да закопаш властта, чудесно. Само, че недей да създаваш подобна ситуация, при която нарушаваш държавността, редно ли е да създаваш измислени проблеми?\" - в. \"Сега\".Всекидневниците публикуват и данни на Евростат на намаляването на населението в България.\"Намаляване с 30 на сто на населението в дългосрочна перспектива - това е трайна тенденция за България, показва демографската прогноза на Евростат за страната ни за периода 2016-2070 година. По данните на Евростат, от 7,1 милиона души през 2016 година може да се стопим до 4,9 милиона до 2070 година. Още по-голям е сривът на населението в трудоспособна възраст, което до 2060 година се очаква да намалее с близо 40 на сто. Тези данни са отчетени в приетия от правителството Доклад за националната ни сигурност през 2017 година. Основните фактори за демографската картина са ниските нива на раждаемост, миграцията и смъртността. По данни на статистиката, към края на миналата година населението у нас е малко над 7 милиона и намалява с близо 52 000 спрямо 2016 година. На хиляда мъже се падат 1060 жени. През 2017 година намалява броят на живородените деца. Те са почти 64 хиляди, но са с повече от 1000 по-малко спрямо 2016 година. В 19 области раждаемостта е по-ниска от средната за страната. С най-ниските стойности са Габрово и Видин. Нарастват регистрираните бракове - 28 600.\" - в. \"Стандарт\".\"Българите ще се стопят до 4.9 милиона през 2070 година, сочи годишният доклад за състоянието на националната сигурност през 2017 г., цитиран от Дарик. За прогнозата са използвани данни от Евростат. В доклада е посочено още, че статистическата служба на Европейския съюз потвърждава тенденцията населението на България да застарява. Още през 2060 г. работещите и пенсионерите у нас ще бъдат почти равен брой. Профилът на напускащия трайно страната българин към момента пък е мъж, на възраст между 20 и 39 години, като предпочитаните от него дестинации са Германия, Обединеното кралство и Испания. Тази година в доклада Русия не е посочена изрично като страна, която реализира интересите си у нас чрез хибриден подход. Но е отбелязано, че \"комбинацията между открити и прикрити действия на чужди държави за реализация на техните интереси у нас мотивира оценката за нарастващ интензитет при прилагане на хибридния подход спрямо България\". Турция също не е назована като държава, която се меси във вътрешните ни работи, но това е заменено с формулировката \"различни държави продължават да правят опити за насаждане на чужд национализъм сред определени маргинализирани групи и общности, което води до засилване на дезинтеграционните процеси сред тях и на обвързаността им с чужди интереси\". Докладът беше приет от Министерския съвет и предстои да бъде разгледан в Народното събрание.\" - в. \"Сега\".Вестниците следят и усложнената ситуация в Гърция, където бушуват горски пожари.\"Заместник-министърът на външните работи Георг Георгиев разговаря с временно управляващия българското посолство в Атина Веселин Иванов във връзка със ситуацията с пожарите, бушуващи на територията на Гърция. По разпореждане на заместник-министъра в дипломатическата ни мисия е сформиран кризисен щаб, който ще бъде на разположение на българските граждани, пътуващи или пребиваващи в Гърция. Открита е гореща телефонна линия, на която нашите сънародници могат да потърсят съдействие, в случай на необходимост: +30 6937 096 220 До момента няма български граждани, които да са търсили помощ от посолството ни в Гърция, няма и данни за засегнати или бедстващи наши сънародници в следствие на пожарите. Припомняме, че по информация на дипломатическата ни мисия голям пожар бушува в района на Кинета, Атика. Остава затворен за движение пътният участък Атина - Коринт от 39 до 57 км. Образували са се километрични опашки от автомобили, като превозните средства, спрели в аварийната лента, затрудняват преминаването на пожарните автомобили. Общественият транспорт в района не функционира. Нов пожар е избухнал в 17,00 ч местно време в кв. Пендели, Атина. Пожарът в района на град Ханя, остров Крит, продължава да бушува. В следствие на огъня е прекъснато движението на превозни средства в част от националния път Ханя-Ретимно, където също се образували опашки от автомобили. Във връзка с усложнената обстановка министерството на външните работи препоръчва на българските граждани, пътуващи или пребиваващи в районите на пожарите, да се информират предварително за актуалната ситуация и да избягват засегнатите от огнената стихия места. Призоваваме българските граждани да следват стриктно указанията на местните власти, включително и забраната за движение на превозни средства в определени пътни участъци, за да не бъде затруднявана работата на властите по потушаване на пожарите. Посолството на Република България в Гърция остава в постоянен контакт с местните власти и следи развитието на обстановката.\" - в. \"Труд\".\"Бързо разрастващ се горски пожар в планински район западно от Атина доведе до евакуация на жителите от околните населени места и затваряне на част от магистралата Атина-Коринт, съобщават АНА-МПА и Асошиейтед прес. Противопожарната служба съобщи, че 80 огнеборци с 40 пожарни коли се намират в района на градчето Кинета, на около 50 километра от Атина, между столицата и Коринт. Седем самолета и четири хеликоптера също участват в гасенето на пожара, предава БТА. Властите заявиха, че 17 пожарни коли са изпратени от други части на Гърция, за да помогнат в усилията за овладяване на огнената стихия. Три селища в района са в процес на евакуация, а около 20-километров участък от магистрала, свързваща Пелопонес с централна Гърция, е затворен. Гъстият дим е намалил видимостта до няколко метра. Прекъснати са и железопътните услуги. Няколко къщи са били обхванати от пламъците, показват кадри, излъчени от гръцката телевизия Скай. Някои жители се опитват да спасят имуществото си, пръскайки вода с градински маркучи, а други напускат селищата с автомобили или мотопеди. Ветровете затрудняват усилията на пожарникарите, а димът и частици от пепел достигат дори централната част на Атина. \"Пожарът продължава да бушува. Призоваваме гражданите да се насочат към Коринт, за да спасят себе си и децата си\", заяви Ставрос Фотиу, заместник-кмет на град Мегара, цитиран от в. \"Катимерини\". Високопоставен представител на противопожарната служба също отправи апел към гражданите по телевизията. \"Хората трябва да напуснат, да затворят домовете си и просто да напуснат. Хората не могат да понесат толкова дим в продължение на толкова много часове\", заяви той. Същевременно още един пожар избухна североизточно от Атина, в планината Пенделикон, посочва \"Катимерини\". Отделен пожар избухна и на южния остров Крит, като опустоши земеделски земи и гори, съобщиха от пожарната служба. Два хеликоптера помагат в усилията за потушаването му...\" - в. \"24 часа\".\"Властите в Гърция призоваха жителите на крайбрежен район западно от гръцката столица незабавно да се евакуират заради горски пожар, който гори извън контрол и се вижда от километри. Заради бедствието е затворена една от най-натоварените магистрали на Гърция, а огромен облак от дим покрива части от Атина, включително Акропола, който днес е затворен заради високите температури. Пожарникари и оборудване от цялата страна са изпратени към Кинета - малко курортно градче на около 54 км западно от града. Тук всеки ден минават и десетки хиляди автомобили на път за Пелопонес. Облаците дим са с фронт от 6 км, спряно е движението не само по магистралата Атина-Коринт, но и жп влаковете. \"Пожарът е извън контрол. Призоваваме жителите да се отправят към Коринт, за да защитят себе си и децата си\", каза Ставрос Фотиу, зам.-кмет на Мегара. Ахилеас Цуварас от командването на противопожарната служба заяви че \"хората просто трябва да се махнат, да заключат домовете си и да тръгват, не може часове наред да стоят в този дим\". Пламъците са раздухвани от силни ветрове с често променяща се посока. Телевизионни кадри показват, че горят както борови гори, така и градини. Първите предположения са, че пожарът е тръгнал от клисура в планините над Кинета, която е популярно място за почивка на атиняни.\" - в. \"Дневник\".", "date": "2018.07.24", "title": "Вземат втори проби от заразените с чума стада, кризисен щаб за българите в Гърция, намаляваме до 4.9 млн…"}
{"url": "https://news.bg/int-politics/izrael-othvarli-ruskiya-plan-za-zona-za-sigurnost-do-siriyskata-granitsa.html", "text": "Израелските власти отхвърлиха руския план за създаване на 100-километрова зона за сигурност до граничната линия между Израел и Сирия, предадоха информационните агенции.Темата е била дискутирана в понеделник при преговорите между премиера Бенямин Нетаняху и руския министър на външните работи Сергей Лавров.В отговор на руското предложение Нетаняху е заявил, че Израел няма да допусне иранските военни, воюващи на страната на сирийския режим, да се доближат и на 100 километра до Голанските възвишения, съобщи \"Ройтерс\" с позоваване на източник от израелското правителство.", "date": "2018.07.24", "title": "Израел отхвърли руския план за зона за сигурност до сирийската граница"}
{"url": "https://news.bg/int-politics/tramp-lishava-topsluzhiteli-ot-sekretna-informatsiya-zaradi-pozitsiyata-im-po-ruskata-afera.html", "text": "Президентът на САЩ Доналд Тръмп иска да спре достъпа до секретна информация на бившия шеф на ЦРУ Джон Бренън, бившия директор на ФБР Джеймс Коми и няколко други високопоставени служители на спецслужбите, за да им отнеме възможността да се изказват по руската намеса в американските избори и политическия живот на САЩ. Става дума за членове на разузнавателната общност, които са били на ръководни позиции по времето на предшественика му Барак Обама, предадоха информационните агенции.Новината беше огласена от говорителката на Белия дом Сара Сандърс.По думите й Тръмп смята да приложи наказателната мярка и срещу бившия директор на националното разузнаване Джеймс Клапър, бившия директор на ЦРУ Майкъл Хейдън, бившия заместник-директор на ЦРУ Андрю Маккейб, бившия съветник на президента Обама по националната сигурност Сюзън Райс.Сандърс обвини шестимата служители, че отправят \"неоснователни обвинения\" към Тръмп за връзки с Русия. По думите й, обвиненията се отправят при \"нула доказателства\".В отговор на репортерски въпрос тя отрече, че президентът Тръмп иска да накаже топразузнавачите за това, че упражняват правото си за свобода на словото.Сандърс коментира също, че според Тръмп шестимата използват статута си, за да политизират темата и дори да \"монетаризират\" достъпа си до секретна информация.Според американското законодателство служителите на спецслужбите запазват достъпа си до секретна информация след напускането на длъжностите, които са заемали.Джеймс Клапър определи пред CNN решението на Трамп като ужасен прецедент и насилие срещу системата.Междувременно говорител на Андрю Маккейб съобщи, че неговият достъп е бил деактивиран по-рано през тази година, а приближен на Джеймс Коми заяви, че той не чете секретна информация от момента, в който е напуснал поста си, предаде Би Би Си.От своя страна Майкъл Хейдън написа в Туитър, че няма да посещава брифинги с класифицирана информация, но това няма да промени нещата, които казва или пише.", "date": "2018.07.24", "title": "Тръмп лишава топслужители от секретна информация заради позицията им по руската афера"}
{"url": "https://news.bg/world/petima-svideteli-sreshtu-manafort-poluchavat-imunitet.html", "text": "Американският съд реши да предостави имунитет на петима свидетели, които ще дадат показания по делото срещу бившия шеф на изборния щаб на Доналд Тръмп - Пол Манафорт, предаде агенция \"Ройтерс\".Съобщава се, че имената им ще бъдат огласени по-късно.Решението е постановено от федералния съдия Томас Елис.Междувременно адвокатите на Манафорт се опитват да постигнат отлагане на процеса с няколкото месеца. Срещу него са повдигнати обвинения за пране на пари, укриване на данъци, възпрепятстване на правосъдието и сговор за избягване на правосъдие.Съдията е приел да отложи разглеждането на делото до 31 юли. Той е постановил също екипът на спецпрокурора по руската намеса в американските избори Робърт Мълър да предостави на адвокатите своя списък с 30 свидетели.", "date": "2018.07.24", "title": "Петима свидетели срещу Манафорт получават имунитет"}
{"url": "https://news.bg/int-politics/43-ma-arestuvani-v-turtsiya-podozirat-gi-vav-vrazki-s-idil.html", "text": "При операция на турските сили за сигурност в Истанбул са задържани 43-ма души по подозрения за връзки с ИДИЛ, предаде БНР. Срещу тях са предприети следствени действия.Силите за сигурност са извършили едновременни операции на 15 адреса в 11 различни квартала на Истанбул. Това е станало на 20 юли, но за мащабната акция беше съобщено в понеделник.Задържаните са чужденци.През миналата седмица властите в Турция съобщиха, че са арестували в страната съпругата на високопоставения член на ИДИЛ Тархан Батирашвили, по-известен с бойния си псевдоним Абу Омар ал-Шишани (Чеченецът). Той беше убит преди около 2 години в Сирия. Съпругата му и други четирима души са били арестувани на 4 юли при антитерористична операция в града край Босфора.", "date": "2018.07.24", "title": "43-ма арестувани в Турция, подозират ги във връзки с ИДИЛ "}
{"url": "https://news.bg/disasters/gartsiya-poiska-ot-sasht-dronove-za-borba-s-pozharite.html", "text": "Гръцкото министерство на отбраната е отправило искане към Съединените щати за предоставяне на безпилотни летателни апарати за наблюдение на засегнатите от пожарите райони в страната. Това съобщи правителственият говорител Димитрис Дзанакопулос, цитиран от БНР. Целта е с дроновете да се следи активността по местата, където се разпространява огънят.Властите в южната ни съседка продължават борбата с пожарите в областта Атика край столицата Атина.Бедствието отне живота на над 20 души, а пострадалите са повече от 100. Със стихията се борят над 600 огнеборци и 400 единици техника.По-рано Гърция поиска помощ от Европейския съюз за справяне със ситуацията.", "date": "2018.07.24", "title": "Гърция поиска от САЩ дронове за борба с пожарите"}
{"url": "https://news.bg/bulgaria/dazhdovete-sasipaha-dini-v-lyubimets.html", "text": "Проливните дъждове съсипаха продукцията от дини в Любимец, предаде БНТ. Гръцкият внос на плодове и ниските цени допълнително затрудняват положението.\"Стоката изгни\", категоричен е производителят на дини Христо Моряков и добави, че загубите са около 150 тона дини.По думите му това, че държавата не контролира вноса на дини от Гърция също ощетява бизнеса му.\"Когато трябваше да продаваме, се продаваше чуждата диня в България. На търговците им звъним, те казват аз съм на гръцка, аз съм на румънска. Казват не можем да спрем вноса от Гърция, като не можете ще спрете вноса от Гърция, спряхте нашето производство\", ядосан е Моряков.", "date": "2018.07.24", "title": "Дъждовете съсипаха дини в Любимец"}
{"url": "https://news.bg/world/streletsat-ot-toronto-bil-psihichno-bolen.html", "text": "Стрелецът, който уби двама души и рани 13 в Торонто, е бил душевно болен, предаде \"Ройтерс\".Семейството на 29-годишния Файсал Хюсейн обясни, че мъжът е страдал от депресия и психоза. Той бил намерен мъртъв малко след стрелбата, съобщиха властите.\"Не знаем защо се е случило това\", каза шефът на полицията в Торонто Марк Сондърс пред репортери, добавяйки, че няма да спекулира за мотивацията на стрелеца. Още се работи по това какви са мотивите на Хюсейн.", "date": "2018.07.24", "title": "Стрелецът от Торонто бил психично болен"}
{"url": "https://news.bg/world/nay-malko-60-dushi-sa-zaginali-v-pozharite-v-gartsiya.html", "text": "Най-малко 60 души са загинали при тежките пожари в Гърция, информира BBC. Гръцката агенция за гражданска защита също информира, че броят на загиналите и пострадалите се увеличава. Властите търсят международна помощ, за да се справят с бедствието.Повече от 156 души са ранени, 11 сериозно. Сред ранените има и 16 деца.\"Държавата преминава през немислима трагедия.\" Това заяви министър-председателят на Гърция Алексис Ципрас във връзка с големите пожари в страната.\"Днес Гърция е скърби и ние обявяване тридневен национален траур в памет на тези, които загинаха\", допълни Ципрас.По данни на посолството ни в Гърция към 11 часа по-голямата част от огнищата на пожарите са овладени. На място остават екипи на пожарната служба, които продължават да работят за справяне с последствията и локализиране на вторичните огнища.Движението по пътния участък Атина - Коринт се възстановява постепенно.Затворена за движение остава част от националния път на Ханя-Ретимно, о. Крит.Опожарени са 1 000 къщи и 300 автомобила. Има опасения, че броят на жертвите може да се увеличи.Най-много са жертвите в района на Неа Макри, населените места Мати, Кокино лиманаки, община Рафина. Мати се намира на 40 километра североизточно от Атина. Хората са починали в домовете си или в колите си. опитвайки да избягат от огнената стихия.Стотици пожарникари се борят с пожарите и хората са напуснали домовете си. Операция за търсене и спасяването на 10 туристи. Те са избягали от един от пожарите в лодка, казват служители.\"Ще направим всичко, което е възможно, за да го контролираме\", заяви пред репортери премиерът Алексис Ципрас, предаде BBC.Той прекрати официалното пътуване в Босна, за да помогне да се координира действията за потушаване на пожарите.Пожарникари определиха ситуацията като \"изключително трудна\".Милтиадис Виронас от службата за спешна помощ на Екав заяви, че 25 души са били отведени в болница и четирима са сериозно ранени. Хората са правили опит ада избягат от огненото бедствие, влизайки с лодки във водата. Майка и дете са намерени удавени, предаде БНР.\"За щастие морето беше там и влязохме в морето, защото пламъците ни преследваха до водата, изгориха гърбовете ни и след това се потопихме във водата\", обясни местен жител, успял да се спаси от бедствието.По-късно BBC информира, че по данните на гръцката агенция за гражданска защита това е най-тежката огнена криза в страната през последните 10 години.Спасителите в Гърция намерили телата на 26 души, загинали при огнената трагедия само на метри от морето. Посочва, се че телата са както на възрастни хора, така и на деца. Телата са намерени прегърнати, хората \"явно са се прегърнали докато умират, заключени в капана на огнения ад, само на метри от морето\". Не става ясно дали местността е била скалиста и дали хората въобще са имали възможността да влязат в морето и да се спасят, както са правили много други гърци.Министър-председателят Бойко  при борбата с тежките горски пожари в страната.Страната ни има готовността да окаже помощ на Гърция, изпращайки 50 пожарникари и два пожарни автомобила.Стана ясно и че .Жената е с изгаряния и е настанена в болница без опасност за живота. Дипломатическата ни мисия е в контакт с близки на сънародничката ни и е в готовност да окаже необходимото съдействие.Посолството на България в Атина информира, че българи не са търсили помощ от кризиния щаб, сформиран към мисията ни.", "date": "2018.07.24", "title": "Най-малко 60 души са загинали в пожарите в Гърция"}
{"url": "https://news.bg/politics/mareshki-predvizhda-nov-mandat-za-gerb.html", "text": "Лидерът на \"Воля\" Веселин Мареши предвижда нов мандат за ГЕРБ. Това заяви той в ефира на bTV. Поне още един мандат ГЕРБ ще управляват според Марешки. Той критикува малката коалиция и ги нарече \"обединен провал\".\"Предричам поне още един мандат на ГЕРБ, защото коалицията Обединени патриоти стана Обединен провал\", обяви Марешки. НФСБ била партия близо до сърцето на Цветан Цветанов, Атака е близка до сърцето на премиера, а ВМРО на Карадайъ. Най-много управляват ГЕРБ и ДСП, посочи Марешки. Марешки предвижда нов мандат за ГЕРБ\"Няма да оставя Каракачанов да се изниже от простотиите, които прави\", ядоса се лидерът на \"Воля\". \"Той е най-големия политически измамник\", посочи Марешки.", "date": "2018.07.24", "title": "Марешки предвижда нов мандат за ГЕРБ"}
{"url": "https://news.bg/politics/v-sharkovo-ima-provokatori-koito-ne-razlichavat-koza-ot-kotka.html", "text": "\"Убеден съм, че има провокатори в Шарково. Те не различават коза от котка, но защитават козичките на някой си и се хвърлят агресивно срещу полицейските служители. Категорично се търсеше някаква провокация там\". Това заяви евродепутатът от ВМРО Ангел Джамбазки в ефира на Нова.Джамбазки иска да се правят проверки на фалшивите новини за умишлена зараза на добитъка. Каракачанов поискал от ДАНС проверка откъде исват тези фалшифи новини.\"Тези антидържавни конспирации трябва да се проверят. С очите си се убедих, че хората там са убедени, че това е вярно\", коментира Ангел Джамбазки.\"Българското общество няма доверие на държавата и за това е виновно политическото говорене през годините, от което и ние сме били част\", ядоса се Джамбазки.Относно конфликтите в малката коалиция Джамбазки каза: \"От много време говорим за нуждата от обединение на българския национализъм. Ефектът е постигнат и това са \"Обединените патриоти\".", "date": "2018.07.24", "title": "В Шарково има провокатори, които не различават коза от котка"}
{"url": "https://news.bg/politics/predlozhihme-pomosht-za-pozharite-na-gartsiya.html", "text": "Българският премиер Бойко Борисов предложи помощ на гръцкия си колега Алексис Ципрас при борбата с тежките горски пожари в южната ни съседка.Страната ни има готовността да окаже помощ на Гърция, изпращайки 50 пожарникари и два пожарни автомобила.Борисов е разпределил на МВР, ако бъде получено искане от Гърция за международна помощ, веднага да бъде приведен в готовност модулът ни за наземно гасене на горски пожари.Гръцкият премиер А Ципрас благодари за предложената помощ от България и посочи, че при нужда ще търси българския министър-председател.Борисов изказа съболезнованията си към близките на загиналите в горските пожари.\"Изразяваме най-дълбоко съчувствие към пострадалите и близките на загиналите в огнената стихия, обхванала Гърция. С тревога и болка приехме вестта за бедствието, връхлетяло приятелския гръцки народ, довело до човешки жертви и причинило тежки материални щети \", подчерта в телефонен разговор Бойко Борисов.Съболезнования на гръцкия си колега изказа и външният ни министър Екатерина Захариева.\"Позволете ми да изразя искрените си съболезнования по повод трагедията с пожарите\", пише в съболезнователна телеграма до Никос Кодзияс.Министър Захариева подчерта, че Гърция може да разчита на българската подкрепа и помощ в този момент.И президентът Румен Радев изрази съболезнованията си на президента на Република Гърция Прокопис Павлопулос.\"В този тежък момент, дори и най-искрените думи на съчувствие не могат да компенсират загубата на човешки живот и нанесените вреди. България изразява своята солидарност и е готова, в случай на необходимост, да окаже помощ и съдействие за преодоляването на огнената стихия\", пише българският президент в съболезнователния адрес.", "date": "2018.07.24", "title": "Предложихме помощ за пожарите на Гърция"}
{"url": "https://news.bg/politics/prezidentsko-veto-nad-promenite-v-zakona-za-privatizatsiya.html", "text": "Президентът Румен Радев налага вето над приетия Закон за допълнение на Закона за приватизация и следприватизационен контрол и връща за ново обсъждане в парламента текстовете.Мотив за това е, че гласуваните разпоредби не само не защитават обществения интерес, но и го увреждат.Възраженията на държавния глава са срещу § 3 и § 4, които ще доведат до преразглеждане на вече сключени приватизационни договори в ущърб на държавата и обществото, посочват от прессекретариата на държавния глава.С § 3 се ограничава срокът на специфични задължения на купувачите по приватизационни договори в рамките на 5 години. В мотивите на ветото се посочва, че конкретният времеви обхват на задълженията по всеки приватизационен договор трябва да се определя според обекта на приватизацията и осъществяваната дейност, а не да се подчинява на формални законови ограничения, които създават преимущество на купувачите за сметка на обществения интерес.С § 4 това ново правило, както и разсрочването на поетите задължения, ще важат и за вече сключени приватизационни договори. Новата уредба ще се отнася за купувачи, които не са изпълнили своите задължения, но са платили неустойките за тях. Нещо повече, плащането на тези неустойки се изисква само за първите 5 години от договора. Така ще се облагодетелстват и неизправни купувачи, които имат непогасени плащания за неустойки за период след тези 5 години.Според държавния глава приетата уредба ще има за последица освобождаване на купувачите от специфични задължения. Ще се изключи и възможността да се търсят неустойки за тяхното неизпълнение за периода над 5 години.Няма и оценка как новата уредба ще се отрази на средствата от неустойки, които трябва да постъпват в държавната пенсионна система и в общинските бюджети.Припомняме, внесените поправки предизвикаха , които обвиниха ГЕРБ в икономически лобизъм. Причината е, че със поправките и то със задна дата, на държавата се спестяват 58 млн. лв., които братя Домусчиеви е трябвало да платят . На практика поправките, които водят до това са внесени от двама депутати - Николай Александров от \"Атака\" и Емил Димитров от ВМРО - и действат в съвкупност. Самото законодателство обаче е минало през одобрението на комисия и въпреки че поправките бяха оттеглени от вносителите си, бяха гласувани в пленарна зала с гласовете на ГЕРБ, ДПС, \"Воля\" и част от патриотите. Те не бяха подкрепени от присъствалите в зала депутати от НФСБ и БСП. Споровете за поправките  вътре в редиците на патриотите и съответно и в управленската коалиция с ГЕРБ в последния месец.", "date": "2018.07.24", "title": "Президентско вето над промените в Закона за приватизация"}
{"url": "https://news.bg/int-politics/severna-koreya-razrushava-ploshtadka-za-izstrelvane-na-raketi.html", "text": "Северна Корея изглежда е започнала да разрушава част от важна площадка за изстрелване на ракети в северозападната част на страната.Сателитни изображения на обекта Sohae, видени от мониторинговата група 38 North, чието седалище е в САЩ, показват, че Пхенян спазва обещанието, дадено на САЩ през юни.Президентът на САЩ Доналд Тръмп заяви, че вождът на Северна Корея Ким Чен-ун е обещал да разруши площадка за изпитания на двигатели, но не уточни точно коя.Пхенян твърди, че Sohae е площадка за изстрелване на сателити. Американски официални лица обаче подозират, че е била използвана за изпитания на балистични ракети.По време на историческата среща между Тръмп и Ким Чен-ун в Сангапур миналия месец двамата лидери подписаха споразумение за \"пълно ядрено разоръжаване на Корейския полуостров\".Но споразумението беше разкритикувано заради липсата на подробности относно това кога и как Пхенян ще се откаже от ядрените си оръжия.Разрушаването на площадката Sohae идва в контекста на увеличаващите се въпроси относно желанието на Северна Корея да се придържа към обещанията, направени на срещата на върха на 12 юни.Вчера Тръмп обяви, че бил \"много щастлив\" от напредъка в отношенията със Северна Корея, посочвайки, че Пхенян не е изстрелвал никакви ракети, нито е провеждал каквито и да било ядрени опити през последните 9 месеца.Според скорошни информации обаче, основаващи се на изтичания от американските специални служби, Северна Корея все пак може да продължава тайно програмата си за ядрени оръжия.Тези информации показват, че единственият официален ядрен полигон в Йонбьон се модернизира и че страната засилва обогатяването на уран в други тайни обекти.", "date": "2018.07.24", "title": "Северна Корея разрушава площадка за изстрелване на ракети"}
{"url": "https://news.bg/politics/i-borisov-varna-promenite-domuschiev.html", "text": "Министър-председателят и председателят на ГЕРБ Бойко Борисов иска нова поправка в Закона за приватизацията.Борисов се разпореди от ГЕРБ да изготвят нов текст за поправка на Закона за приватизацията и следприватизационен контрол, информираха от пресцентъра на партията.Новите предложения целят съмненията за лобизъм в полза на една или друга страна да отпаднат.Поправката трябва твърдо да предвиди забрани за разпростиране на действието спрямо заварени приватизационни договори. Реакциятана Борисов идва минути след като стана ясно, че президентът Румен Радев наложи вето над приетия Закон за допълнение на Закона за приватизация и следприватизационен контрол и върна за ново обсъждане в парламента текстовете.Припомняме, внесените поправки предизвикаха , които обвиниха ГЕРБ в икономически лобизъм. Причината е, че със поправките и то със задна дата, на държавата се спестяват 58 млн. лв., които братя Домусчиеви е трябвало да платят .На практика поправките, които водят до това са внесени от двама депутати - Николай Александров от \"Атака\" и Емил Димитров от ВМРО - и действат в съвкупност. Самото законодателство обаче е минало през одобрението на комисия и въпреки че поправките бяха оттеглени от вносителите си, бяха гласувани в пленарна зала с гласовете на ГЕРБ, ДПС, \"Воля\" и част от патриотите. Те не бяха подкрепени от присъствалите в зала депутати от НФСБ и БСП.Споровете за поправките  вътре в редиците на патриотите и съответно и в управленската коалиция с ГЕРБ в последния месец.", "date": "2018.07.24", "title": "И Борисов върна промените \"Домусчиев\""}
{"url": "https://news.bg/regions/tunelite-trayanovi-vrata-i-vitinya-ostanaha-bez-osvetlenie.html", "text": "Шофьорите да се движат с повишено внимание и съобразена скорост в тунел \"Траянови врата\" на АМ \"Тракия\" и в тунел \"Витиня\" на АМ \"Хемус\", предупреждават от Агенция \"Пътна инфраструктура\".Причината е, че в тунелите няма осветление.Възникнала е авария в електропреносната мрежа.Припомняме, само преди два месеца беше извършен  - подмяна на ревизионни шахте, заради което и движението беше ограничено.миналата година път именно тунелите .Между 13 и 13.30 часа от АПИ съобщиха последователно, че осветлението в тунелите е възстановено.", "date": "2018.07.24", "title": "Тунелите \"Траянови врата\" и \"Витиня\" останаха без осветление"}
{"url": "https://news.bg/crime/prostrelyaha-50-godishen-mazh-v-stolitsata.html", "text": "50-годишен мъж беше прострелян в столицата, информираха от пресцентъра на МВР. Престрелката станала в подлез на бул. \"България\" и бул. \"Гоце Делчев\" малко преди 10:00 часа сутринта.Екипи на полицията са на място. Автомобил на спешна помощ е откарал простреляния в болница.От ВМА информираха, че простреляният в корема мъж е със засегнати вътрешни органи. Той е в тежко състояние, с опасност за живота.Мъжът е бил опериран, като интервенцията е продължила няколко часа. Той е настанен в реанимация.\nПо случая е задържан 59-годишен мъж. Той е прострелял ранения в корема със законно притежавано оръжие. От полицията съобщиха, че по първоначална информация причина за престрелката е битов скандал. Предполага се, че скандалът е възникнал около домашен любимец.Една от версиите е, че кучето на простреляния се е изпикало пред квартален магазин и това е санало повод за кавгата, съобщи \"24 часа\".", "date": "2018.07.24", "title": "Простреляха 50-годишен мъж в столицата"}
{"url": "https://news.bg/int-politics/islyamska-darzhava-se-zavrashta-v-irak-izpolzvayki-partizanski-taktiki.html", "text": "Месеци след като Ирак обяви победа над терористичната групировка ДАЕШ (\"Ислямска държава\"), нейните бойци се завръщат, отвличайки и убивайки хора, съобщава \"Ройтерс\".След като мечтата на терористите за халифат в Близкия изток в момента е мъртва, ДАЕШ премина към нападения тип \"удряш и бягаш\", целящи подкопаване на правителството в Багдад. Това са коментирали военнослужещи, служители на разузнаването и на правителството, интервюирани от агенцията.ДАЕШ се преформатираха няколко месеца преди Багдад да обяви през декември, че е разгромил терористите, посочват служители на разузнаването, които подчертават, че групировката ще възприеме партизански тактики, след като вече не биха могли да контролират територии.В Ирак сега се наблюдава увеличаване на отвличанията и убийствата, главно в провинциите Киркук, Дияла и Салахудин, след като в страната се проведоха избори през май, като това е индикация, че правителството ще бъде подложено на нов натиск от страна на групировка, която някога контролираше една трета от страната по време тригодишното господство на терора.През миналия месец са регистрирани най-малко 83 случая на отвличане, убийство или и двете в трите провинции. Повечето са били извършени на магистрала, свързваща Багдад с провинция Киркук. През май броят на подобни инциденти в този район е бил 30, докато през март е бил седем.При един от инцидентите на 17 юни, трима шиити са били отвлечени от терористи от ДАЕШ, облечени в полицейски униформи на контролно-пропускателен пункт на магистралата. Десет дни по-късно бяха открити техните осакатени трупове, в които са били заложени експлозиви, които да убият всеки, който ги открие.", "date": "2018.07.24", "title": "\"Ислямска държава\" се завръща в Ирак, използвайки партизански тактики"}
{"url": "https://news.bg/politics/gerb-se-saobrazyava-s-vetoto-na-prezidenta.html", "text": "Ние ще подкрепим наложеното вето и ще се съобразим с мотивите в него. Това заяви по време на пресконференция в парламента председателят на ПГ на ГЕРБ Цветан Цветанов. Поводът за изявлението е ветото на президента Румен Радев върху поправките в Закона за приватизацията и  промените в закона за приватизацията и следприватизационния контрол да се прецизират и да не оставят никакво съмнение в лобизъм.Припомняме, промените предизвикаха , като НФСБ обвини  и лобизъм. Тази сутрин , а малко след това от МС разпространиха и искането на премиера. Мотив за налагането на вето от страна на държавния глава Румен Радев е, че гласуваните разпоредби не само не защитават обществения интерес, но и го увреждат. Възраженията на държавния глава са срещу § 3 и § 4, които ще доведат до преразглеждане на вече сключени приватизационни договори в ущърб на държавата и обществото, посочиха от прессекретариата.Цветан Цветанов увери, че в рамките на утрешния ще бъде проведено заседание на парламента. Ще се търси и начин да се проведе заседание на икономическата комисия\"По този начин ще покажем ясно каква е политическата воля на ПП ГЕРБ\". Цветанов информира, че председателят на правната комисия Данаил Кирилов ще разработи новите текстове.Цветанов увери, че ще се съобразят с мотивите на президента и няма да се внесат собствен законопроект.Данаил Кирилов разясни, че във вчерашния ден премиерът и лидер на ПП ГЕРБ е поставил задача да се разработи спешно такова законодателно решение, което безусловно да прегради възможността за обратно неправилно тълкуване или тълкуване в посока, че се променят вече поети ангажимети по приватизационни договори.Предложението на ГЕРБ, което няма да бъде внесено предвид ветото на президента, но така или иначе е подготвено след експертно обсъждане предвижда: \"\"ГЕРБ няма нищо с интерпретациите, разпространени в публичното пространство. Бяхме вкарани в един дебат, който не беше наш дебат - ние не сме използвали понятието специфични задължения\", заяви Кирилов.Кирилов обясни, че принципът е да се подкрепят изводите на колегите им от икономическа комисия, тъй като не е имало и допълнителен доклад от страна на водещата комисия, законопроектът е минал гласуване в пленарна зала.Той напомни, че с решение миналата година правителството изрично е гласувало да се предоставят 2,1 млн. лв., за да продължи съдебния спор във връзка с приватизационния договор за БМФ.Делян Добрев обясни, че единствените промени в Закона за приватизацията, които ГЕРБ е направил касаят енергетиката.\"Използвахме процедура в преходните и заключителни разпоредби да коригираме текстове в Закона за енергетиката, които касаят либерализирания пазар \", коментира Добрев.По думите му промените са спешни във връзка с изискваните гаранции в размер на 150% за търговците на електроенергия.С промените се намалява административната и финансовата тежест за енергийния пазар. Към въпросните текстове няма забележки във ветото на президента.Христиан Митев от патриотите коментира, че коалиционните партньори са можели да си спестят тези недоразумения и турболенции с налагане на вето, приемане на вето.На въпрос дали има напрежение в коалицията, Митев коментира, че може би заради въпросната липса на комуникация, има сблъсък на различни становища и позиции. \"Напрежение - не бих казал\", констатира още той.", "date": "2018.07.24", "title": "ГЕРБ се съобразява с ветото на президента"}
{"url": "https://news.bg/regions/kontrolirano-izpuskat-voda-ot-tri-ot-golemite-piteyni-yazoviri.html", "text": "Деветте най-големи язовира за питейно-битово водоснабдяване, стопанисвани от Министерството на регионалното развитие и благоустройството (МРРБ) чрез ВиК операторите, са в добро състояние.От пресслужбата на регионалното министерство информираха, че стените и съоръженията на деветте големи язовира за питейно-битово водоснабдяване са в добро експлоатационно състояние.С цел превантивно освобождаване на обем контролирано се изпускат язовирите \"Христо Смирнески\", \"Ново Паничарево\" и \"Студена\".Изпускането е със стойности под допустимите за съответното съоръжение. Нивата в тях, както и в останалите язовири - \"Среченска бара\", \"Боровица\", \"Камчия\", \"Ясна Поляна\", \"Йовковци\" и \"Асеновец\", се поддържат в съответствие с подадения от Министерството на околната среда и водите (МОСВ) одобрен месечен график.Количествата в последните шест язовира са в рамките на общия им обем и те не се изпускат.За осигуряване на необходимата проводимост речните легла до 500 метра след язовирните стени са почистени.Междувременно  заради проливните дъждове. По данни на областния управител на Ловеч при бедствието има и загинал човек.Най-пострадали са селата Градешница и Глогово.На територията на общината са получени 15 сигнала за наводнени приземни етажи. Към дежурната част на пожарните служби в Тетевен и Ловеч са получени сигнали и за наводнени пътни участъци, паднали дървета и клони.Стана ясно и че страната ни е предупредила Гърция и Турция за възможност от опасно. В съобщение от пресцентъра на МВнР към посолствата на двете ни южни съседки се посочва, че има вероятност язовир \"Ивайловград\" да прелее заради очаквани интензивни валежи по целия водосбор на река Арда в следващите дни.Междувременно стана ясно, че във връзка с прогнозите за обилни валежи от вчера и днес, 23 и 24 юли, е задействан кризисният щаб в Държавната агенция за метрологичен и технически надзор (ДАМТН). Това съобщи председателят на Държавната агенция Петър Горновски по време на съвместен брифинг с главния секретар на агенцията Николай Николов и областния управител на Хасково Станислав Дечев.Щабът следи денонощно състоянието на язовирите на територията на цялата страна.Горновски допълни, че към този момент няма язовири на територията на страната, които да представляват заплаха за населението, но предвид динамичната метрологична обстановка е засилено вниманието към всички водоеми.\"Ние като ръководство сме на място в региона на Хасково и Кърджали не само защото тук прогнозите са за най-обилни валежи, но и защото в тази част на страната са съсредоточени най-много водоеми\", посочи председателят на ДАМТН. По думите му се провеждат и срещи с кметове и представители на общини в региона, тъй като преобладаваща част от язовирите са тяхна собственост.Горновски подчерта, че държавната агенция има пълна координация с институциите и са взети всички превантивни мерки от страна на държавата.\"Сега най-важното е собствениците на язовири да изпълнят предписанията на ДАМТН - да се осигури свободен обем на язовирите и да се следи денонощно тяхното ниво. Такива предписания са дадени във всички региони, където се очакват проливни дъждове\", заяви още Горновски и призова собствениците да бъдат максимално внимателни през следващите дни.От ДАМТН информират още, че от началото на годината инспекторите на агенцията са извършили над 1 170 броя проверки на язовирни стени и съоръженията към тях на територията на областите Хасково и Кърджали, като установени за спешен ремонт са 147 водоема. Също така са съставени 143 акта за установено административно нарушение на язовирите на територията на двете области. Масираните инспекции в цялата страна продължават, като само за първите седем месеца на годината са проверени 2 393 язовира и са съставени 304 акта.От Министерството на околната среда и водите пък предупредиха, че се очаква  във връзка с .Очакват се интензивни валежи с количества 20-40 л/кв.м, на места до 60-80 л/кв.м., гръмотевични бури и локални градушки. Въведено е предупреждение за опасни метеорологични явления в 25 области от страната - за 24 юли и през следващите 3 дни.", "date": "2018.07.24", "title": "Контролирано изпускат вода от три от големите питейни язовири"}
{"url": "https://news.bg/int-politics/otnoshenieto-na-germaniya-kam-jozil-e-rasistko-i-nepriemlivo-skochi-erdogan.html", "text": "Турският президент Реджеп Тайип Ердоган обяви, че отношението към Месут Йозил е било неприемливо, след като футболната звезда преустанови участието си в националния отбор на Германия, съобщава \"Ройтерс\".\"Такова расистко отношение към млад мъж, който даде всичко за германския национален отбор, заради неговите религиозни вярвания е неприемливо\", изтъкна Ердоган пред журналисти в парламента.Той уточни, че е разговарял с Йозил вчера и определи подхода си по казуса като \"отвъд всякаква форма на адмирация\", добавяйки, че критиците на Йозил \"не биха могли да понесат\" съвместната снимка на футболната звезда и Ердоган, която предизвика критики преди Световното първенство, при които беше поставена под въпрос лоялността на Йозил към германския национален отбор. ", "date": "2018.07.24", "title": "Отношението на Германия към Йозил е расистко и неприемливо, скочи Ердоган"}
{"url": "https://news.bg/disasters/preduprezhdavame-gartsiya-i-turtsiya-za-pokachvane-na-vodite-na-arda-i-maritsa.html", "text": "Министерството на външните работи на България (МВнР) предупреди с вербални ноти властите в Гърция и Турция за очаквано опасно покачване на водите на реките Арда и Марица.В съобщение от пресцентъра на ведомството се посочва, че в предупреждението към гръцките власти се обръща внимание на вероятността от преливане на язовир \"Ивайловград\" заради очаквани интензивни валежи по целия водосбор на река Арда в следващите дни.ВЕЦ \"Ивайловград\" преминава на 24-часов режим на работа с цел сработване на постъпващия приток. Поради това дебитът на река Арда след язовира ще надвиши 300 кубични метра в секунда.МВнР е предупредило турските власти, че макар нивото на Марица около Свиленград да е под прага на предупреждение, има вероятност в сряда и четвъртък водното количество да премине жълтия и оранжевия праг и да стигне червения праг на тревога, съгласно родната система за предупреждаване.В нотите се подчертава, че Външно поддържа постоянна връзка с представителите на Министерството на околната среда и водите и при необходимост ще информира посолствата на двете страни в София.От Министерството на околната среда и водите пък предупредиха, че се очаква  във връзка с .Очакват се интензивни валежи с количества 20-40 л/кв.м, на места до 60-80 л/кв.м., гръмотевични бури и локални градушки. Въведено е предупреждение за опасни метеорологични явления в 25 области от страната - за 24 юли и през следващите 3 дни.", "date": "2018.07.24", "title": "Предупреждаваме Гърция и Турция за покачване на водите на Арда и Марица"}
{"url": "https://news.bg/disasters/bryuksel-pomaga-na-gartsiya-shvetsiya-i-latviya-zaradi-gorskite-pozhari.html", "text": "Европейската комисия (ЕК) е в постоянен контакт с властите в Гърция, Швеция и Латвия, които поискаха помощ от Европейския съюз заради безпрецедентните горски пожари.Председателят на ЕК Жан-Клод Юнкер е разговарял с министър-председателя на Гърция Алексис Ципрас и с президента Прокопис Павлопулос. В писмо до гръцкия премиер Юнкер е повторил, че ще бъде направено всичко необходимо, за да се помогне на Гърция в този труден момент.Снощи Гърция формално поиска задействането на Европейския механизъм за гражданска защита. Незабавно се отзоваха България, Испания и Кипър за предоставянето на конкретна помощ срещу пожарите, включително самолети, пожарникари, лекари и пожарни коли.Комисарят по хуманитарната помощ Христос Стилианидис пътува към Атина, където ще се срещне с гръцките власти и ще координира вече изпратените подкрепления от Европейския съюз.В Швеция европейската помощ продължава, като изпратените самолети, огнеборци и машини в засегнатите райони са вече в действие. Заради пожарите в Латвия беше задействана спътниковата система \"Коперник\" на ЕС за спешно картографиране на рисковите зони.Европейската комисия вече предложи подсилване на механизмите на ЕС за реакция при кризи чрез нова европейска система за справяне с природните бедствия - rescEU. Тя ще позволи на държавите членки да са по-добре подготвени в случай, че пострадат от няколко природни бедствия едновременно.", "date": "2018.07.24", "title": "Брюксел помага на Гърция, Швеция и Латвия заради горските пожари"}
{"url": "https://news.bg/politics/vmro-pishe-zakon-sreshtu-falshivite-novini.html", "text": "От ВМРО искат в България да се приеме закон за борба с фалшивите новини, съобщиха от пресцентъра на партията. Според воеводите такъв закон се налагал заради зачестилите случаи на опасни фалшиви новини, които директно застрашават националната сигурност на България.От ВМРО са категорични, че в България се образувала \"епидемия от неверни публикации\", която придобива застрашителни размери. В същото време \"фактът, че техни източници все по-често са политически лица, е въпрос, който засяга и политическата стабилност в страната.\"В тази връзка патриотите започват изработването на закон, който да регулира съдържанието на материалите в интернет пространството. Тези материали към днешна дата не попадат под контрола на нито една институция.\"\", сочат воеводите и обясняват, че в момента дори сериозни телевизии, сайтове, радиа и вестници, които били с ясна и прозрачна собственост, ставали жертва на феномена \"фалшиви новини\". Тези медии също се подвеждали от злонамереното съдържание и публикували статии и излъчвали репортажи с невярно съдържание, които били без ясни източници. ВМРО са категорични и че днес, в информационната епоха, лесно могат да се манипулират снимки, видеа и други записи, което допълнително усложнявало въпроса.Повод за разработването на закона срещу фалшивите новини от страна на патриотите са заглавията, които се разпространиха наскоро в медийните пространства, твърдящи, че самолети тайно оставят мигранти на военни летища у нас или че избиването на дребен преживен добитък се прави с цел да се обезлюди районът, да се освободят постройки и там да се заселят мигранти, които ще бъдат върнат у нас от Западна Европа.\"\", пише в прессъобщението на воеводите.Патриотите продължават - сега имало медии, които се придържали към професионалната журналистика и имали ясни собственици. Онези обаче, които си позволявали да публикуват неверни новини например за смъртта на известни личности, както и твърдения за политици, които не отговарят на истината, застрашавали държавната сигурност, изпълнявали явни политически поръчки или генерирали приходи по нечестен начин чрез подвеждаща информация, която кара хората да четат сайтовете. Последните оставали напълно безнаказани, което трябва да бъде променено според патриотите.От ВМРО пишат и че медиите, които разпространявали фалшиви новини, не плащали и данъци в страната, с което ощетявали бюджета.\"\", пише в съобщението на ВМРО.Според воеводите бъдещата регулация трябва да обхваща и прозрачността на собствеността на онлайн медиите, филтър на информационния поток и ясни и точни правила при представянето на една тема или шега като \"новина\".\"\", пишат още воеводите.News.bg припомня на читателите си, че редица държави в света вече предприеха или обмислят законодателни мерки срещу разпространението на фалшивите новини. В Европа ясно за такова законодателство се наблюдава във Великобритания и . В Германия също се планираше подобен закон.Законодателство срещу фалшивите новини вече има в държави от Азия като Малайзия, където преди няколко месеца беше регистриран първият случай на човек, . Въпросът зa законодателство срещу фалшивите новини седи на дневен ред и в редица други азиатски държави като Филипините, Тайланд, Мианмар, Сингапур, Камбоджа, Индия и други.Медийните и правните експерти обаче са категорични, че подобна регулация в общи случай може да бъде сериозен проблем, да ограничи свободата на изразяване и да се използва като оръжие за контрол на медиите в ръцете на политиците.Европейският съюз също води . ЕК създаде  за борба с фалшивите новини и . На база на резултатите от многостранна конференция с всички заинтересовани страни в Брюксел от месец ноември 2017 г., обществена консултация на ЕК и проучване на Евробарометър, и трите по темата с феномена \"фалшиви новини\", експертната група направи препоръка към ЕК за бъдещите мерки, които трябва да се предприемат по въпроса.През месец април ЕК публикува Съобщение, в което сочи, че ЕС има нужда от . ЕК категорично препоръчва срещу фалшивите новини да се използва , поради което се създаде и Многостранен форум, представляващ заинтересованите от проблема страни. Форумът трябва да създаде рамка за бъдещите действия по въпроса.На 17 юли, вторник, Форумът публикува примерен Кодекс на поведението (Кодекс на практиките), който очертава тези действия, главно за интернет платформите като социалните мрежи, търсачките и други. ЕК ще следи редовно дали предприетите мерки са ефективни и ако те не са достатъчно задоволителни, ЕК ще започне да обмисля и прилагането на общоевропейско законодателство по въпроса.Българският еврокомисар по въпросите за цифровата икономика и цифровото общество Мария Габриел също призова държавите членки на ЕС да не избързват с прилагането на подобни регулации срещу фалшивите новини, преди да се установи дали мерките, предприети от Съюза, са ефективни и дали има нужда от законодателство на ниво ЕС.", "date": "2018.07.24", "title": "ВМРО пише закон срещу фалшивите новини"}
{"url": "https://news.bg/world/800-000-politsai-i-voenni-sledyat-za-reda-na-izborite-v-pakistan.html", "text": "Около 800 000 полицаи и военни следят за реда на изборите в Пакистан, съобщиха световните информационни агенции. Парламентарният вот ще се проведе в сряда и властите засилиха мерките за сигурност. Изборният ден продължава от 8 до 16 часа местно време. 220 млн. са отпечатаните бюлетини. Вотът се провежда на фона на вълна от насилие и ареста на бившия премиер Наваз Шариф, обвинен в корупция. Въпреки това, неговата партия е сред фаворитите във вота. ", "date": "2018.07.24", "title": "800 000 полицаи и военни следят за реда на изборите в Пакистан "}
{"url": "https://news.bg/crime/bivsha-sadiyka-obvinena-za-prane-na-pari-e-obyavena-za-izdirvane.html", "text": "Обявена за издирване е Мария Иванова, бивш съдия от Софийския градски съд. В началото на юли тя беше обвинена в пране на пари, предаде \"Сега\". Тя не е била открита, за да бъде приведена в ареста, потвърди говорителят на Софийската градска прокуратура Зорница Таскова.Иванова, уволнена от СГС през март след 7-годишна съдебна сага, беше задържана от полицията заедно с израелския гражданин Владимир Бронфенбренер. Срещу тях бяха повдигнати обвинения за пране пари, като разследващите твърдят, че със серия от преводи двамата са се опитали да прикрият произхода на 1 410 млн. евро, които са били придобити чрез измама във Франция и Белгия като Хърватия и Хонконг.Прокуратурата твърди, че Иванова реално се е разпореждала с банковите сметки.", "date": "2018.07.24", "title": "Бивша съдийка, обвинена за пране на пари, е обявена за издирване "}
{"url": "https://news.bg/economics/nad-2600-spirki-na-stolichniya-gradski-transport-chakat-kontsesioneri.html", "text": "Предстои отдаването на концесия на 2607 спирки на столичния градски транспорт, предаде \"24 часа\". Според условията срокът на концесията ще е 15 години. Спирките са разделени в 4 пакета, като един инвеститор има право да кандидатства за максимум два.Столичната община очаква да получава такса поне 200 000 евро годишно.Тази седмица по доклада ще се произнесат общинските съветници след транспортната и стопанска комисии.Кандидатите трябва да докажат оборот от поне 2,6 млн. евро за последните 3 години, а тези, които кандидатстват за 2 пакета - 3,9 млн. евро. Освен това те трябва да са изграждали преместваеми обекти или да са стопанисвали рекламни съоръжения или търговски обекти.Най-голяма тежест при оценка на офертите ще имат инвестиционното предложение и размерът на концесионното плащане - по 40%. Срокът за подмяна на съществуващите спирки с нови, който не може да е повече от 30 месеца, ще дава 20% от оценката на офертите.Изискването на общината е поне 1498 спирки в града да са с навеси. В момента те са 1100. По 400 ще има рекламни елементи, а по 300 - павилиони за продажба на вестници и дребни пакетирани стоки.Новите спирки трябва да се изградят според визията, подготвена от екипа на главния архитект Здравко Здравков. Има указания за вида на материалите, от които трябва да са изработени спирките - стъкло или ламарина в зависимост от това дали са в крайни или по-централни квартали.", "date": "2018.07.24", "title": "Над 2600 спирки на столичния градски транспорт чакат концесионери "}
