{"url": "https://news.bg/world/yahta-gorya-na-san-trope.html", "text": "Части от плажа на френския курорт Сен Тропе бяха затворени заради разлив на гориво от запалила се луксозна яхта.Пожарът избухнал при запалване на двигателя.Няма пострадали хора. Яхтата потънала за около три часа.", "date": "2017.07.18", "title": "Яхта горя на Сан Тропе"}
{"url": "https://news.bg/politics/ne-nyakoy-si-borshosh-e-problemat-na-darzhavata-otseche-tsatsarov.html", "text": "Сигналът за нарушения в Националния дворец на културата (НДК) е подаден в ДАНС от гражданин, бивш служител на НДК. Това разкри след заседанието на комисията главният прокурор Сотир Цацаров. НДК не е сценарий, убеден е главният прокурор.Сигналът е подаден на 7 февруари. На 20 февруари родното ФБР е подало първи данни до прокуратурата. На 21 февруари сигналът е подаден на специализираното антикорупционно звено. Затова е възложена допълнителна проверка на ДАНС. Образувано е и досъдебно производство по сигнала. Оля Груева ще бъде разпитана заради твърденията й в медиите, че е сигнализирала вицепремиера Томислав Дончев за случващото се в НДК, но той не е реагирал. Цацаров поясни, че не тя е гражданинът, сигнализирал ДАНС.Всички сключени договори от НДК ще бъдат проверени, стана ясно от думите на главния прокурор. Ако прокурорите преценят, ще разпитат и други лица. Възможно е бившият директор на НДК Мирослав Боршош да се сдобие с още обвинения по аферата НДК. Едва ли най-големият проблем на държавата е Мирослав Боршош, е мнението на Цацаров.Най-големият проблем се нарича Бяла, не някой си Боршош, смята главният прокурор. Той изрази съболезнованията си към близките на убитото в Бяла 18-годишен младеж.Припомняме, преди седмица в Бяла пред дискотека бе пребит от роми 18-годишен младеж, който почина след седмица в кома. 18-годишният Александър отказал да даде цигара на група цигани и за това бил пребит.", "date": "2017.07.18", "title": "Не някой си Боршош е проблемът на държавата, отсече Цацаров"}
{"url": "https://news.bg/regions/ministerstvo-na-otbranata-na-voyna-s-pomorie-za-voenniya-sanatorium.html", "text": "Министерство на Отбраната на война с кмета на Поморие за военен имот, твърди източник на News.bg. Двете институции се борят за имота на Военния санаториум край морския бряг.В сряда, 20 юли се очаква Общинският съвет на Поморие да отмени решение от 1931 г, с което благодарните местни жители даряват земя на министерството на отбраната за построяване на днешния Военен санаториум.С решение на Градския общински съвет на град Анхиало от 1931 г. /Протокол №46 от 10.11.1931 г./ са дарени на Министерството на отбраната 5 декара място за постройка \"Дом за почивна станция за инвалидите\", а с решение от 1 февруари 1932 г. допълнително са дарени още 2470 кв.м.С последващи заповеди на председателя на Бургаския окръжен народен съвет - заповед №403/01.03.1961 са придадени още 2240 кв.м и заповед №279/15.03.1971 са придадени допълнително 456.25 кв.м.Според източник на News.bg целта на кмета на Поморие е да сложи ръка на тази безценна земя на брега на Черно море, уж воден от защита на местни интереси. Според противниците на идеята, целта е да се присвои военния имот. Мотивацията на кмета, смятат те, е чисто лична. Единствената цел е имотът да бъде отнет от МО и предоставен на смесено търговско дружество между общината и частни лица, твърди източникът.Схемата е позната - имотът да влезе като апортна вноска в това дружество, след което неговият капитал да бъде вдигнат от частните лица и така те да сложат ръка върху имота, като лишат военноинвалидите от възможност за почивка по техния джоб и да направят огромен луксозен хотел на брега на морето.", "date": "2017.07.18", "title": "Министерство на отбраната на война с Поморие за Военния санаториум"}
{"url": "https://news.bg/crime/razbiha-kontrabandisti-na-tsigari-v-ihtiman.html", "text": "На 16 юли в Ихтиман е проведена спец операция за неутрализиране на организирана банда, която разпространявала нелегални цигари. Престъпната група е държала склад и е продавала цигари без бандерол.Полицията е задържала петима души на възраст между 29 г. и 47г. При претърсване на жилищата и колите им, униформените са намерили 11 мастърбокса с по 50 стека цигари във всеки.Открити са още значителна сума пари и тефтер, в които престъпниците водили \"счетоводството си\".В операцията са участвали служители на ГДБОП, колегите им от ТСБОП-София и полицаи от сектор \"Икономическа полиция\" при ОДМВР-София.На задържаните са повдигнати обвинения, а към момента са с мярка за неотклонение за 72 часа.", "date": "2017.07.18", "title": "Разбиха контрабандисти на цигари в Ихтиман"}
{"url": "https://news.bg/regions/ezhemesechni-dokladi-na-ekoravnovesie-iska-obshtinski-savetnik.html", "text": "Зоополицията да бъде подопечна на общинското предприятие \"Екоравновесие\". За това настоява общинският съветник от РБ Стефан Марков, който набляга на една от функциите на тази зоополиция - специализирано звено за борбата срещу тормоза над животните.\"Настоявам това звено да бъде подопечно на общинското предприятие \"Екоравновесие\" и на столичния зам.-кмет по екология\", каза Марков пред постоянната комисия по екология към Столичен общински съвет, съобщиха от Столична община.\"Крайно време е да има подобна структура в столицата, която не само да лови бездомни кучета, но да се грижи за животните, да разследва случаите с изоставени домашни любимци и насилието над животни\", коментира Марков.Според него полицията няма достатъчен капацитет, нито време, за да се занимава с тези проблеми. \"Виждаме бездомни кучета и котки на всяка улица. Клипове с изтезания върху животните са ежедневие. Това трябва да бъде прекратено\", категоричен е Марков.Той настоява да има ежемесечни доклади от общинското предприятие \"Екоравновесие\", чиято основна дейност е регулиране популацията на безстопанствените кучета на територията на Столична Община.\"Общинските съветници и гражданите трябва да знаят какви мерки се взимат, каква е ефективността и какви са проблемите, за целта трябва ежемесечно публично да бъдат представяни тези данни\", заяви Марков.", "date": "2017.07.18", "title": "Ежемесечни доклади на \"Екоравновесие\" иска общински съветник"}
{"url": "https://news.bg/euronews/evropa-tryabva-da-pomogne-na-regionite-si-da-sazdavat-stoynost.html", "text": "Европа трябва да осигури възможности за регионите си и да им помогне да създават стойност, за да се изправи пред предизвикателството на модернизирането на икономиката. Днес, 18 юли Евро комисията предлага нов набор от действия, с които има за цел да подпомогне допълнително европейските региони да инвестират в нишите, в които те са конкурентоспособни и да поощряват необходимите иновации, устойчивост и растеж.По-слабо развитите икономики в света получиха основно ползи от глобализацията, но докато ползите са за всички, то разходите често се понасят неравномерно. Това е подчертано в документа за размисъл на Комисията относно извличането на ползите от глобализацията.Заместник-председателят Юрки Катайнен, в чийто ресор са заетостта, икономическият растеж, инвестициите и конкурентоспособността, заяви: \"За да се възползваме от глобализацията, трябва да създадем благоприятна среда, в която да може да се материализира напредъкът в търговията и технологиите\"Той подчерта още, четратегиите за инвестиции и иновации, които се разработват и прилагат на местно равнище, са ключови в посрещането на това предизвикателство.Навлезли сме в \"глокалната\" епоха, по думите на председателя Юнкер, в която въздействието на глобалните предизвикателства се усеща първо на местно равнище. Нашите икономики са в процес на дълбоки промени и този процес е необратим. Но ние можем да помогнем на нашите региони да се сдобият с правилните инструменти за стабилен и траен растеж — интелигентната специализация се състои именно в това\", заяви Комисарят по въпросите на регионалната политика Корина Крецу. Комисията възнамерява да доразвие положителния си опит с два пилотни проекта - Индивидуална подкрепа, съобразена със специфичните предизвикателства в райони, изправени пред индустриален преход и Междурегионални партньорства за иновации, подпомагани със средства на ЕС.Допълнителни усилия ще бъдат положени и за държавите членки в премахването на останалите пречки за растежа и създаването на благоприятна среда за предприятията. Особено внимание ще бъде обърнато на качеството и открития достъп до публичните научни изследвания, сътрудничеството между предприятията и университетите и съгласуването на местните бази от умения с изискванията на пазара, с помощта на структурите за подкрепа на Комисията.", "date": "2017.07.18", "title": "Европа трябва да помогне на регионите си да създават стойност"}
{"url": "https://news.bg/regions/udalzhavat-remonta-na-stolichniya-bul-shipchenski-prohod.html", "text": "До 25 юли 2017г. се забранява влизането на пътни превозни средства по северното пътно платно на бул. \"Шипченски проход\" между ул. \"Иван Димитров-Куклата\" и бул. \"Асен Йорданов\".Движението ще става двупосочно по южното пътно платно на бул. \"Шипченски проход\" в посочения участък, съобщиха от Столична община.Причината е удължаване срока за временна организация на движението за рехабилитация на бул. \"Шипченски проход\" от ул.\"Иван Димитров - Куклата\" до бул.\"Асен Йорданов\".За същия период от време мотрисите от трамвайна линия № 20 в участъка на ремонта ще преминават двупосочно през маневрено трамвайно ухо \"Гео Милев\".В посока център, мотрисите от линия № 20 ще спират на разкритата трамвайна спирка в ухото с код 0596 \"Гео Милев\". Закрита е спирка с код 1155 \"СК ЦСКА\", която е в северното пътно платно на бул. \"Шипченски проход\", след кръстовището с бул. \"Асен Йорданов\" в посока ж.к. \"Гео Милев\" за автобусни линии 1,3, 5 и 6.", "date": "2017.07.18", "title": "Удължават ремонта на столичния бул. \"Шипченски проход\""}
{"url": "https://news.bg/crime/hvanaha-2-tona-nelegalno-gorivo-prednaznacheno-za-plavatelni-sadove.html", "text": "Близо 2 тона гориво без документи за произход беше задържано от служители към отдел \"Митническо разузнаване и разследване\" на Митница Русе. Контрабандната стока е хваната на 16 юли, неделя.Горивото е намерено в микробус, който бил с разградска регистрация. Той се движел в посока Варна и е спрян за проверка на изхода на град Цар Калоян.Горивото е намерено в два контейнера в товарното помещение на буса. Петролният продукт е бил маркиран със син маркер, което означава, че е бил предназначен за зареждане на плавателни съдове.От горивото са взети проби за анализ, а срещу водача на превозното средство ще бъде образувано административнонаказателно производство.", "date": "2017.07.18", "title": "Хванаха 2 тона нелегално гориво, предназначено за плавателни съдове"}
{"url": "https://news.bg/regions/dvizhenieto-po-am-trakiya-e-vazstanoveno.html", "text": "Възстановено в движението при км 239 на АМ \"Тракия\" в посока Бургас.По-рано днес, 18 юли бепе ограничено движението по АМ \"Тракия\" е ограничено в посока Бургас заради катастрофа. ПТП е станало на 239 км. в изпреварващата лента. Движението се осъществява в активната лента, а \"Пътна полиция\" регулира трфика. ", "date": "2017.07.18", "title": "Движението по АМ \"Тракия\" е възстановено "}
{"url": "https://news.bg/crime/tsum-geyt-e-stsenariy-piya-dve-vodki-i-se-snimam-v-youtube-sheguva-se-tsatsarov.html", "text": "\"Защо мислите, че ме интересува ?\" Така обвинител номер едно захапа соцлидерката по днешната ѝ позиция за ЦУМ гейт.\"Станалото с т.нар. ЦУМ гейт е един сценарий\", подчерта Сотир Цацаров. Той не защитавал Георги Гергов, но не смятал, че казуса с ЦУМ гейт е причината социалиста да изхвърчи от ръководството на столетницата.\"Не ме карайте да коментирам госпожа Нинова\", помоли той. Аферата била използвана от хора от енергетиката, на които действията на прокуратурата не били удобни. Част от тези хора били от БСП.\"Госпожа Нинова е достатъчно умна, за да не бъде изпълнител\", лаконично отговори Цацаров на въпроса дали червеният водач е ръководителят на сценария за ЦУМ гейт. Той не искал да пада на нивото на сценаристите на скандала.\"Най-вероятно ще изпия две водки и ще се снимам в Youtube\", пошегува се обвинител номер едно.Припомняме, че скандалът се разрази около среща на Сотир Цацаров с бизнесмените Сашо Дончев и Георги Гергов в ЦУМ. Случаят, станал известен като \"Цумгейт\", доведе до . По-късно шефът на ВКС Лозан Панов поиска , но държавният глава се дистанцира, казвайки, че крамолите във ВСС не са дневният ред.", "date": "2017.07.18", "title": "ЦУМ гейт е сценарий. Пия две водки и се снимам в Youtube, шегува се Цацаров"}
{"url": "https://news.bg/regions/nezakonni-obekti-v-tsentara-na-slanchev-bryag-otkri-vnezapna-proverka.html", "text": "Незаконни обекти са установени след внезапна проверка на министъра на туризма Николина Ангелкова и представители на туристическата администрация в \"Слънчев бряг\".Проверката била по крайбрежната и централната алея на курорта.Министърът на туризма се закани, че ще сезира всички компетентни институции, за да бъдат премахнати незаконните обекти по централната алея.Тя подчерта, че инспекциите ще продължат през целия летен сезон - както планови, така и внезапни и по сигнали на потребители.Министър Ангелкова припомни, че се обсъждат текстове за изменение и допълнение в Закона за туризма, с които ще се регламентира статутът на националните курорти и ще бъдат посочени изискванията към тях. Така на практика ще се реализира държавната политика за развитие на националните курорти като туристическа дестинация.Предвижда се специална наредба да посочва реда за управление и организация на туристическата дейност на територията на националните курорти. Това включва изграждането, поддържането и благоустрояването на туристическа инфраструктура, зелени площи, визията и рекламата, осигуряването на обществения ред, медицинското обслужване, организацията на движението, паркирането, нивото на шума и др, каза още министър Ангелкова.", "date": "2017.07.18", "title": "Незаконни обекти в центъра на Слънчев бряг, откри внезапна проверка"}
{"url": "https://news.bg/regions/v-stara-zagora-spirat-priema-na-dokumenti-za-sanirane.html", "text": "В Стара Загора спират приема на заявления за саниране, съобщиха от община Стара Загора.\"Преустановява се приемът на заявления за интерес и финансова помощ по Националната програма за енергийна ефективност на многофамилни жилищни сгради до приключване на изпълнението на сключените договори за целево финансиране\". Това пише регионалният министър Николай Нанков до кмета на Стара Загора Живко Тодоров.В него се уточнява, че с одобрения финансов ресурс по програмата ще се финансират допустимите дейности за 2 022 сгради. Толкова са вече сключените договори за целево финансиране.Към настоящия момент не е одобрен допълнителен ресурс по програмата, поради което от ведомството считат, че е необходимо да бъде преустановен приемът на заявления и прекратено приемането на документи на сдружения от общинската администрация.От общината уверяват, че след като приключи обновяването на сградите с подписани договори, ще бъде направен анализ на свободния финансов ресурс в границите на одобрените по програмата 2 млрд. лева и при възможност ще бъде подновен приемът на документи.", "date": "2017.07.18", "title": "В Стара Загора спират приема на документи за саниране"}
{"url": "https://news.bg/crime/deloto-za-atentata-na-letishte-sarafovo-mozhe-da-bade-gledano-i-v-izrael.html", "text": "Делото за атентата на летището в Сарафово, може да бъде гледано и в посолството на България в Израел. Това каза досегашният ръководител на Специализирания наказателен съд Георги Ушев пред БНР. Той уточни, че това е краен вариант за делото по атентата, от който днес се навършват пет години.Делото все още не е започнало по същество, въпреки че обвинителният акт срещу двамата задочни подсъдими - Мелиад Фара и Хасан ел Хадж Хасан беше внесен в Специализирания съд преди година. Причината са трудности с призоваването на пострадалите и наследниците на загиналите в атентата.\"Призоваването в чужда държава винаги създава проблем. Вие знаете в България призоваването на десетки лица колко проблеми създава. Не само заради адреси - с възможността те да се явят, защото някои от тях най-вероятно имат възможност да се явят на определена дата, а други нямат - те всички искат да упражнят правата си, искат изплащането на огромни разноски по пътуването им до България и така нататък\", каза Георги Ушев.При изслушването си той заяви, че в хода на делото е било направено искане за конституиране като ответник на ливанската организация \"Хизбула\", тъй като военното ѝ крило беше обвинено, че стои зад атентата в Сарафово. Съдът е отказал, каза по-късно Ушев.По-рано през деня Ушев беше избран за председател на Специализирания апелативен съд.", "date": "2017.07.18", "title": "Делото за атентата на летище Сарафово може да бъде гледано и в Израел"}
{"url": "https://news.bg/crime/iq-mi-e-nad-srednoto-a-zaplatata-pitat-politsaite.html", "text": "\"Искам заплата, а не подаяние\" и \"IQ ми е над средното. А заплатата?\" така полицаите отговориха на изказванията на вътрешния министър Валентин Радев.Стотици полицаи изпълниха градинката при църквата \"Св. Седмочисленици\", в чието съседство се намира и Министерство на вътрешните работи.Заместник-председателят на Синдикалната федерация на служителите в МВР Илия Кузманов заяви, че искането им е за минимално увеличение на заплатите с 15% от 1-ви юли тази година.\"Ние настояваме за повишение на основните заплати тази година. В никакъв случай нямаме намерение да чакаме обещана перспектива, още повече в такива неясни параметри като за заплати ще се говори през 2018-та, това значи ли, че ще бъдат увеличени 2019-та година?\", посочи Кузманов пред журналисти.Пред своите колеги, участници в протеста, Кузманов посочи, че повече от 9 години са толерантни към министерството и към държавата. \"В момента, ние вече не сме толерантни\", заяви Кузманов.По думите от декември 2008 г. синдикатите в полицията дават сигнали, че нещо в МВР не е наред. \"За тези девет години никой не взе присърце тези наши сигнали\", посочи Кузманов. Той изтъкна, че през последните 10 дена държавата най-накрая си е признала, че полицаите са я издържали, че са я спонсорирали с 30 млн. лв. за униформи.Кузманов продължи с аргументите и посочи, че не са само тези 30 млн. Сумата била 100 млн. лв. защото голяма част от техниката, с която работи МВР, е купувана с лични пари на полицаите. Той посочи, че исканото увеличение е изстрадано. Заместник-председателят на СФСМВР отбеляза, че днешната дата на протест не е случайна. \"Днес се навършват 81 години от създаването на Гражданска защита и малко повече от 2 години от нейното унищожаване\", коментира той.Преди две години е била унищожена професията \"спасител\" при поредната оптимизация на министерството. Така пожарникарите са били натоварени да извършват спасителни действия, вместо да гасят, изтъкна Кузманов. По думите му проблемите в . Той бе категоричен, че от 5-ти юли до днешна дата преговори с г-н Радев не са провеждани.\"Не отговаря на истината - твърдението на министъра, че всеки ден провежда разговори със синдикатите\", заяви Кузманов. Според него преговори няма, защото ще отнеме само две минути, за да бъде установено, че МВР няма аргумент, за да не увеличи заплатите на полицаите.Той бе категоричен, че МВР има резерв. \"Този резерв по наше предположение е повече 35 млн. лв. Този резерв не е изхарчен от служебното правителство. Този резерв в момента се харчи от сегашния кабинет\", каза Кузманов.СФМВР се заканват да изпратят нотариална покана за преговори с вътрешния министър. Кузманов посочи, че ще е смешно, ако се наложи съдът да определя датата на преговорите с ръководството на МВР. Нотариалната покана за преговори съдържа спорните въпроси за увеличаване на заплатите, за спешни изменения и допълнения на Закона за МВР и за подготвяне на нов Закон за МВР.", "date": "2017.07.18", "title": "\"IQ ми е над средното. А заплатата?\" питат полицаите"}
{"url": "https://news.bg/crime/vss-obrazuva-proizvodstva-sreshtu-8-sadii-sred-koito-i-petya-krancheva.html", "text": "Осем дисциплинарни производства срещу съдии по предложение на СГС Калоян Топалов, съобщиха от Висшия съдебен съвет (ВСС). Сред тях е и съдия Петя Крънчева от Софийския градския съд.Топалов иска уволнението ѝ, защото подменяла протоколи от съдебни заседания по 2-3 пъти без да обясни защо се налага това. Съдията присъединявала протоколите с месеци, дори с години закъснение, както и съзнателно лишавала страни от достъп до материали по дела. Съдия Крънчева е отлагала заседания заради здравословни проблеми, като невинаги представяла документ за това.Данните са установени през март 2017 г. при проверка в цялото Наказателно отделение на градския съд. Единствено за състава на Крънчева е открито системно забавяне на администрирането на наказателните производства, припомнят от \"Правен свят\".Това е третото дисциплинарно производство срещу Крънчева и четвърто предложение. По едно производство тя беше наказана, друго предложение беше отхвърлено. Преди седмици Топалов поиска съдия Крънчева да бъде понижена в длъжност заради забавени дела.Срещу магистратите от Софийския районен съд Любка Голакова, Александър Ангелов, Иванка Болгурова, Методи Шушков, Емилиян Лаков и Иванка Митева също бяха образувани дисциплинарни производства. Всички те са предложени за наказание за забавени дела.На днешното си заседание членовете на съвета наложиха наказание \"понижаване в ранг\" за една година на Елена Тодорова от Районния съд в Свиленград. ВСС прие, че тя не е извършила нарушение по втория пункт от предложението - уронване престижа на съдебната власт във връзка със забавени дела.На същото заседание бе решено, че ВСС изпрати по компетентност на състава от съдии от ВКС и САС жалба против избора на Олга Керелска за член на ВСС от квотата на съдиите.Съдебният състав е конституиран от трима съдии от Върховния касационен съд и двама съдии от Върховния административен съд. Поводът е постъпила жалба на бившия председател на СРС Методи Лалов, сега съдия в Софийския районен съд и кандидат за член на осмия състав на ВСС. Той оспорва решенията на Избирателната комисия за избор на членове на ВСС, избрана с решение на Общото събрание на съдиите, проведено на 10 юни 2017 г.Жалбата-петиция против избора на г-жа Керелска за член на ВСС от квотата на съдиите, обявен с решение на Общото събрание на съдиите, проведено на 18.06.2017 г. е подадена от гражданка, чийто родственик е страна по дело, решено на последна инстанция с участие на магистрата, уточняват от ВСС.", "date": "2017.07.18", "title": "ВСС образува производства срещу 8 съдии, сред които и Петя Крънчева"}
{"url": "https://news.bg/disasters/izprashtame-vertolet-v-cherna-gora-za-gasene-na-pozhari.html", "text": "Изпращаме вертолет за гасене на пожари от въздуха в Черна гора, съобщиха от правителствения пресцентър.Помощта е съгласувана между премиера Бойко Борисов, след проведени разговори с президента Румен Радев и с властите в Подгорица.Директорът на ГД \"Пожарна безопасност и защита на населението\" главен комисар Николай Николов е заявил готовност, че може да помогнем с 40 пожарникари и 7 пожарни автомобила.", "date": "2017.07.18", "title": "Изпращаме вертолет в Черна гора за гасене на пожари "}
{"url": "https://news.bg/energy/azerbaydzhan-prouchva-gazoprenosnata-ni-mrezha.html", "text": "Азербайджанската държавна петролна и газова компания СОКАР е готова да проучи техническите и търговски възможности на преносната система, оперирана от \"Булгартрансгаз\". Това стана възможно след подписания между \"Булгартрансгаз\" ЕАД и СОКАР меморандум за разбирателство, съобщиха от енергийното министерство.На церемонията присъстваха българският енергиен министър Теменужка Петкова, извънредния и пълномощен посланик на Република Азербайджан у нас г-жа Наргиз Гурбанова и г-н Мурат Хейдаров - изпълнителният директор на азербайджанската държавна петролна и газова компания СОКАР Болкан, дъщерна фирма на азербайджанската държавна нефтена компания СОКАРОсновна цел на документа е двете страни да проучат възможностите за допълнителни маршрути за доставка на природен газ, както и за пренос през България до други пазари от Югоизточна Европа.От СОКАР изразяват готовност да проучи техническите и търговски възможности на съществуващата преносна система, оперирана от \"Булгартрансгаз\" ЕАД, включително и бъдещото й разширение като например с изграждането на газоразпределителния център \"Балкан\". С него се дава възможност за транзитиране на допълнителни обеми природен газ от Южния газов коридор през територията на България до други европейски пазари.Тези допълнителни количества не включват съществуващите договорени обеми, предвидени да се доставят до България, съгласно споразумението между СОКАР и \"Булгаргаз\" ЕАД от септември 2013-та година, както и могат да бъдат алокирани в бъдеще и са обект на изпълнението на нови проекти за добив.\"Основен приоритет в сектор \"Енергетика\" за настоящето българско правителство е гарантиране на енергийната сигурност, както и диверсификацията на източниците и маршрутите за доставка на природен газ. За неговата реализация разчитаме в голяма степен на сътрудничеството ни с азербайджанската страна\", подчерта министър Петкова пред г-н Хейдаров.С реализацията на концепцията на правителството за изграждане на газоразпределителен център \"Балкан\" ще се осигури възможност за реално функциониращ пазар на природен газ в региона на Югоизточна Европа, допълни Петкова.Г-н Хейдаров, представител на СОКАР, заяви че страната ни е надежден партньор в енергийната сфера. \"България е един от ключовите участници в Южния газов коридор и надежден партньор в реализацията на алтернативни газови доставки до Европа от находището \"Шах Дениз\" в Азербайджан, както и от други потенциални находища, включително от трети страни производители\", подчерта г-н Хейдаров.", "date": "2017.07.18", "title": "Азербайджан проучва газопреносната ни мрежа"}
{"url": "https://news.bg/world/dizelgeyt-nastigna-daimler-izteglya-3-mln-avtomobila-v-evropa.html", "text": "Съветът на директорите на германския автомобилен производител Daimler е решил да разшири кампанията по изтеглянето на дизеловите автомобили от модела Mercedes-Benz.Акциятаще се отрази на 3 милиона автомобили.\"Дебатът за дизелови двигатели генерира несигурност, особено за нашите клиенти, ние решихме да се вземат допълнителни мерки, за да вдъхнем увереност на собствениците на автомобили с дизелови двигатели.\" каза председателят на управителния съвет на Daimler AG Дитер Цетше.Кампанията ще засегне всички дизелови двигатели със сертификат \"Евро-5\" и \"Евро-6\".Кампанията, насочена към намаляване на съдържанието на азотни окиси в отработените газове на автомобилите с дизелов двигател, ще се проведе в тясно сътрудничество с германскитерегулатори. За тези цели, Daimler възнамерява да задели приблизително €220 млн.От германския автомобилен гигант също обещават да се борят за чистотата на въздуха в градските райони чрез постепенно електрификацията на гамата. Докато в същото време, автомобилният производител не губи вяра в електроцентралите на тежките горива, като посочва, че те \"ще продължи да играе важна роля с оглед на тяхната по-висока ефективност в сравнение с бензинови двигатели.\"На 12 юли вестник Süddeutsche Zeitung съобщи, че Daimler в продължение на 8 години -от 2008 г. до 2016 г. - продавал в Европа и САЩ автомобили с недопустимо високи нива на вредни вещества в атмосферата. Пропускът се отнася за 1 млн. автомобили.Службите в Германия вече са обискирали офиси на Bosch и Daimler.", "date": "2017.07.18", "title": "Дизелгейт настигна Daimler. Изтегля 3 млн. автомобила в Европа"}
{"url": "https://news.bg/int-politics/moskva-mozhe-da-otmasti-na-sasht.html", "text": "Руският заместник-министър на външните работи Сергей Рябков обяви, че Москва си запазва правото да отмъсти за конфискацията на нейно дипломатическо имущество в САЩ, съобщава ТАСС.Москва предупреждава, че ако въпросът не бъде разрешен в близко бъдеще, Русия ще предприеме подходящи реципрочни действия срещу САЩ.\"Страните продължават да търсят решения на натрупаните проблеми, включително и онези, свързани с незаконната конфискация на руската собственост в САЩ от администрацията на Обама\", отбеляза Рябков след срещата си с помощник държавния секретар на САЩ Томас Шанън.Той предупреди, че ако Вашингтон не върне дипломатическата собственост обратно на Русия и ако САЩ продължат да създават трудности за руската дипломатическа мисия, Москва ще отговори с реципрочни мерки.В понеделник руският външен министър Сергей Лавров разкритикува остро американските действия във връзка с казуса, наричайки ги \"пладнешки грабеж\".Междувременно се появиха информации, че Вашингтон бил готов да върне имотите на Москва, ако Русия изпълни определени условия.", "date": "2017.07.18", "title": "Москва може да отмъсти на САЩ "}
{"url": "https://news.bg/int-politics/proruskite-separatisti-v-donbas-obyaviha-sazdavaneto-na-darzhavata-malorusiya.html", "text": "Проруските сепаратисти от самопровъзгласилите се Донецка и Луганска народна република (ДНР и ЛНР) в Източна Украйна, както и представители на редица украински региони обявиха, че създават държава с името Малорусия.В Донецк е бил прочетен \"Конституционен акт\" за образуването на новата държава, съобщава ТАСС.Малорусия е историческа област в Източна Европа, главно на територията на днешна Украйна, чиито граници са варирали през вековете. Най-известна е като Малоруска губерния в състава на Руската империя.Според \"Конституционния акт\" Малорусия се явявала правоприемник на Украйна, като причината да се даде ново име била, че названието Украйна се било дискредитирало. Формирането на нова федерална държава цели \"да спре гражданската война и да се избегнат нови жертви\".Според ТАСС наред с представители на ДНР и ЛНР създаването на нова държава е било подкрепено от представители на още 17 украински региона, както и на Киев.\"Конституционният акт\" предвижда столица на Малорусия да стане Донецк, а Киев да остане със статут на исторически и културен център.", "date": "2017.07.18", "title": "Проруските сепаратисти в Донбас обявиха създаването на държавата Малорусия"}
{"url": "https://news.bg/bulgaria/15-hil-iskat-obrazovatelna-reforma.html", "text": "Граждани се събраха пред храм-паметник Александър Невски с искания за мандатност на директорите на училищата и система за независим контрол.В протеста участваха 15 души, които са съмишленици на национална гражданска инициатива по Закона за пряко участие на гражданите в държавната власт и местното самоуправление.В момента тече национална подписка, като за 20 дни са се подписали над 15 000 души. Има голям интерес от желаещи да се подписват, обясни Веселин Николов, председател на Национален инициативен комитет за качествена, иновативна образователна система.Сред исканията на протестиращите са мандатност на директорите на училища и детски градини, създаване на система за независим контрол. Според участниците в протеста в момента образователните институции се самоконтролирали, което не било особено ефективно.\"Предлагаме и в детските градини и ясли да има адекватен брой персонал\", посочи още Николов. Според него периодът на раздяла на детето от родителя в детска възраст не трябва да е стресов и затова били необходими модели от други страни.", "date": "2017.07.18", "title": "15 хил. искат образователна реформа"}
{"url": "https://news.bg/bulgaria/za-vasil-levski-rodolyubieto-ne-e-trapeza-a-misiya.html", "text": "Свободата е път, който всеки от нас трябва да извърви. Да поеме отговорност за делата и думите си и да осъзнае, че от него зависи да обърне времето.От рождението на Апостола ни делят едва 180 години. Днес България е свободна република, но мнозина я напускат, а усещането за несправедливост е масово. Защото свободата е път, който всеки от нас трябва да извърви. Да поеме отговорност за делата и думите си и да осъзнае, че от него зависи да обърне времето. Това заяви днес президентът Румен Радев в Карлово на церемонията по повод 180 години от рождението на Апостола на свободата Васил Левски.В изказването си държавният глава подчерта, че историята крачи неумолимо, но понякога нейното безвремие трае векове и са нужни хора с кураж, които да я уловят за ръка и да я извадят от калта. \"Апостолът е от малцината призвани, които ускоряват хода на историята. Безправен, но непокорен, той ще извърви пътя до свободата преди другите и заради другите\", заяви президентът.Румен Радев припомни, че за 35 години Левски израства от абаджия, дякон, даскал, хъш и четник до стратег и държавник. Приживе е вече мит, а бесилото му ще се превърне в българското национално разпятие, предвестник на нашето възкресение. \"Още млад Дяконът зарязва утехата на религията, но не губи вярата. Загърбва служението, поема риска на революцията, но не забравя смирението. Тъкмо той, водачът, проповядва \"от сърце да обичаме, оногова, който ни покаже грешката\", каза държавният глава.По думите на президента, Левски мечтае дръзко, говори кратко, действа решително и с непобедимо търпение и постоянство. Презира лукавото пустословие. Сам пише, че \"интригата спира хода на народната работа\". Убеден е, че \"трябват дела, а не думи\", а за себе си смирено казва, че \"се е обещал на Отечеството си жертва за освобождението му, а не да бъде кой знае какъв\", припомни държавният глава.\"За Васил Левски родолюбието не е трапеза, а мисия. Тежко е да го констатираме, но днешната българска политика е печалното отрицание на онова кредо на Апостола. Оттам и бедите ни. Но Левски ни завещава и спасителния път, своя пример и думите: \"времето е в нас и ние сме във времето, то нас обръща, и ние него обръщаме\", подчерта още в изказването си Румен Радев.Президентът заяви също така, че момчето от Карлово, което заряза расото, дари народа си не с утеха, а със свобода и се превърна в човека, дръзнал да предизвика цяла империя, който загуби себе си, но спечели своя облог с Историята. Спечели го \"за цял народ\".На тържествената церемония в Карлово по случай годишнината от рождението на Васил Левски присъстваха вицепрезидентът Илияна Йотова, заместник министър-председателят Валери Симеонов, заместник-председателят на 44-то Народно събрание Валери Жаблянов, кметът на гр. Карлово Емил Кабаиванов, народни представители и хиляди граждани.", "date": "2017.07.18", "title": "За Васил Левски родолюбието не е трапеза, а мисия"}
{"url": "https://news.bg/bulgaria/voenniyat-ministar-letya-na-helikopter.html", "text": "Министърът на отбраната Красимир Каракачанов наблюдава от борда на хеликоптер от състава на Военноморските сили днес, 18 юли, действията на корабните съединения на учението \"БРИЗ 2017\".Той летя с хеликоптер \"Пантер\", който отново е във въздуха след възстановената подготовка на летателния състав с машината от петък, 14 юли. На борда на хеликоптера бяха още и началникът на отбраната генерал-лейтенант Андрей Боцев и командирът на ВМС контраадмирал Митко Петев.След полета министър Каракачанов беше запознат в Щаба за контрол на учението с отработени до момента епизоди и предстоящи за изпълнение съвместни тренировки на море по време на \"БРИЗ 2017\".Министърът на отбраната е във Варна, за да присъства на ВИП-деня на националното военноморско учение с международно участие \"БРИЗ 2017\", който ще се проведе утре, 19 юли, в акваторията на Варненския залив.", "date": "2017.07.18", "title": "Военният министър летя на хеликоптер"}
{"url": "https://news.bg/politics/naznachiha-milko-teofilov-za-zam-ministar-na-turizma.html", "text": "Със заповед на премиера Бойко Борисов Милко Теофилов е назначен на поста заместник-министър на туризма.Милко Теофилов е завършил индустриално инженерство и мениджмънт в Института за технологии Карлсруе в Германия.Новият зам.-министър на туризма има 7-годишен професионален опит в сферата на консултантските услуги. Ръководил е проекти в областта на разработването и реализирането на индустриални стратегии и дигиталната трансформация.", "date": "2017.07.18", "title": "Назначиха Милко Теофилов за зам.-министър на туризма"}
{"url": "https://news.bg/politics/kuneva-razbi-nyakolko-falshivi-novini-za-predsedatelstvoto-ni.html", "text": "Меглена Кунева \"разби няколко фалшиви новини\" относно предстоящото българско европредседателство. Тя посочи, че председателството не може да ни бъде отнето. Повече се говори за сгради, отколкото за това какво ще представлява българското председателство, констатира Кунева. Досегашният председател на Движение \"България на гражданите\" Меглена Кунева изрази мнението си по време на пресконференция на партията.\"17 от страните са представили своите възгледи за развитието на бъдещето на Европа. Представили са ги в своите страни, намерили са национален консенсус и са ги представили и в Брюксел. България, която след няколко месеца ще бъде председател, не е направила това вътре в страната и няма никаква заявка как ще го направи и дали ще го направи навън\", заяви Кунева.Според нея е добра идея да бъде направен сайт, чрез който общините ще могат да рекламират туризма си по време на председателството.Тя даде за пример Холандия и тяхното приложение към сайта им, насочващо какво се случва в страната по време на председателството им.Движение \"България на гражданите\" ще проведе национален форум на 30 септември. Тогава партията ще избере нов председател. Това стана ясно от думите на сегашния лидер Меглена Кунева.На националния им съвет, който се е провел през изминалия уикенд, са дискутирали основно местните избори. По думите на Кунева, смятат да се концентрират върху платформи в отделните градове, които да решават конкретни проблеми. Освен тази тема на съвета са обсъждали европредседателството, Закона за антикорупцията и санирането.Димитър Танев на свой ред коментира темата саниране. Той заяви, че програмата е станала: \"източник на злоупотреби и корупция\". Танев допълни, че в тази програмата има изключително много проблеми и погрешно изпълнение. \"2 млрд. лева са похарчени за санирането до момента. За 2 милиарда можеше да бъде изградена магистрала Хемус от край до край\", каза Танев.Той цитира и информация, според която от 40 санирани високи сгради само 4 са санирани с негорим материал. Няма реални данни за реализираната икономия, отсече Димитър Танев и  да спре националната програма.Зам.-председателят на Движение \"България на гражданите \" Димитър Делчев заяви, че през 2014 година и в края на миналото управление е отчел: \"отказ на ГЕРБ да се борят с корупцията\". По думите му в последните месеци виждаме панически страх от борбата с корупцията и даде за пример скандалът НДК. \"Примерът с НДК е много показателен как две лобита в ГЕРБ се борят на гърба на българското председателство да вземат едни комисионни\", сподели Делчев. Един от най-ясните знаци за липсата на борба с корупцията, според Димитър Делчев, са обществените поръчки. Той посочи, че в България на ден се възлагат по 60 обществени поръчки средно на цена 20 млн.лв. Той отчете, че няма никакво подобрение и призова да се приеме закона за борба с корупцията.Найден Зеленогорски обърна внимание на регионалната политика. \"На практика в Северна България се създават 26% от БВП, а в южна- 74%\", заяви Зеленогорски. Той призова още при разработването на бюджета за следващата година да бъдат заложени средства в държавния бюджет за по-бързо построяване на магистрала \"Хемус\".", "date": "2017.07.18", "title": "Кунева разби няколко фалшиви новини за председателството ни"}
{"url": "https://news.bg/bulgaria/otkriha-kiliyata-na-vasil-levski-v-maglizh.html", "text": "Килията на Васил Левски откриха кметът на Мъглиж Господин Господинов и старозагорският митрополит Киприян.Килията през 1869 г. става единственото скривалище на Левски в Розовата долина, в което е бил многократно, от нея има таен изход към Стара планина, припомни кметът Господин Господинов.Тук е сформиран един от осемте революционни комитета в Казанлъшко. Основна фигура в комитета е бил манастирският свещеник поп Харитон.Мъглижкият манастир е основан от цар Калоян след победата му над Балдуин, опожаряван е многократно, за последен път е съграден и осветен през 1834 г.", "date": "2017.07.18", "title": "Откриха килията на Васил Левски в Мъглиж"}
{"url": "https://news.bg/politics/borisov-zvanna-na-premiera-na-katar-hodataystva-za-razreshavaneto-na-krizata.html", "text": "Стабилността в региона на Персийския залив е от особено значение за България и региона на Балканите. В тази връзка приветстваме и подкрепяме разрешаването на възникналата криза с политически и дипломатически средства.Това е заявил министър-председателят Бойко Борисов в телефонен разговор с премиера на Катар Абдула бин Насър бин Халифа Ал Тани по повод създалата се остра дипломатическа криза в отношенията на Саудитска Арабия, ОАЕ, Бахрейн, Египет и др. арабски държави с Катар.Борисов е изразил желанието на България за мирно и бързо уреждане на възникналата кризисна ситуация в много важен за България близък регион.Министър-председателят е отбелязал категоричната си позиция против всяка форма на по-нататъшна ескалация на напрежението, както и срещу намесата на външни за региона фактори.Борисов е акцентирал също върху запазването на стабилността на Съвета за сътрудничество на арабските държави от Залива, което по думите му, е в интерес на целия регион.Министър-председателят посочи, че България цени своите приятелски отношения със страните от арабския свят и изтъкнал сътрудничеството с Катар. От началото на настоящия месец страната ни пое и местното председателство на ЕС в Доха.", "date": "2017.07.18", "title": "Борисов звънна на премиера на Катар, ходатайства за разрешаването на кризата  "}
{"url": "https://news.bg/society/jotova-mechtata-na-levski-se-sbadna-imame-darzhava-lipsva-ni-darzhavnost.html", "text": "\"\" Това заяви вицепрезидентът Илияна Йотова в реч, отправена към жителите на град Левски, където днес се отбелязва 180-та годишнина от рождението на Апостола на свободата.Според Йотова на този ден изпълняваме свята традиция - да заведем децата пред паметниците на Васил Левски и да обясним какво е да обичаш родината си, да се бориш за свободна и независима България.\"\", съобщи вицепрезидентът. Според Йотова 180 години след раждането на Апостола не може да мислим, че сме изпълнили националните цели и каузи.\"\", категорична беше Йотова. По думите ѝ бъдещето на България изисква да се разбере дали ще има по-добър живот за българите. Вицето попита реторично дали ще има работа и перспектива за младите хора и дали България ще спре изтичането на нацията. Според нея е от иключителна важност страната ни да се пребори с корупцията, \"\".По думите на Йотова днешната кауза на българите трябва да е \"да преодолеем нихилизма и недоверието у българите и да изградим съгласие въпреки различията\".\"\", заключи вицепрезидентът.", "date": "2017.07.18", "title": "Йотова: Мечтата на Левски се сбъдна - имаме държава. Липсва ни държавност"}
{"url": "https://news.bg/crime/prezidentat-dade-seta-na-konstitutsionniya-sad.html", "text": "Президентът Румен Радев сезира Конституционния съд за СЕТА, съобщиха от Администрацията на президента. Държавният глава иска задължително тълкуване на разпоредби от Конституцията по повод Всеобхватното икономическо и търговско споразумение между Канада и Европейския съюз и неговите държави членки (СЕТА).Като международен договор СЕТА е споразумение със смесен характер. То включва въпроси от изключителната компетентност на ЕС, от националната компетентност на държавите членки и от споделената компетентност между ЕС и държавите членки.Споразумението СЕТА засяга практически всички сфери на обществения живот, което налага гражданите и институциите да имат яснота за естеството на такива споразумения и мястото им в българския конституционен модел.Ратифицирането на такива споразумения, които предопределят развитието на държавата в дългосрочна перспектива, следва да става с максимален консенсус.Искането е за тълкуване на разпоредбите на Конституцията, свързани с условията за ратифицирането и действието на такива смесени международни договори, участието на Република България в ЕС и икономическото развитие на държавата.Тълкуването на тези разпоредби има важно значение за националната правна система и за участието на Република България в изграждането и развитието на ЕС.Становището на КС ще помогне България да се утвърди като предвидим партньор в международните отношения. Разкриването на точния смисъл на конституционните разпоредби ще има значение и в бъдеще при сключването на подобни споразумения, свързани с членството на страната ни в ЕС, са мотивите, с които държавният глава иска тълкуване от КС.", "date": "2017.07.18", "title": "Президентът даде СЕТА на Конституционния съд"}
{"url": "https://news.bg/int-politics/sasht-s-izpitanie-na-lazerno-orazhie-v-persiyskiya-zaliv.html", "text": "Военноморските сили на САЩ са провели изпитание на лазерно оръжие в Персийския залив, съобщава CNN.Уточнява се, че системата за лазерно оръжие (LaWS) е разположена на военнотранспортния кораб USS Ponce.\"То е по-точно от куршум. Това не е високоспециализирана система на въоръжение, както някои други, с които разполагаме, действащи само по отношение на въздушни контакти, или само срещу надводни цели или само по отношение на... наземни цели, в този случай това е разнопланово оръжие, то може да се използва срещу различни цели\", коментира капитанът на кораба Кристофър Уелс.LaWS е способно да поразява обекти \"със скоростта на светлината\" и е 50 хил. пъти по-бързо от междуконтиненталните балистични ракети.Отбелязва се, че като цел за изпитанието е бил използван безпилотен самолет, който паднал в морето, след като е бил поразен от лазерното оръжие. Според американските военни ударът бил невидим и безшумен.", "date": "2017.07.18", "title": "САЩ с изпитание на лазерно оръжие в Персийския залив"}
{"url": "https://news.bg/education/5-178-dushi-shte-darzhat-matura-po-bel-na-popravitelnata-sesiya-prez-avgust.html", "text": "5178 души са подали заявление за явяване на първия задължителен държавен зрелостен изпит по български език и литература на сесията през август-септември. В това число влизат хора, които не са успели да положат успешно изпитите си както през месец май, така и през минали години.Припомняме, вчера, 17 юли, изтече крайният срок за подаване на заявления за допускане до държавните зрелостни изпити за сесията август-септември.На втория задължителен държавен зрелостен изпит по избор заявления са подали 4826 души.През сесията август-септември  дисциплината \"Биология и здравно образование\" е най-желаният предмет за втори зрелостен изпит. За матура по биология заявления са подали 1957 души.За втора матура дисциплината \"География и икономика\" са избрали 1891 души, а изпит по философския цикъл са пожелали да държат 478 души. 304 са заявленията за изпита по английски език. Следват дисциплините \"История и цивилизация\" със 107 желаещи, математика - 53, руски език и физика и астрономия - с по 11 желаещи, а за немски език заявленията са 7. Най-слабо желаните за втора матура предмети са \"Химия и опазване на околната среда\" и \"Испански език\" - съответно с по 3 и 4 подадени заявления.За трета матура по желание за септемврийската сесия са кандидатствали само 11 души.Припомняме, зрелостният изпит в сесията август-септември по български език и литература ще се проведе на 28 август. Втората задължителна матура - на 29 август, а изпитите по желание ще са в периода от 30 август до 5 септември по график, който ще бъде обявен допълнително от Министерството на образованието и науката.", "date": "2017.07.18", "title": "5 178 души ще държат матура по БЕЛ на поправителната сесия през август "}
{"url": "https://news.bg/disasters/cherna-gora-gori-v-harvatiya-ovladyaha-polozhenieto.html", "text": "В Хърватия се разразиха през последните дни горски пожари в някои райони на област Далмация. Поради неблагоприятните климатични условия огънят се е разпространил, като в неделя срещу понеделник е причинил и материални щети в градовете Сринина и Тугар. Вчера пожарът е стигнал до източната част на град Сплит, потушен е бързо и няма данни за пострадали, съобщават от българското въшно министерство.По информация на хърватските власти към момента ситуацията е под контрол, като остава само едно огнище на пожара, което се намира в град Строжанац, в района на Сплит. Пожарът не е засегнал курортни селища в Хърватия. По информация на местните власти няма пострадали граждани вследствие на пожарите в страната.Няколко горски пожара са възникнали на територията на Черна гора през последните дни. Засегнати са райони в близост до столицата Подгорица, градовете Цетине и Даниловград, както и на няколко места по крайбрежието на страната - Котор и Тиват.По последна информация на местните власти, част от населението на залива Луштица и района от Грабовица до Бигово е била евакуирана.Черна Гора е поискала международна помощ за справяне със ситуацията с горските пожари чрез механизма на ЕС за гражданска защита.Българските дипломатически мисии в Загреб и Подгорица поддържат постоянен контакт с местните власти и следят за развитието на ситуацията около горските пожари, уверяват от въшното ни ведомство. Към този момент няма постъпила информация в дипломатическите мисии на Република България в Загреб и Подгорица за пострадали български граждани.Български граждани, които желаят да получат актуална информация за обстановката в засегнатите от стихиите райони или да подадат сигнал за техни близки, могат да го направят на телефоните на двете мисии.Телефони за връзка с посолството на Република България в Загреб:00 385 1 46 46 60900 385 1 46 46 63100 385 1 46 46 640Дежурен телефон на посолството: 00 385 984 69 808Телефони за връзка с посолството на Република България в Подгорица:00 382 20 655 009Дежурен телефон на посолството: 00 382 69 143 298", "date": "2017.07.18", "title": "Черна гора гори, в Хърватия овладяха положението"}
{"url": "https://news.bg/society/turoperatorski-mrezhi-mamyat-pod-litsenz.html", "text": "В разгара на туристическия сезон зачестяват измамите с туристически услуги. Туроператори подвеждат клиентите си с непредоставени услуги, с качеството и с цените на услугите. За подобен неприятен случай става въпрос и в този случай. за измамени туристи, които са платили за туристически ваучери, но насреща не са получили услуга. По телефона имаше разговор с \"управителя\" на \"Мадес Груп\" ЕООД, компанията лицензирана като туроператор и туристически агент. Към днешна дата, дружеството продължава да е лицензирано.Още със самото включване на \"управителя\", нещата изглеждат твърде съмнително. Той се представя като Манол Иванов, но според Търговският регистър и Министерството на туризма, управител на \"Мадес Груп\" ЕООД е Светлана Иванова Радичкова - Иванова. Тя е управител на дружеството от 3 август 2010 година, тоест от близо 7 години.\"Управителят\" Манол Иванов обясни пред bTV, че няма връзка с TravelBazar.bg, които реално са продали туристическите пакети, без да имат право, тъй като нямат лиценз за тази дейност. Според него, пакетите са били продадени без знанието на \"Мадес Груп\" ЕООД.Последното твърдение е доста странно, предвид факта, че адресът на \"Мадес Груп\" ЕООД и адресът в общите условия на \"Травел Базар.БГ\" ЕООД е идентичен. Макар \"Травел Базар.БГ\" да е регистрирано на друг адрес в кв. \"Дружба\".Тук може би историята щеше да приключи - едно дружество се опитва да се представя за друго и излъгва определен брой клиенти. Измама, в която губещи са както клиентите, така и туроператора, чието име е било използвано.Важно е да отбележим, че в България дейността на туроператора и на туристическата агенция подлежат на лицензиране. Но това е един от множеството лицензионни режими, при които държавата просто събира една такса, след което не упражнява никакъв контрол върху спазването на условията на лицензионния режим.Ако искате да разберете повече за даден туроператор, вероятно е добре да започнете с просто търсене в Google, а да завършите с 100-120 страници тема в bg-mamma.com.Търсенето за \"Мадес Груп\" ЕООД ни отвежда до сайт наречен \"Кошмарите в туризма\", където откриваме . В нея се говори за друго дружество, което към тогавашна дата е осъществявало туристически услуги, с име \"Бетц Травел\" ЕООД, и което няма лиценз за тази дейност. Звучи ли ви познато? По случайност то се намира на един от двата адреса на \"Мадес Груп\" ЕООД (ул. Неофит Рилски 33). Собственик и управител на \"Бетц Травел\" ЕООД е Елизабет Никова.Но да се върнем към настоящето и към \"Травел Базар.БГ\" ЕООД, което макар да е регистрирано на друг адрес, има за собственик и управител на дружеството е Йордана Никова. Дали има връзка между Елизабет Никова и Йордана Никова не е ясно. Ясно е обаче, че в , незнайно защо в темата за \"Бетц Травел\" изведнъж биват намесени \"Мадес Груп\", както и \"Травел Базар.БГ\".И тук идва резонният въпрос, какво правят Министерство на туризма и Комисията за защита на потребителите за последващ контрол на дружествата лицензирани като туроператори и туристически агенции? И ако нищо не се прави, защо е необходим този лицензионен режим?", "date": "2017.07.18", "title": "Туроператорски мрежи мамят под лиценз"}
{"url": "https://news.bg/crime/telefonnite-izmami-namalyavat-uveryava-mvr.html", "text": "Телефонните измами намаляват. Това увери главният секретар на МВР Младен Маринов пред Нова телевизия.Като причина за това той изтъкна, че все повече хора сигнализират, когато има телефонни измами. Съвместната работа на полицията и медиите също допринасяла за това.\"Телефонните измами не се извършват от един човек или от една група хора, а от широк кръг. Сигналите водят към Ветово. В последните месеци имаме две акции и разплетохме цялата мрежа\", похвали се Маринов.Относно информацията, че има полицейски чадър над \"ало\" измамниците, Маринов заяви, че тече проверка в Русе, но нямали категорични данни техни служители да покровителстват този вид престъпления.Относно побоя над 18-годишно момче в Бяла, което няколко дни по-късно почина, главният секретар на МВР заяви, че няма друг участник в побоя.\"Абсолютно всички факти и обстоятелства са изяснени. Всички свидетели са разпитани през съдия. Ударът е нанесен от лицето, което е задържано\", поясни Маринов.Той заяви, че желанието и стремежът им е дежурните части да бъдат сведени до минимум, а повече полицаи да работят на терен, както е например в Естония.", "date": "2017.07.18", "title": "Телефонните измами намаляват, уверява МВР"}
{"url": "https://news.bg/health/bolnitsite-v-lovech-stara-zagora-i-dupnitsa-v-nay-losho-sastoyanie.html", "text": "Болницата в Ловеч, Университетската болница в Стара Загора и болницата в Дупница са едни от най-задлъжнелите и намиращи се в лошо състояние болници. Това посочи пред bTV министърът на здравеопазването Николай Петров.\"Министерството не е в режим на спасяване\", обясни Петров. По думите му тези болници са общински и те са приоритет на съответния общински съвет. \"Министерството на здравеопазването подпомага както може и както е предвидено. Основно за една болница като тази в Дупница е ефективната работа и добрата организация\", допълни Петров.Според проф. Петров в страната има още такива болници. Много от тях са натрупали сериозни задължения и дългове. Само болницата в Дупница има дългове от над 1 млн. лв. Министърът посочи и че по този въпрос е провел среща с директорите на общинските болници.\"Чрез тези болници държавата изпълнява задълженията си към здравеопзването на обществото\", поясни Петров и допълни, че общинските болници се субсидират по методиката на здравното министерство. По думите му се обсъжда и стратегия за управление на лечебните заведения, която да бъде факт до края на тази година. Петров заяви и че работещите в тези болници нямат вина за състоянието им. Въпреки това всички служители са застрашени от евентуален фалит на заведенията.Относно предвидените промени за превенция на  Петров коментира, че случите на агресия срещу медиците са излезли от контрол. \"Започнахме да се излагаме като общество\", отсече министърът. Според него се излагаме, защото физическото насилие далеч не е отправено само към медиците, а и към учителите, между децата и подрастващите и други.В този контекст предвидените мерки за справяне с агресията срещу лекарите и спешните медици били наистина необходими. Въвеждането на звуков паник бутон в екипите на спешна помощ ще осъществява директна връзка с охранители или полиция. В градовете ще има районни прокурори, които също ще се занимават с това.По думите на Петров на вчерашната среща с главния прокурор Сотир Цацаров се е стигнало до извода, че има нужда от това районни прокурори да бъдат на разположение на болничните заведения с пряка връзка, за да може в случаите на насилие да се предприемат бързи действия и деянието да завърши с присъда. Въпреки предвидените мерки за справяне с проблема, Петров призова медиците да бъдат внимателни и дипломатични.Здравният министър коментира и  с напускането на . По думите му напоследък се наблюдава обратна тенденция - все повече млади медици решават да останат в България и да не напускат границите на страната ни. \"Младите лекари искат просто да го оставят намира, за да могат да си вършат работата. Има процес на забавяне на процеса на напускане. Дай Боже тази тенденция да се запази\", посочи Петров.В заключение той коментира и положението, което е заварил в здравното министерство след министрите Петър Москов и Илко Семерджиев. Според него бившият здравен министър \"Москов е свършил добри неща\". Относно инвестицията на близо 1 млн. лв. в системата за пръстов идентификатор Петров посочи, че Москов е вървял в посока повече контрол и превенция на злоупотребите и финансовите течове от болниците. \"За съжаление нямаше достатъчно време да отчете резултат. Ако имаше шанс да продължи още 6 месеца, щеше да има резултат.\"", "date": "2017.07.18", "title": "Болниците в Ловеч, Стара Загора и Дупница - в най-лошо състояние"}
{"url": "https://news.bg/health/iskat-ostavkata-na-shefkata-na-tsentara-za-asistirana-reproduktsiya.html", "text": "Оставката на директора на Центъра за асистирана репродукция д-р Мария Георгиева поискаха от пациентска организация \"Заедно с теб\", съобщи БНР.Да се създаде регистър на родилките, регистър на донорските яйцеклетки, както и да има публичен достъп за успеваемостта на клиниките искат от неправителствената организация.Мотивът за исканата оставка е докладът на Сметната палата от преди седмица, според който липсва ефективен контрол върху клиниките, работещи с центъра.В доклада е описано, че разходите за ин витро в Центъра за асистирана репродукция остават същите, въпреки увеличения брой процедури. Проверката на Сметната палата в Центъра е за периода от 01 януари 2014 г. до 30 юни 2016 година. Има сключени договори с болници, които не отговарят на регламентираните критерии за успеваемост.Председателят на пациентски организации \"Заедно с теб\" Пенка Георгиева смята, че прокуратурата трябва да влезе в Центъра за асистирана репродукция.Още една пациентска организация - Сдружение \"Диабет, преддиабет метаболитен синдром\", цитира анкета, направена сред 600 жени, подложени на ин витро процедури, според която инвитро клиниките не предоставят на пациентките цялата нужна медицинска документация.Според Пенка Георгиева началникът на Центъра по асистирана репродукция Мария Георгиева не работи по правилата, Самият Център не проверява как работят клиниките, смята Георгиева.Според представители на пациентските организации, цитираните 28 процента успеваемост на центровете у нас от доклада на Сметната палата не са точни. Според гражданските организации този процент е на половина по-нисък. Те го обясняват с това, че се броят децата, родени инвитро, а трябва да се броят забременелите жени. Обикновено забременелите инвитро жени раждат по две деца. Така че пациентските организации настояват да има регистър на родилките, регистър на донорските яйцеклетки, както и да има публичен достъп за успеваемостта на клиниките, които работят с Центъра за асистирана репродукция.", "date": "2017.07.18", "title": "Искат оставката на шефката на Центъра за асистирана репродукция"}
{"url": "https://news.bg/curious/lisitsi-nalaziha-stolichniya-kvartal-ovcha-kupel.html", "text": "Три лисици са видени в столичния квартал \"Овча Купел\". Животните били забелязани на метри от бул. \"Монтевидео\".Видео и снимки на трите животни се разпространяват из социалната мрежа Facebook.", "date": "2017.07.18", "title": "Лисици налазиха столичния квартал \"Овча Купел\""}
{"url": "https://news.bg/crime/sluzhbite-ni-nyamat-danni-za-77-te-balgari-vklyucheni-v-turskiya-cheren-spisak.html", "text": "Службите ни нямат данни за 77-те българи, попаднали в турския забранителен списък. \"Няма каквато и да е информация.\" Това обясни главният прокурор Сотир Цацаров относно списъкът на 77 българи, заподозрени за контакт и джихадисти.Припомняме, вчера, 17 юли, стана ясно, че турското външно министерство е обнародвало \"черен списък\", включващ 77 българи, подозирани за връзки с терористични организации. За \"черния списък\" става ясно от , посветен на борбата с групировката \"Ислямска държава\".\"ДАНС работи за разширяване на информацията\", обясни и председателят на ДАНС Димитър Георгиев. Нямаме данни български граждани да присъстват в зоната на конфликт в Близкия Изток, поясни той.\"Всеки отделен случай, който се появява, се проверява в пълен обем с оглед важността на темата\", обясни още Георгиев. Чрез МВР е поискана информация за този случай от южната ни съседка. В координация сме с всички институции, успокои председателят на ДАНС.", "date": "2017.07.18", "title": "Службите ни нямат данни за 77-те българи, включени в турския \"черен списък\""}
{"url": "https://news.bg/crime/prokuraturata-iska-dozhivoten-zatvor-za-ubietsa-na-18-godishniya-aleks-ot-byala.html", "text": "Убиецът на 18-годишния Алекс от Бяла ще бъде подведен по най-тежкото обвинение. Това заяви пред БНТ говорителят на главния прокурор Румяна Арнаудова.По думите на Арнаудова задържаният 32-годишен извършител ще бъде съден за умишлено убийство по хулигански подбуди, за което законът предвижда доживотно наказание \"лишаване от свобода\" без право на замяна.Припомняме, че 18-годишният младеж беше в кома от 8 юли. Той е . Инцидентът е станал, когато Александър и негови приятели се прибирали от дискотеката през нощта срещу събота. Били пресрещнати от група роми. Един от тях му поискал цигара и след като не получил, двете групи се сбили, при което младежът е ударен с бутилка по главата. По случая беше задържан , който ударил младежа и не позволил на останалите да му окажат първа помощ. Арнаудова коментира и идеята на Сотир Цацаров за усъвършенстване на споразумението между прокуратурата и Министерството на здравеопазването, което предвижда дежурни районни прокурори да бъдат ангажирани специално със случаите на агресия срещу лекарите.Арнаудова посочи, че ще се направи пряка връзка между екипите на спешна помощ и районните прокуратури. По този начин ще се запазват максимално повече доказателства, а агресорите ще бъдат моментално подвеждани под отговорност. Говорителят на Цацаров посочи и че виновните ще се съдят по бързата процедура в срок от 7 дни.Според Аранудова решението за доразвиване на споразумението между прокуратурата и Министерството на здравеопазването е било взето още през 2015 година.Въпреки че осъдените за нападения срещу медици не са много, Аранаудова отрече твърдението, че мнозина от агресорите пледират, че са невменяеми. Тя допълни, че в много случаи към момента на извършване на деянието виновните са под влиянието на упойващи вещества, което според закона се квалифицира като утежняващо вината обстоятелство.", "date": "2017.07.18", "title": "Прокуратурата иска доживотен затвор за убиеца на 18-годишния Алекс от Бяла "}
{"url": "https://news.bg/crime/granichar-prashta-nelegalno-sezonni-rabotnitsi-vav-frantsiya.html", "text": "Граничният полицай Ивайло Петров изпраща нелегално сезонни работници във Франция за плевене на лук и картофи. Заминалите съобщиха пред БиТиВи за лоши условия и събиране на 300 евро на човек за разходи, които всъщност не дължат.Петров поискал на работниците 300 евро на месец за спане, ток и вода. По-късно хората разбрали, че тези пари не са били искани от хазяина им за реални разходи и така отивали в джоба на Петров и братовчед му, който също работи във Франция.\"Когато отидохме условията бяха лоши - бяхме в хале с продукцията, нямаше баня, спяхме със зеленчуците и тракторите. 11 дни бяхме в този хамбар, после 10 дни в работни фургони\", описва положението Анита.Ивайло Петров е отказал да коментира, а братовчед му Йордан посочи, че хората са си тръгнали, защото не са работили. По думите му, той дори им е дал пари назаем - по 310 евро. \"Нито аз съм фирма, нито Ивайло е фирма. За да си посредник трябва да си фирма, какъв посредник? Аз работя тука при един французин, той ми казва че му трябват хора за работа, аз се обаждам на братовчед ми ако може да дойдат тука хора да изкарат пари за три месеца - добри пари, и хората идват да изкарат пари, това е цялата работа\", коментира той.Анита потвърждава за парите назаем, но били 100 евро, не 310. По думите ѝ, ако били получили възнагражденията си щяха да му възстановят парите.Потърпевшите посъветваха хората, които искат да заминат на сезонна работа, да проучват внимателно условията и да го правят само чрез легална и регистрирана фирма.", "date": "2017.07.18", "title": "Граничар праща нелегално сезонни работници във Франция"}
{"url": "https://news.bg/bulgaria/samolet-ot-chehiya-katsna-avariyno-na-letishteto-v-burgas-izleze-ot-pistata.html", "text": "Самолет кацна аварийно на летището в Бургас и излезе от пистата, съобщава БНР.Имало е 178 пътници, като сред тях и хората от екипажа няма пострадали, всички са евакуирани.По първоначални данни, чартърният полет на самолетната компания Travel Service е бил от чешкия град Бърно.Инцидентът не е сериозен, увериха от летището. Летище Бургас е затворено за полети, докато самолетът не бъде изтеглен на безопасно разстояние.Трафикът на летище Бургас ще бъде пренасочен към летище Варна.", "date": "2017.07.18", "title": "Самолет от Чехия кацна аварийно на летището в Бургас, излезе от пистата"}
{"url": "https://news.bg/crime/zadarzhaha-blizo-1-mln-lv-nedeklarirana-valuta-na-mp-kalotina.html", "text": "Митническите служители на Митнически пункт \"Калотина\" задържаха валута и злато на стойност близо 1 млн. лв.Валутата и златото са с левова стойност над 900 000 лева. Те са задържани при 4 отдели случая от последните няколко дни.На 14 юли, петък, на трасе \"входящи леки автомобили и автобуси\" пристигнала кола с немска регистрация, управлявана от турски гражданин. В автомобила пътували и съпругата и двете му деца. Мъжът заявил, че не превозва стоки, валута или валутни ценности, подлежащи на деклариране.При щателна митническа проверка обаче в купето на колата били открити общо 43 400 евро, предимно в едри банкноти. У самия водач митническите служители открити още 6 600 евро, с което общата сума на задържаната валута достигнала 50 000 евро.Недекларираната сума е задържана, а по случая е образувано досъдебно производство. По случая е сключено споразумение между подсъдимия и прокуратурата, което споразумение е одобрено от Районния съд в Сливница.Срещу водача е наложено наказание \"лишаване от свобода\" за срок от 5 месеца, което е отложено с 3 год. изпитателен срок.При други два случая митнически служители от Митнически пункт \"Калотина\" са иззели съответно 181 750 евро и 200 950 евро от двама пътници. И двамата били с двойно гражданство - турско и белгийско.На 10 юли, понеделник, при влизане в страната през Митнически пункт Калотина, двамата не декларирали пренасяната валута.По случая Районната прокуратура в Сливница е изготвила обвинителни актове и предстои съдът да определи дата на съдебни заседания по образуваните дела.На 6 юли, четвъртък, митничарите от \"Калотина\" заловили и друг мъж, австрийски гражданин, превозващ нерегламентирано ценности. Установено е, че при влизане от Сърбия в България мъжът не изпълнил задължението си за деклариране на изделия от благородни метали. В хода на митническата проверка у него били открити 29 предмета от жълто злато с общо тегло 964.83 гр., чиято стойност възлиза на 65 974.93 лв.Накитите са отнети в полза на държавата, а срещу австрийския гражданин Ю.С. e определено наказание от пет месеца \"лишаване от свобода\" с тригодишен изпитателен срок. Той се е признал за виновен и е сключил споразумение с Районна прокуратура- Сливница.", "date": "2017.07.18", "title": "Задържаха близо 1 млн. лв. недекларирана валута на МП \"Калотина\""}
{"url": "https://news.bg/tech/geostatsionarniyat-satelit-bulgariasat-1-raboti-normalno.html", "text": "Изведеният успешно на 23 юни първи български геостационарен комуникационен сателит продължава активната си подготовка за пускане в редовна експлоатация.Официално е потвърдено, че всички системи на сателита работят нормално.Успешното изстрелване стана повод за България да се говори в международните медии, като споменаването на държавата е в над 370 материала в авторитетни чуждестранни издания от цял свят. Планирано е BulgariaSat-1 да започне излъчване в началото на август. Сателитът ще осигурява директно до домовете телевизионни и комуникационни услуги на Балканите и в други европейски региони. Подходящ е за 4G LTE мрежа в 1800 MHz. Освен за телевизионни и комуникационни услуги, BulgariaSat-1 може да се използва при форсмажорни обстоятелства - аварии, в следствие на природни бедствия - земетресения, бури, наводнения, когато наземните мрежи не работят.", "date": "2017.07.18", "title": "Геостационарният сателит BulgariaSat-1 работи нормално"}
{"url": "https://news.bg/regions/varna-potava-v-boklutsi.html", "text": "Планини от боклуци и лоша миризма притесниха жителите на морската столица насред летния сезон. Вече пети ден боклуците в най-големия район във Варна се трупат и не се извозват, съобщи Нова телевизия.Община Варна вече е започнала проверка по случая, а на сметопочистващата фирма са съставени протоколи за нарушения.От фирмата посочват, че ситуацията е изпусната заради технически проблем с превозващите коли, но обещаха натрупаните боклуци бързо да се премахнат.", "date": "2017.07.18", "title": "Варна потъва в боклуци"}
{"url": "https://news.bg/crime/5-godini-ot-atentata-v-sarafovo.html", "text": "Днес се навършват 5 години от атентата на бургаското летище Сарафово, при който терорист се взриви до автобус с израелски туристи, при което загинаха петима израелци и българският шофьор на автобуса Мустафа Кьосов.Годишната ще бъде отбелязана с възпоменателна церемония пред издигнатия мемориал на летището. Тази вечер там ще бъдат поднесени венци и цветя, каза председателят на организацията на евреите \"Шалом\" в Бургас Сабетай Варсанов пред БНР.Година след внасянето на обвинителния акт в Специализирания наказателен делото \"Сарафово\" все още не е започнало по същество. Причините - незъзможността да бъдат призовани всички пострадали и наследниците на загиналите израелски граждани.В началото на юли, когато делото беше отложено за пореден път, връзка не беше установена само с трима от пострадалите израелски граждани. Те ще се търсят с посредничеството на Министерството на правосъдието и \"Евроджъст\".През тази година на процедурно буксуване единственият, който неизменно беше в съдебната зала, беше Ахмед Кьосов, баща на загиналия при атентата шофьор.Подсъдими по първото дело за тероризъм в България задочно са Мелиад Фара и Хасан Ал Хадж Хасан. Те са обвинени в помагачество на атентатора самоубиец и се издирват от \"Интерпол\".Пореден опит за старт на процеса ще бъде направен на 20 септември.", "date": "2017.07.18", "title": "5 години от атентата в Сарафово"}
{"url": "https://news.bg/politics/ataka-nay-antizapadnata-partiya-v-es.html", "text": "\"Атака\" е най-антизападната партия в Европейския съюз. Това показва проучване на Европейския съвет за външна политика. Пет български партии влизат в топ 30 на антиевропейските политически сили.Проучването разглежда европейските партии от гледна точка на идеологическата им близост до Кремъл и отношението им към основните елементи на западния политически ред.Весела Чернева, която е директор на българския офис на Европейския съвет по външна политика, уточни пред БНР, че са изследвани 252 партии в цяла Европа.\"Това са всички парламентарно представени партии към времето на изследването. Преди малко повече от година започна изследването, така че в нашия случай това означава предишното Народно събрание\", отбеляза Чернева.Изследването няма претенции за представителност, като е поискано мнението на национални изследователи, хора, които следят партийния живот в съответните страни, хора, които от своя страна са говорили с представители на различните партии и имат представа какви са техните позиции по няколко големи групи въпроси. Въпросите са за: подкрепа на ЕС, подкрепа за либерализма като европейска ценност (разделение на властите, възможност за публичен контрол), секуларизъм (разделение между църква и държава и приемането на това разделение), подкрепа за НАТО и Европейския съюз като център на европейския ред и сигурност, подкрепа за трансаантлантическите връзки, отношение към свободния пазар и глобализацията. Това е голяма част от базисната ориентация на ЕС.Има и 3 въпроса, които са пряко или косвено свързани с Русия - отношението на страната към Русия, отношение на страната към санкциите срещу Русия и има ли партията връзки с Русия. Има и въпрос, свързан с подкрепата в Украйна и реформите там, както и към бежанската криза и войната в Сирия.", "date": "2017.07.18", "title": "\"Атака\" - най-антизападната партия в ЕС"}
{"url": "https://news.bg/politics/v-turtsiya-uspokoyavali-i-konsolidirali-elektorata-s-cherniya-spisak-s-teroristi.html", "text": "Този доклад неслучайно се появява, защото това е един опит за контролирано изпускане на информация, която идва да покаже, че турската държава е заплашена от тероризъм, но тя се справя безпроблемно.Това коментира експертът по антитероризъм и депутат от БСП Славчо Велков в ефира на Нова телевизия по повод \"черния списък\" на Турция, в който попадат и 77 български граждани.Велков разясни, че докладът съдържа общо 54 хиляди души, които представляват заплаха за националната сигурност и такива, които турската страна твърди, че са депортирани от Турция. Най-малко в този списък са испанци и българи, а най-много са саудитци - над 7 400.Това е акт, който е насочен към успокояване и консолидиране на вътрешния електорат в Турция, твърди Велков.Той посочи още, че консулствата ни в Анкара, Бурса, Одрин и Истанбул не са запознати с нещо подобно, тъй като международното право предполага при наличието на такива данни веднага да бъдат информирани консулските служби.\"Известно време се тиражираше новината, че това са хора от ПКК. Сега вече чуваме нова версия\", сподели Велков.По думите му, независимо от демонстрираните топли отношения между България и Турция, тя има своя интерес и го преследва. Според него тези отношения не са толкова топли, при положение че се допускат такива провокации към България.\"От срещите, разговорите и докладите на агенции, шефовете на специални служби не са посочени никъде подобни признаци за заплаха за националната сигурност на Република България от страна на такива граждани\", заяви още Славчо Велков.Той допълни, че няма информация в службите ни за депортирани такива лица.Според Велков трябва да се изиска информация от нашите консулски и дипломатически представители и те да кажат кои са тези хора, които представляват заплаха, ако те са на територията на България и каква дейност извършват.", "date": "2017.07.18", "title": "В Турция успокоявали и консолидирали електората с \"черния списък\" с терористи"}
{"url": "https://news.bg/disasters/potop-v-istanbul.html", "text": "Проливни дъждове са парализирали най-големия турски град Истанбул. По някои от улиците в града се стичат реки.Наводнени са къщи, офиси, автомобили. Има наводнени и тунели на метрото, съобщават турските медии.От Службата за бедствия към местната община бяха предупредили, че има риск от наводнения и бури.За един час са се изсипали 50 л/кв. м дъжд, като предупреждението е за очаквани валежи до 100 л/кв. м.Валежите се очаква да продължат през целия ден, с по-голяма сила в обедните и следобедните часове.Поройни дъждове валят и в района на Бурса, Ялова и в черноморския регион и причиняват големи затруднения.", "date": "2017.07.18", "title": "Потоп в Истанбул"}
{"url": "https://news.bg/disasters/turistite-napuskat-gartsiya-zaradi-uragana.html", "text": "В Гърция продължава борбата с последиците от циклона, който удари страната вчера. Най-много поражения се наблюдават на полуостров Халкидики, където много от районите остават под вода.В Ситония също е обявено бедствено положение. По информация на официалните гръцки власти най-засегнати са областите на Никити, Мармара, Порто Куфо, Торони и Каламици.Според синоптиците циклонът се измества на изток и ще напусне територията на Гърция, съобщи БНР.Ураганът принуди много туристи да преустановят почивката си. Хората, избрали да прекарат почивните си дни на къмпинг са най-засегнати. Туристите, отседнали в хотели, също напускат. Тези, които са избрали да останат в южната ни съседка, трябва да изчакат няколко дни докато морската вода отново стане приятна за плаж след проливните дъждове.Пожарните екипи в страната продължават да вадят автомобили, потънали в кал. Като цяло щетите от пороя са големи, съобщават местните медии.Припомняме, циклонът засегна почти цяла Гърция. Най-тежко беше положението в северните части на страната. В някои райони водата е отнесла и пътната настилка, което прави стабилизирането още по-трудно.Към момента в генералното консулство на България в Солун няма постъпила информация за пострадали български граждани при проливните дъждове на гръцкия полуостров Халкидики.Генералното консулство на България в Солун следи развитието на ситуацията и поддържа постоянен контакт с местните власти. Към момента към мисията ни за съдействие са се обърнали двама наши сънародници, понесли материални щети и загубили документи вследствие на наводненията. Служители на консулството ще посетят засегнатите райони, за да окажат съдействие на засегнати български граждани на място.Български граждани, които желаят да получат актуална информация за обстановката в засегнатите райони или да подадат сигнал за техни близки, могат да го направят на телефоните на генералното консулство в Солун. Наши сънародници, които са понесли материални щети и/или са загубили документи за самоличност вследствие на проливните дъждове, също могат да се обърнат за съдействие към генералното ни консулство на следните телефони:", "date": "2017.07.18", "title": "Туристите напускат Гърция заради урагана"}
{"url": "https://news.bg/bulgaria/levski-vsichko-beztsenno-vazvisheno-i-veliko-za-vseki-balgarin.html", "text": "С тържествена церемония в столицата бе отбелязана 180-годишнината от рождението на Васил Левски. По повод празничния ден слово произнесоха председателят на Народното събрание Димитър Главчев и кметът на София Йорданка Фандъкова.Димитър Главчев се обърна към събралите се гости и граждани с думите \"За всеки от нас Левски е образът на всичко безценно, възвишено и велико. Нека си припомним пътят, който Апостолът ни посочи и да се запитаме в каква държава искаше той да живеем\". Главчев визира и заветът на Левски за \"свята и чиста република\".\"Държава с народно управление, държава на личната и народната свобода, държава, в която всички живеят под едни чисти и свети закони. Тази държава ни завеща Левски. Нека винаги помним посланието, което ни отправи чрез живота и делото си - да разчитаме на себе си, да бъдем единни и да имаме обща цел в името на България\", изтъкна Главчев и отбеляза, че съвременният ни свят ни подлага на драматични изпитания.\"Васил Левски завинаги е вграден в историческата памет на България. Неговото име е нашата съвест, нашето мерило за самите себе си, за бъдещето на нашата държава. Длъжни сме да помним, че всеки наш общ успех би бил негова сбъдната, съкровена мечта\", каза още председателят на парламента.Кметът Йорданка Фандъкова отбеляза в своята реч, че Левски е не само български герой, а и един от бащите на свободна Европа и визира завета му: \"Братство всекиму, без да гледаме на вяра и народност\". Тя припомни, че в мечтите си Левски вижда \"българите равни на другите европейски народи\".\"За да ги има строителите на съвременна България след Освобождението, бе нужно преди тях да се изправят Левски и героите революционери, които убеждаваха с делата си, че свободата не идва даром и от всеки от нас зависи в каква държава и как ще живеем\", посочи Фандъкова.На церемонията присъстваха още и омбудсманът Мая Манолова, заместник-министърът на вътрешните работи Красимир Ципов, народни представители - Антон Тодоров, Станислав Иванов, представители на патриотичните и родолюбиви организации, юношите от ФК \"Левски\".Прочетен бе и поздравителен адрес от министър-председателя Бойко Борисов. Цветя и венци бяха поднесени от името на институциите и от събралите се граждани.", "date": "2017.07.18", "title": "Левски - всичко безценно, възвишено и велико за всеки българин"}
{"url": "https://news.bg/regions/tsisternata-katastrofirala-po-patya-za-aytos-e-izgoryala-do-neuznavaemost.html", "text": "Цистерната, която катастрофира вчера на пътя Провадия - Айтос, е изгоряла до неузнаваемост.Припомняме, вчера, 17 юли, около 17 часа, цистерна се удари в микробус на пътя Провадия - Айтос, до разклона за село Комарево. Вследствие на удара цистерната се запали и изгора, затваряйки пътя в района.Установено е, че цистерната е превозвала керосин. Шофьорът на товарния автомобил е загубил контрол върху управлението на превозното средство и ударил с полуремаркето на цистерната насрещно движещ се микробус. Вследствие на удара цистерната излиза извън платното за движение, запалва се и изгаря напълно.Водачът на товарния автомобил е загинал. Неговата самоличност все още е в процес на установяване. Заради тежките поражения от пламъците неустановени са също марката, модела и регистрационния номер на цистерната.Вследствие на произшествието са пострадали и 38-годишния водач и 55-годишния му пътник, които се предвижвали в микробуса. Те са с различни контузии по тялото. На двамата е оказана медицинска помощ в болница \"Св. Анна\" във Варна и са освободени за домашно лечение. Няма опасност за живота им.По случая е образувано досъдебно производство.", "date": "2017.07.18", "title": "Цистерната, катастрофирала по пътя за Айтос, е изгоряла до неузнаваемост"}
{"url": "https://news.bg/health/poreditsa-ot-zloupotrebi-v-bolnitsata-v-dupnitsa.html", "text": "Бившият директор на болницата в Дупница Росен Тимчев е бил назначен на поста, след като представил фалшифицирана диплома. Това показва разследването на bTV.Росен Тимчев е бил познат на прокуратурата и с други измами и фалшификации. Той е фалшифицирал и други документи - например документ за платена гаранция. Тимчев е съден за хулиганство и срещу него има висящо досъдебно производство.Росен Тимчев става директор на болницата в Дупница през март 2016 година. След неговото напускане болницата остава със съмнителни договори и увеличени задължения.Фалшифицирането на дипломата на Тимчев е било установено през месец август миналата година след проверка от страна на Изпълнителната агенция \"Медицински одит\".Тимчев е осъждан за подбуждане към хулиганство, но е освободен от наказателна отговорност. Той се разминава само с глоба от 1 000 лв. Делото срещу него се води, защото той е сред участниците в \"кървавите боеве\" през месец януари 2009 година, когато се провеждаха протестите срещу Тройната коалиция пред сградата на Народното събрание.По информация от Районната прокуратура в Дупница срещу Тимчев има и висящо досъдебно производство за друго престъпление.Освен съмнителното назначаване на Тимчев за директор на болницата в Дупница, злоупотреби излизат наяве и в самите практики на здравното заведение.През 2016 година, когато именно Тимчев е директор на заведението, центърът за хемодиализа към дупнишката болница е бил закрит. След закриването на центъра Тимчев решил да направи бартер - дал два апарата за хемодиализа срещу ремонтирането на покрива на сградата на болницата. Документи обаче показват, че след сключването на договора ремонт на покрива не е правен.Фирмата, която сключва бартерния договор с Тимчев (\"Ауто Леон\"), от своя страна продава апаратите за хемодиализа на Троянската болница за сумата от 10 000 лева. Към момента на продажбата на апаратурата фирмата не е имало разрешително да тъгува с такъв вид стока.Междувременно болницата в Дупница продължава да затъва в дългове. Заведението остава и без ремонтиран покрив.По-рано днес министърът на здравеопазването проф. Николай Петров заяви, че болницата има дългове в размер на над 1 млн. лева. По думите на Петров разкритията около Тосен Тимчев са срамни.", "date": "2017.07.18", "title": "Поредица от злоупотреби в болницата в Дупница"}
{"url": "https://news.bg/politics/vazhno-ni-e-kakvo-misli-hans-ahmed-vaobshte-ne-ni-interesuva.html", "text": "Появата на \"черния списък\" с терористи в Турция, в който присъстват и български граждани, не е случайна. Това обяви бившият ни генерален консул в Одрин Георги Димов пред БиТиВи.На хората в списъка, които имат предполагаема връзка с терористичната групировка ДАЕШ (\"Ислямска държава\"), им е забранено да влизат на територията на Турция.\"Датата на оповестяването му можеше да бъде преди 1 месец, или след 1 месец, но е направено точно сега. Империята на страха продължава да действа\", смята Димов.По думите му, това съвпадение на публикуването на списъка с годишнината от осуетения опит за преврат в южната ни съседка иска да покаже, че Турция води борба с тероризма и \"да покаже на целия свят, че е героична държава\".\"Бих препоръчал на Анкара никога да не забравя, че България е територията, през която евентуално ѝ се отваря пътят към Европа\", допълни Димов.Той коментира, че \"за нас е много по-важно какво мисли Ханс, а Ахмед въобще не ни интересува\", перифразирайки фраза на турския президент Реджеп Тайип Ердоган.\"С Турция сме имали и трябва да имаме нормални отношения, но ние сме член на ЕС, защитаваме преди всичко европейските, западни ценности. Ако Турция наистина желае да влезе там, трябва да се съобразява с тези ценности\", категоричен е Димов.Той определи опитите у нас да бъдат организирани чествания на годишнината от опита за преврат като жалки и обидни.\"Ако Турция иска да чества нещо, има си мястото - дипломатическите представителства\", категоричен е той.На въпрос как изглежда Турция година по-късно, той отговори: \"Много мрачно. Империята на страха започва да се превръща и в империя на злото.\"", "date": "2017.07.18", "title": "\"Важно ни е какво мисли Ханс, Ахмед въобще не ни интересува\""}
{"url": "https://news.bg/crime/martvopiyan-turski-tiradzhiya-blaska-mps-ta-po-trakiya-buystva.html", "text": "Мъртвопиян шофьор на турски ТИР е ударил друг ТИР и автомобил на АМ \"Тракия\" по пътя от Ихтиман за София, съобщава БиТиВи.За щастие, няма сериозно пострадали.Турчинът е и буйствал, като при появата на телевизионния екип той се е опитал да се скрие под камиона си.На място е имало много полиция, тъй като не могли да го тестват с дрегер. Властите изчакват представител на турското посолство.", "date": "2017.07.18", "title": "Мъртвопиян турски тираджия блъска МПС-та по \"Тракия\", буйства"}
{"url": "https://news.bg/crime/zadarzhaha-golyamo-kolichestvo-zlatni-i-srebarni-nakiti-na-mp-lesovo.html", "text": "Митничарите на Митнически пункт \"Лесово\" заловиха 230 грама златни бижута и 118 грама сребърни накити, които са били пренасяни контрабандно.На 14 юли, петък, на трасето \"Входящи леки автомобили и автобуси\" на МП \"Лесово\" е пристигал лек автомобил с българска регистрация. В автомобила пътували трима български граждани- мъж и две жени.В зоната за митнически контрол тримата българи заявили, че не пренасят стоки, валута или валутни ценности, подлежащи на деклариране. Въпреки това служителите на ГД \"Гранична полиция\" подават искане за щателна проверка на превозното средство и пътниците.В хода на митническата проверка и личния преглед на двете жени се оказва, че в сутиена и дамската чанта на една от жените са открити 3 пакета съдържащи общо 34 бижутерски изделия от злато и сребро - гривни, пръстени, колиета. В дамската чанта на втората жена са откри още 2 пакета с 9 масивни бижутерски изделия от благородни метали.Задържаните бижута са недекларирани и са с общо тегло от 230 грама.Срещу двете български гражданки с инициали, които са с адресни регистрации в град Сливен, са съставени актове за установени административни нарушения по Закона за митниците и Валутния закон.Иззетите изделия от благородни метали подлежат на отнемане в полза на държавата.", "date": "2017.07.18", "title": "Задържаха голямо количество златни и сребърни накити на МП \"Лесово\""}
{"url": "https://news.bg/disasters/7-7-po-rihter-udari-alyaska.html", "text": "Мощен трус с магнитуд от 7,7 по Рихтер е бил регистриран в Аляска тази сутрин, предаде \"Ройтерс\". Той е бил регистриран в северния Тих океан, между Алеутските острови и руския полуостров Камчатка, съобщи Геофизическият институт на САЩ.Епицентърът на труса е бил на около 200 км от град Николское на остров Беринг край полуостров Камчатка, на дълбочина 10 км под морското равнище.Епицентърът е западно от най-западния и най-големия остров в групата на островите на островите Александрови острови. Няма данни за жертви, ранени и големи разрушения. Съобщава се за серия от вторични трусове, някои от които са били с магнитуд над 5 по Рихтер. Издадено е предупреждение за цунами. ", "date": "2017.07.18", "title": "7,7 по Рихтер удари Аляска "}
{"url": "https://news.bg/politics/pravitelstvoto-da-ne-tolerira-kreslivi-patrioticheski-izyavi-iskat-zelenite.html", "text": "В официално писмо Зелените се възмущават от изказванията на Ангел Джамбазки по повод конфликтите в Асеновград. Според тях той и сродните му политици носят пряка отговорност за думите си.\"Нещо, което не върви да се говори и в кръчмата не приляга на един народен представител, пък бил той и продавач на омраза\" - изтъкват от партията.По думите на Зелените сме свидетели на насърчаване на екстремистки изказвания и действия, които не само са в противоречие с изконни ценности на българския народ, но и \"скриват зад димна маска\" истинските проблеми. Според еко партията липсата на реформи в МВР и прокуратурата както и липсата на значим напредък в интеграцията са сред основните проблеми в България.Държавата трябва да осигури спокойствие и справедливост на всички свои граждани, изтъкват политиците.В писмото си Зелените настояват за справедливост и законови мерки срещу всички престъпници и нарушители включително и  \"бели якички,\" които ощетяват обществото без оглед на етнос и вероизповедание. Правителството да покаже капацитет за умело държавничество, вместо да толерира мълчаливо \"кресливи патриотарски изяви\". Кабинета да подготви ясен план за включващо образование и да даде ясна перспектива на всички български граждани, без значение на техните религия и етнос, искат още еколозите.Според политическата формация вярата в демокрацията е основана на взаимното признаване на индивидите като равни.Те призовават в деня на 180-годишнината от рождението на Васил Левски, правителството, да бъде на висотата на заветите на Апостола - \"...Българи, турци, евреи и пр. ще бъдат равноправни във всяко отношение: било във вяра, било в народност, било в гражданско отношение, било в каквото и да е било. Всички ще спадат под един общ закон...\"Според Зелените българия имама нужда от мир, законност, свобода и взаимно уважение, а не от налагане на омраза и раздор.", "date": "2017.07.18", "title": "Правителството да не толерира \"кресливи патриотически изяви\", искат Зелените"}
{"url": "https://news.bg/bulgaria/natiskat-golemite-predpriyatiya-v-ruse-da-investirat-v-ekologiya.html", "text": "Замърсяването на въздуха в Русе обсъдиха министърът на околната среда и водите Нено Димов и кметът на крайдунавския град Пламен Стоилов.Кметът на Русе обясни, че чистотата на въздуха е сред най-големите екологични проблеми в града, а населението е изключително чувствително относно замърсяването. Според Стоилов изпускането на миризми става периодично, но това предизвиква остра реакция на населението. Сред най-големите замърсители се сочи предприятието \"Монтюпе\" ЕООД - френска индустриална група за производството на алуминиеви изделия за автомобилната индустрия.Компанията трябва да отговори на екологичните изисквания, подчерта министър Димов. По информация от кмета предприятието има приблизително 100 млн. евро оборот годишно и дава работа на 100 човека.Димов и Стоилов изтъкнаха,че с такова темпо на работа, фирмата трябва да инвестира и в екология.Кметът на Русе запозна министър Димов с обособяването на четири индустриални зони в Русе. Целта е градът да си възвърне славата на индустриален център. Навлизането на инвеститори край Дунав се развива бурно, увери Стоилов. ", "date": "2017.07.18", "title": "Натискат големите предприятия в Русе да инвестират в екология"}
{"url": "https://news.bg/crime/proveryavat-rabotniya-rezhim-v-zavedeniya-v-malkite-naseleni-mesta.html", "text": "Главният секретар на МВР Младен Маринов разпореди да извършват проверки за спазването на работния режим в заведенията в малките населени места в цялата страна.Според заповедта на Маринов проверките на питейни и увеселителни заведения в малките населени места започват от днес.В хода на проверките полицейските служители ще следят главно за спазването на режима на работа на съответните заведения в съответствие с разпоредбите на местните общини. Акцент ще бъде и съблюдаването на инструкциите за продължителност на работа през петъчните и съботно-неделни дни.Припомняме, в края на месец юни  съвместно с органите на  и Агенция \"Митници\". Проверките ще обхванат всички населени места на Черно море, а не само големите градове и курорти. Проверките са главно за отчитането на обороти и издаване на касови бележки.Проверките ще обхващат хотели, ресторанти, барове, магазини, паркинги и други търговски обекти. Ще се проверяват и борси и тържища, снабдяващи търговските обекти със стока.Черноморските курорти ще са обект на обстойни проверки и от други контролни органи.  обяви, че през летния сезон ще се извършва засилен контрол върху търговските обекти и хотелите.", "date": "2017.07.18", "title": "Проверяват работния режим в заведения в малките населени места"}
{"url": "https://news.bg/society/nad-11-000-signali-za-detsa-v-risk-ot-nachaloto-na-godinata.html", "text": "424 щатни служители на дирекциите за социално подпомагане разглеждат над 11 000 сигнали за деца в риск. Сигналите са за 2017 и са в различни направления. Това стана ясно по време на кръгла маса на тема: \"Родителите-конфликтите-агресията и закрилата на децата\", организирана в сградата на парламента.Общият брой на сигналите за дете в риск, поради родителски конфликт за 2017 г. е 1026. От тях по 289 е отворена работа по случай с мярка за закрила в семейна среда и основно чрез насочване за ползване на социални услуги. Само 8 случая са с мярка за закрила: \"настаняване в семейството на близки и роднини\".От тези 1026 сигнала по 59 работата е приключена на ниво сигнал поради липса на риск. 678 са сигналите, по които не е отворен случай, но се наблюдават от органа за закрила на детето на местно ниво.По случаите на родителски конфликти и въвлечени в тях деца, въпреки активната работа на отделите за закрила на детето се разглеждат за повече от 5-6 години, заявиха участниците в конференцията.Общо 23 са издадените заповеди за насочване към социални услуги. За общо 22 случая е сигнализирана прокуратурата, по 26 случая е приложен Координационен механизъм за взаимодействие по случаи на деца, жертва на насилие или в риск от насилие.От ДАЗД констатират, че през изминалите години се наблюдава тревожна тенденция на запазване на един относително притеснителен брой на случаите на деца, израстващи в процес на раздяла или развод на родителите, при които децата се въвличат в спора и са лишени от възможността да осъществяват лични контакти и с двамата родители, което е основно право на децата.Практиката показва,че раздялата на родителите, особено когато има конфликт между тях, дава негативно отражение върху детската личност и психика. Работещите в сферата са обезпокоени от нарастващата агресия сред децата. Експерти от редица сфери виждат различни начини за справяне с агресията.Според бившия служебен спортен министър Даниела Дашева, начинът за справяне с агресията е спортът. Задължително спортът и физическите упражнения трябва да бъдат включени в ежедневието. Спортът, по думите на Дашева, може да се използва като инструмент в програми за преодоляване на агресивното поведение. Спортът срещу агресията се нуждае от изключително внимание и ресурси от страна на държавата и общините, както и от неправителствените организации, е мнението й.Наталия Стоянова и Майа Антова от БЧК виждат изход от проблема с детската агресия във водното спасяване. Това е спорт с приложен характер. Чрез този спорт младите се включват по един атрактивен начин в занимания, свързани с придобиването на знания, умения и компетенции относно различни техники за спасяване на човешкия живот. Освен това спортът водно спасяване е колективен спорт и участниците стават част от общност. Това е и една от стъпките за преодоляване на състоянието на отчуждение, което според психолозите е в основата на детската агресия.", "date": "2017.07.18", "title": "Над 11 000 сигнали за деца в риск от началото на годината"}
{"url": "https://news.bg/int-politics/sreshtata-s-ruskata-advokatka-e-bila-samo-za-osinovyavaniyata-tvardi-beliyat-dom.html", "text": "Така говорителят на Белия дом Шон Спайсър коментира срещата между Доналд Тръмп младши и Джаред Къшнър са потвърдили с руския адвокат Наталия Веселницкая в \"Тръмп тауър\" в Ню Йорк.Припомняме, че че тримата са обсъждали вече закрита програма, която е позволявала на американски граждани да осиновяват руски деца. Русия прекрати осиновяването в отговор на американските санкции, наложени срещу страната след смъртта през 2009 г. на хвърления в затвора адвокат Сергей Магнитски, който говори за корупционен скандал.Тръмп-младши разкри сам имейлите си и стана ясно, че не е информирал баща си за срещата, защото не я е считал за толкова важна. Самият американски президент Доналд Тръмп обаче написа в профила си в \"Туитър\", че повечето лидери биха отишли на такава среща, за да получат инфо за политическите си опоненти. Тогавашният шеф на предизборния щаб Пол Манафорт също е присъствал на срещата, става ясно от изявлението на Доналд Тръмп младши.Самата руска адвокатка отрича връзки с Кремъл, който бе обвинен, че се е намесил в последните президентски избори в САЩ в полза на Тръмп. Това бе първият брифинг на Спайсър от 3 седмици насам. Той отговори на въпроси на журналистите за демократите, Венецуела и други теми. ", "date": "2017.07.18", "title": "Срещата с руската адвокатка е била само за осиновяванията, твърди Белият дом "}
{"url": "https://news.bg/bulgaria/chestvame-180-ta-godishnina-ot-rozhdenieto-na-apostola-na-svobodata.html", "text": "Днес се навършват 180 години от рождението на Васил Левски. По този повод в цялата страна ще има тържествени церемонии и чествания.Васил Левски е един от идеолозите на българската национална революция е роден в подбалканското градче Карлово. Делото на живота му е създаването на Вътрешната революционна организация.Легендите и историческите данни разказват как той преминава през всяко българско селище, увлича най-будните българи след себе си и почти във всяко кътче създава революционен комитет.Защото е убеден, че \"Нашето дело зависи от нашите собствени усилия\". Проповядва идея за национално освобождение, но и за разбирателство с всички народи, за борбата срещу неправдите. Дълги години и по различни хитроумни начини той успява да се изплъзва на преследващите го турци. Ботев пише за невероятната му издръжливост и весел характер - \"Навън зима, камък се пука от студ, а той, Левски, пее\". Левски е заловен в Къкринското ханче до Ловеч. Съден е в София, като по пътя му дотам никой не прави опит да го спаси. Дори турските съдии са изненадани и възхитени от неговото поведение. Обесен на 19 февруари 1873 г.Сред другите му най-ярки мисли са \"Народната работа стои над всичко\", \"Играем с живота на 7 милиона българи - трябва зряло да се постъпва\", \"Времето е в нас и ние сме във времето\", \"Ако спечеля, печеля за цял народ - ако загубя, губя само мене си\".", "date": "2017.07.18", "title": "Честваме 180-та годишнина от рождението на Апостола на свободата "}
{"url": "https://news.bg/press/nebostargachi-mozhe-da-se-poyavyat-v-lyulin-i-do-tsentralna-gara-koridorite-v-speshnoto-i-lineykite-s-panikbutoni.html", "text": "Планове.\"Сега\":Небостъргачи може да се появят в \"Люлин\" и до Централна гараНебостъргачи ще може да се вдигат в три столични района - това обясни главният архитект на София Здравко Здравков по време на дискусия за бъдещото развитие на столицата, организирана от БСП.Той се обяви срещу хаотичното появяване на небостъргачи. Според него трябва да се регламентира къде може да има високи сгради в столицата.Ще има ограничения колко висока може да е една сграда, обясни главният архитект. Ще има обособени три зони за небостъргачи. Това са кв. \"Люлин\", централна жп гара и в района на гара Искър. Там ще може да се строят високи сгради над 75 метра. Такива сгради ще могат да се строят след разрешение от СОС.В други райони ще може да има сгради до 25 метра.Всички тези промени ще залегнат в нов закон за развитие на столицата, който ще бъде вкаран тази есен в парламента, смята главният архитект на София.  \"Черен списък\".\"Дума\":Турция подозира 77 българи за тероризъм 77 български граждани са включени в \"черния списък\" на турското вътрешно министерство заради подозрения във връзки с терористични организации, става ясно от доклад на МВР на южната ни съседка, посветен на борбата с групировката \"Ислямска държава\". От 2001 г. досега 21 българи пък са били арестувани и депортирани от южната ни съседка при опит да навлязат в зони на конфликт, основно в Сирия. Докладът е озаглавен \"Битката на Турция с ислямска държава\" и се намира на сайта на ведомството от 11 юли.Българският министър на вътрешните работи Валентин Радев нямаше информация по случая. Той заяви пред БТВ, че е изпратено запитване до Министерството на външните работи.По неговите думи в България не знаели колко хора са със забрана за влизане в Турция. Според министъра българските мюсюлмани нямали нищо общо с другите, \"които стигат до Сирия\". \"Ние нямаме хора, които да се радикализират\", заяви още Валентин Радев. Мерки. \"Монитор\":Коридорите в спешното и линейките с паникбутони Коридорите на спешните приемни отделения в болниците ще бъдат оборудвани с камери, с GPS-системи и възможност за гласова връзка с охранителна фирма или полицията, а всички мобилни екипи - с паникбутони. Това съобщи здравният министър проф. Николай Петров след работна среща на главния прокурор Сотир Цацаров с него, с вътрешния министър Валентин Радев и директорите на големите болници в София.\"Само тази година са регистрирани 52 случая на насилие над медицински екипи в страната, но това не е 100% от цялата реална действителност. Половината от тях са чиста физическа агресия\", допълни здравният министър. Цацаров съобщи, че през 2014 г. са били образувани 5 досъдебни производства за посегателства срещу медицински специалисти при и по повод изпълнение на тяхната служба, осъдени са 4 -ма - 1 ефективно, 1 условно, 1 на пробация и 1 на глоба. През 2015 г. са образувани 4 досъдебни производства, от които 1 е осъден на глоба. През 2016 г. са образувани 2 досъдебни производства, осъдени са 4-ма - 2-ма условно и на двама е наложена глоба.  Конкурс. \"Сега\":Кандидатите за БНТ са деветПриключи приемането на документите за участие в процедурата за избор на генерален директор на Българската национална телевизия. Девет души са подали документи в конкурса.По реда на приемане в СЕМ своите концепции са подали Стоил Рошкев, Теодор Ангелов, Сашо Йовков, Валерий Тодоров, Тома Иванов, Радослав Главчев, Иван Гарелов, Константин Каменаров и Емил Кошлуков.Съгласно процедурата отварянето на пликовете с документите се осъществява три дни след изтичане на срока за подаването им, а техническа комисия ще състави протокол за наличността и редовността на подадените документи. Протоколът ще бъде разгледан от СЕМ на 25 юли.До 8 август Съюзът за електронни медии (СЕМ) трябва да разгледа документите на кандидатите. Сред изискванията за кандидатите за генерален директор на БНТ са наличието на опит в електронни медии, както и най-малко петгодишен трудов стаж в телевизия, както и декларация за тригодишен опит на мениджърска позиция. Важно условие за представянето на кандидатите е представената от тях концепция за развитието на обществената телевизия.", "date": "2017.07.18", "title": "Небостъргачи може да се появят в \"Люлин\" и до Централна гара; Коридорите в спешното и линейките с паникбутони"}
{"url": "https://news.bg/world/dvama-raneni-pri-intsident-kray-bibliotekata-na-us-kongresa.html", "text": "Двама души са били ранени при инцидент край библиотеката на американския Конгрес във Вашингтон, предадоха световните информационни агенции. Кола се е врязала по-рано в полицейски патрул край сградата. Ранени са били полицай и извършителят, който е задържан. Състоянието на двамата пострадали не е тежко. Полицаят вече е освободен от болницата. За момента няма данни да става въпрос за терористичен акт. На шофьора са били повдигнати обвинения за нападение срещу полицай и безразсъдно шофиране. От библиотеката информират, че заради разследването на случилото се е наложило временно тя да бъде затворена. Нормалната й работа вече е възстановена, информира управата в профила в \"Туитър\".", "date": "2017.07.18", "title": "Двама ранени при инцидент край библиотеката на US Конгреса"}
{"url": "https://news.bg/politics/bsp-ne-iska-da-prodavame-zemyata-si-na-chuzhdentsi.html", "text": "БСП се обяви против отпадането на ограниченията за закупуване на земеделска земя. Това заяви на пресконференция в централата на партията лидерът на Левицата Корнелия Нинова.Според нея предложението не гарантира нито в чии ръце ще попадне тази земя, нито че тя ще бъде използвана за производство - каквото е предназначението й. Нинова счита, че трябва  си интерес. \"Българската земеделска земя е най-евтина в ЕС\", посочи червеният лидер.Нинова уточни, че въпреки че е най-евтина, тя ще получава и европейски субсидии на декар площ. Нинова даде и пример: \"Идва някой гражданин на друга държава, купува земеделска земя, не е задължен да произвежда върху нея, декларира я и получава субсидия за тази земя\". По този начин той ще получи изгода, но .По думите й, редица държави в ЕС имат своите ограничителни мерки и процедури за такова свободно закупуване на земеделска земя. От БСП предлагат на правителството да поиска отлагане на този въпрос.\"Утре ще поискам среща с председателите на другите парламентарни групи\", съобщи Нинова и допълни, че има възможности за действие. От Левицата предлагат правителството да поиска отлагане на този въпрос.\"Утре ще разговарям с другите лидери, всички евродепутати от всички парламентарни групи като българи да се обединят и заедно с колегите си евродепутати от други държави в ЕС, които имат резерви, имат ограничения заедно да потърсят разговора в Брюксел\", допълни още председателят на БСП.Ако не се стигне до такова съгласие и обсъждане в Брюксел,\"не е толкова страшно да влезем в съдебен спор\". Според експерти, с които Нинова е разговаряла, не е изключено да спечелим такова дело, ако имаме аргументите си в защита на националния интерес. \"Моля, не приемайте това като антиевропейска позиция\", призова Корнелия Нинова.Тя е поискала официално среща с президента Румен Радев. По думите й, иска да обсъди с него освен този въпрос, и парламентарни, законодателни инициативи, съдебната реформа и др. Срещата ще бъде до края на седмицата.БСП е против и предложението за отпадането на класа \"прослужено време\". Според Нинова това ще доведе до намаляване на доходите на хората. Мнението й обаче е, че трябва да се стимулират младите специалисти чрез бонуси. Нинова обяви, че другата седмица ще се срещнат и с двата синдиката - КНСБ и \"Подкрепа\".\"По тази тема е изключително важно какво мислят ГЕРБ, защото и по такава важна тема говорител стана Валери Симеонов\", коментира лидерът на опозицията и поиска да знае дали ГЕРБ споделят това предложение, ще го гласуват ли в зала или това е самоинициатива на Симеонов.Нинова е на мнение, че решението на Инспектората към ВСС за срещата Цацаров-Дончев-Гергов не променя нищо за Георги Гергов. Според решението няма нищо нередно в срещата между тримата.Корнелия Нинова посочи, че решението касае само главния прокурор и допълни, че Георги Гергов е бил на тази среща в качеството си на политическо лице и става въпрос за решение на политически орган, което няма нищо общо с това на ВСС.\"Г-н Гергов не е извършил престъпление, нито нарушение. Става въпрос, че партията по този начин беше въвлечена в един скандален случай, един спор, който ние неинформирани трябваше да понесем политическата отговорност, допълни Нинова.", "date": "2017.07.18", "title": "БСП не иска да продаваме земята си на чужденци "}
{"url": "https://news.bg/int-politics/arestuvaha-shefa-na-futbola-v-ispaniya.html", "text": "Президентът на Испанската футболна федерация и синът му са били арестувани като част от разследване за корупция, съобщават испанските медии.Анхел Мария Вияр е бил арестуван по подозрение в присвояване на средства.Вияр, който е бивш национален състезател на Испания, е президент на испанската футболна федерация от 1988 г. насам.Синът му Горка е бил сред редицата други хора, които също са били арестувани по време на няколко полицейски спецакции днес.От Върховния съд на Испания са коментирали пред \"Ройтерс\", че един от техните разследващи магистрати и прокурори за борба с корупцията ръководят разследването.Подозренията са за филшифициране на документи и присвояване на средства, като всичко това е свързано с организирането на международни футболни срещи.Засега Вияр и неговите адвокати не са коментирали казуса.", "date": "2017.07.18", "title": "Арестуваха шефа на футбола в Испания"}
{"url": "https://news.bg/int-politics/iran-se-nadyava-voynata-v-jemen-da-ne-vloshi-oshte-otnosheniyata-sas-sauditska-arabiya.html", "text": "Такава надежда изрази иранският външен министър Мохамед Джавад Зариф, цитиран от \"Ройтерс\". Както е известно, между двете държави има напрежение отдавна и те взаимно се обвиняват в поддържане на тероризма. Поклонението в свещения за мюсюлманите град Мека, завършило с хиляди стъпкани хора, бе повод за Техеран за нови критики към Рияд. Йемен е опустошен от гражданска война, глад и болести.  Войната взе повече от 10 000 жертви за малко повече от 2 години.Водената от Саудитска Арабия коалиция се сражава срещу бунтовниците в Йемен, които пък са подкрепяни от Иран.", "date": "2017.07.18", "title": "Иран се надява войната в Йемен да не влоши още отношенията със Саудитска Арабия "}
{"url": "https://news.bg/disasters/silen-trus-kray-bregovete-na-peru.html", "text": "Земетресение с магнитуд 6,4 по скалата на Рихтер край бреговете на Перу. Това съобщават от Европейския средиземноморски сеизмологичен център.Властите в Перу обявиха, че няма опасност от цунами.Трусът е бил на дълбочина 44 км и с епицентър на 194 км от Пукуио в Перу.Земетресението е усетено във втория по големина перуански град Арекипа и в северната част на Чили.", "date": "2017.07.18", "title": "Силен трус край бреговете на Перу"}
{"url": "https://news.bg/disasters/40-000-dushi-evakuirani-zaradi-pozhari-v-kanada.html", "text": "Около 40 000 души са били евакуирани в провинция Британска Колумбия, Канада заради бушуващи горски пожари, предаде \"Гардиън\".Властите там са поискали официално от правителството военна помощ за справяне с бедствието, което продължава да се разраства.Това е съобщил министърът на обществената сигурност Ралф Гудейл. Армията е изпратила техника за евакуацията. Пожарите обхващат стотици километри площ. Няма данни за загинали и ранени за момента. ", "date": "2017.07.18", "title": "40 000 души евакуирани заради пожари в Канада "}
{"url": "https://news.bg/crime/pochti-polovinata-sadebni-prisadi-u-nas-sa-uslovni.html", "text": "Почти половината съдебни присъди у нас са условни. Това показват данните на Националния статистически институт (НСИ).От близо 34 000 издадени присъди, повече от 16 000 са завършили с условно наказание.Присъдите по 12 000 дела са били ефективен затвор. Повече от половината от лишените от свобода обаче са получили до 6 месеца затвор.При така наречената битова престъпност от общо 44 554 регистрирани кражби и грабежи има постановени малко над 6000 присъди.Разкрити са 1/3 от престъпленията.90% от осъдените са мъже и едва 10% са жени. Близо половината от осъдените са на възраст от 18 до 29 години.", "date": "2017.07.18", "title": "Почти половината съдебни присъди у нас са условни"}
{"url": "https://news.bg/politics/karakachanov-e-siguren-v-uvelicheniya-byudzhet-za-otbrana.html", "text": "Ще достигнем 2% от БВП за отбрана, убеден е военният министър Красимир Каракачанов. Според него най-важно е да се направят разумните разчети, за да се похарчат парите на българския данъкоплатец правилно, така че да се увеличат способностите на въоръжените ни сили.Това заяви министърът на отбраната в отговор на журналистически въпрос по време на ВИП-деня на международното учение \"SHABLA 2017\".По време на открития ден на учението бяха показани бойни стрелби на българската военна авиация и зенитно-ракетните комплекси. Във военните игри участват България, САЩ, Република Сърбия и Украйна.В стрелбите се включиха всички системи за противовъздушна отбрана, които са на въоръжение в трите вида войски на българските Въоръжени сили. Те демонстрираха бойни способности по поразяване на цели при усложнена метеорологична обстановка на зенитен полигон \"Шабла\".Имаше пускове в направленията: \"земя-земя\", \"земя-въздух\", \"въздух-въздух\" и \"въздух-море\". Република Сърбия, Украйна и САЩ участваха в учението със зенитно-ракетни дивизиони и извършиха пускове \"земя-въздух\" със зенитно-ракетни комплекси С-300, \"Нева\", \"Куб\" и \"AVENGER\".Висока оценка за организацията, провеждането и резултатите от международното учение \"SHABLA 2017\" даде и президентът и върховен главнокомандващ на Въоръжените сили на Република България Румен Радев, който наблюдава бойните стрелби на формированията от четирите държави.На ВИП-деня на \"SHABLA 2017\" присъстваха още заместник-председателят на Народното събрание Явор Нотев, председателят на Комисията по отбрана в Народното събрание Константин Попов, началникът на отбраната генерал-лейтенант Андрей Боцев, заместник-командирът на Сухопътните войски на САЩ в Европа генерал-майор Тимъти МакГуайър, началникът на ГЩ на Украйна армейски генерал Виктор Муженко, командирът на ВВС на Украйна генерал-полковник Сергей Дроздов, посланиците на страните-участници в учението, висши офицери и представители на областната и общинската администрация в региона.", "date": "2017.07.18", "title": "Каракачанов е сигурен в увеличения бюджет за отбрана"}
{"url": "https://news.bg/disasters/stud-ubi-dvama-dushi-v-arzhentina.html", "text": "Студен фронт от Южния полюс обхвана Аржентина, като двама души са починали от студ, съобщава \"Асошиейтед прес\".Жертвите са 54-годишен бездомник в морския курортен град Мар дел Плата и 41-годишен мъж в провинция Санта Фе. И двамата са починали от хипотермия. Националната метеорологична служба уточни, че студеният фронт от Южния полюс е засегнал особено тежко централните и северните части на южноамериканската страна.Температурите в тези райони са паднали до минус 7 градуса по Целзий.Абсолютен рекорд от минус 25,4 градуса е регистриран в патагонския ски курорт Барилоче.Самолетни полети са били отложени или отменени в засегнатите от студа райони.", "date": "2017.07.18", "title": "Студ уби двама души в Аржентина"}
{"url": "https://news.bg/regions/zapochna-obnovyavaneto-na-stenata-na-yazovir-studena.html", "text": "Започна рехабилитацията на стената на язовир \"Студена\", област Перник.Целта на рехабилитацията на стената на язовира цели водният басейн да не се източва и той да продължава да снабдява Перник и региона с вода, без това да крие рискове.Фирмата изпълнител на ремонтните дейности направи демонстрация на иновативната технология, която ще се използва за работа в експлоатационни условия под вода. Такава техника се използва за първи път в България. Новата техника ще позволи снабдяването с вода да продължи и по време на ремонта.Предвидено е рехабилитацията да приключи в края на 2018 г.На старта на ремонтните дейности присъства и министърът на регионалното развитие и благоустройството Николай Нанков. Той сподели, че се очаква с рехабилитацията на язовирната стена експлоатационният срок ѝ да бъде удължен с около 50 години.По думите на Нанков обновяване на стената не е извършвана от изграждането на съоръжението преди 62 години.Рехабилитацията няма да наруши качествата на водата за питейно-битови нужди. Предстои да бъде обрушен бетонът от слабите места по стената. След това ще се положи и мембраната. Предвидено е и укрепването на на водовземната кула със стоманобетонен кожух. Ще се ремонтират също пречиствателната станция за питейни води и отвеждащите водопроводи от язовира.", "date": "2017.07.18", "title": "Започна обновяването на стената на язовир \"Студена\""}
