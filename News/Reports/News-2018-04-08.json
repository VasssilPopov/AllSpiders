{"url": "https://news.bg/world/makron-sklonen-da-udari-asad.html", "text": "Президентът на Франция Еманюел Макрон обмислял възможността да удари Сирия, спекулират френските медии.Според тях ударите срещу сирийския президент Башар Асад са в отговор на химическата атака срещу цивилни в столичното предградие Дума.Макрон очаквал окончателните данни за нападението в Дума, за да разпореди атаките срещу Сирия.Франция иска спешно заседание на Съвета за сигурност. Причината е поредната атака с химическо оръжие срещу цивилното население в Сирия, съобщава в. \"Фигаро\".Инициативата за свикване на Съвета за сигурност на ООН е на френския министър на външните работи Жан-Ив льо Дриан. Според него новините от световните агенции за химическа атака в град Дума са изключително обезпокояващи.Жан-Ив льо Дриан осъди категорично атаката и бомбардировките със забраненото химическо оръжие.", "date": "2018.04.08", "title": "Макрон склонен да удари Асад"}
{"url": "https://news.bg/world/chehite-otkriha-videozapis-ot-pokazen-protses-po-vreme-na-stalinizma.html", "text": "Чехите откриха видеозапис от показен процес по време на Сталинизма, пише \"Гардиън\".Кадрите показват как Рудолф Слански и други топ комунисти са станали жертва на брутална чистка.Осъждането на смърт на водещия чехословашки комунист е сред най-значимите показни процеси на XX век. Слански е екзекутиран по нареждане на Сталин.От десетилетия събитията около революционния трибунал, довел до екзекутирането на Слански, генерален секретар на Комунистическата партия на Чехословакия, и други 10 души, са забулени в мистерия.Но сега историците ще могат по-подробно да проучат процеса след появата на видеозапис и аудиозапис от процеса през 1952 г. Смята се, че записите покриват по-голямата част от продължилия 8 дни процес. Те са открити в метални и дървени кутии с милиони класифицирани документи на Комунистическата партия в Паненске-Бржежани до Прага.Чешките историци и архивисти са изгубили следите на записите, които са направени по нареждане на комунистическите власти за създаване на пропаганден филм, който в крайна сметка никога не е бил създаден.Материалът - съдържа 6 часа 35 mm черно-бял негативен филм и 80 часа аудио, сега се намира в Националния филмов архив на Чехия, който е поискал от правителството няколкостотин хиляди евро за реставриране.", "date": "2018.04.08", "title": "Чехите откриха видеозапис от показен процес по време на Сталинизма"}
{"url": "https://news.bg/world/papa-frantsisk-nishto-ne-mozhe-da-opravdae-himichesko-orazhie.html", "text": "Папа Франциск призова отговорните за химическата атака в Сирия да търсят преговори, съобщи \"Уошингтън поуст\". Папата завърши традиционната си неделна благословия, като заяви, че \"нищо не може да оправдае\" употребата на химическо оръжие срещу беззащитните и призова тези, които са отговорни за в Сирия да търсят преговори.Папата се позова на новината за десетки убити, включително деца и жени, в Сирия. Припомняме, подозренията са, че е използвано химическо оръжие и е обгазен градски бунтовнически лагер близо до сирийската столица.\"Няма добра или лоша война и нищо не може да оправдае такива инструменти, които нападат беззащитните хора и населението\", заяви папата. \"Да се молим отговорните политици и военни лидери да изберат друг път: този на преговорите, единственият, който може да донесе мир\", допълни той.Папата призова вярващите да продължат да търсят помирение или изповед.", "date": "2018.04.08", "title": "Папа Франциск: Нищо не може да оправдае химическо оръжие"}
{"url": "https://news.bg/world/poreden-protest-na-zheleznicharite-vav-frantsiya.html", "text": "Френските железопътни работници започнаха двудневна стачка във връзка с планове за реформиране на задлъжнялата държавна железница SNCF. Това е най-голямото изпитание за правителството на президента Еманюел Макрон, което иска да реформира икономиката, съобщава АФП.Нито една от двете страни не иска да отстъпи. Премиерът Едуар Филип предупреди, че правителството няма да се поддаде, въпреки че синдикатите се заканиха в продължение на три месеца да стачкуват., каза министър-председателят пред вестник \"Паризиен\".Прекъсванията на железопътните услуги са по-малко в сравнение с първите два дни на стачката преди няколко дни, макар че от SNCF предупредиха, че е възможно в понеделник да бъдат спрени повече влакове. Към момента един на пет високоскоростни влака се движи, както и един на пет регионални влака, докато в Парижки регион обслужват един на три влака.Около 20% от влаковете Eurostar до Великобритания се очаква да бъдат отменени в неделя и понеделник.Французите изглежда подкрепят правителството. Социологическо проучване на Ifop за вестник Journal du Dimanche показва, че 62% от анкетираните на 5 и 6 април подкрепят реформиране на SNCF. Това е 11% повече от сондажа на 30-31 март, когато 51 на сто подкрепиха провеждане на реформа.\"Разбирам решимостта на някои съюзи, но те трябва да разберат и моята\", изтъкна Филип.Проведените по-рано тази седмица два дни на преговори между правителството и синдикатите завършиха с провал. Профсъюзите обявиха, че стачката ще бъде удължена до 28 юни.Ще направим маратон, ако правителството ни принуди, предупреждават те.Правителството планира да не се гарантира работа до живот и ранно пенсиониране за новите служители, тъй като е необходимо намаляване на разходите на компанията, а също така SNCF да стане по-гъвкава. Държавната компания има дълг от 47 милиарда евро.Работниците се страхуват, че ако конкурентите поемат линии, които преди са били обслужвани от компанията, те могат да изгубят работата си и другите облаги.Но синдикатите се надяват да се възползват от растящата атмосфера на социално недоволство срещу реформите на Макрон, тъй като и други сектори протестират срещу правителството.", "date": "2018.04.08", "title": "Пореден протест на железничарите във Франция"}
{"url": "https://news.bg/world/evakuiraha-26-000-dushi-v-germanski-grad-zaradi-britanska-bomba-ot-vsv.html", "text": "Повече от 26 000 души са евакуирани от жилищата си тази сутрин, тъй като сапьори започнаха премахването на бомба от Втората световна война, която е с маса 1,8 тона, съобщава ДПА.Бомбата е открита в градина в западния германски град Падерборн, провинция Северен Рейн-Вестфалия.Сградите в радиус 1,5 километра са евакуирани, докато не бъде обезвредена британската бомба. Евакуирани са хората от две болници, няколко дома за възрастни хора, университет и част от историческата част на града.Пациенти от други две болници са преместени в други крила на здравните заведения.Повече от 1000 доброволци помогнаха на пожарникарите, полицията и службите при извънредни ситуации при евакуирането на жителите.Бомбата беше открита преди около 10 дни при строителна дейност в градина само на 80 сантиметра дълбочина, което означава, че може да нанесе сериозни разрушения, ако избухне.", "date": "2018.04.08", "title": "Евакуираха 26 000 души в германски град заради британска бомба от ВСВ"}
{"url": "https://news.bg/world/armiyata-sklyuchi-sdelka-s-buntovnitsite-za-posledniya-im-bastion-do-damask.html", "text": "Правителството на Сирия постигна споразумение с бунтовниците да напуснат град Дума, съобщава сирийската държавна медия, цитирана от световни агенции.Дума е последният град под контрола на бунтовниците в анклава Източна Гута до Дамаск.Също така е договорено да бъдат освободени всички затворници в Дума в замяна бунтовниците от \"Джаиш ал ислам\" ще се насочат към Северна Сирия.В споразумението е договорено всички бойци от \"Джаиш ал ислам\", която контролира Дума, безопасно да напуснат града в замяна освобождаването на всички затворници, взети в плен от организацията, информира САНА, позовавайки се на източник.Бойците ще се насочат към северния град Джараблус в рамките на 48 часа, добави източникът.Няма коментар от групата.САНА информира още, че десетки автобуса вече са навлезли в Дума за започване на евакуацията.Сделката е сключена ден след съобщенията за химическа атака в града, при която са загинали десетки хора. Дамаск и Москва отричат да стоят зад нападението.Междувременно Турция обяви, че има \"силни подозрения\", че зад химическата атака стои сирийската армия. ", "date": "2018.04.08", "title": "Армията сключи сделка с бунтовниците за последния им бастион до Дамаск"}
{"url": "https://news.bg/world/tramp-prognozira-targovska-sdelka-s-kitay.html", "text": "Президентът на САЩ Доналд Тръмп излезе с прогноза, че търговският спор между Вашингтон и Пекин ще бъде разрешен.\"\", написа той в \"Туитър\".По-рано тази седмица страховете от търговска война между двете сили достигнаха ново ниво, след като Тръмп инструктира кабинета си да обмисли налагане на нови мита върху китайски стоки за 100 милиарда долара в отговор на предполагаемата кражба на интелектуална собственост от страна на Пекин. Китай заплаши, че ще отговори.", "date": "2018.04.08", "title": "Тръмп прогнозира търговска сделка с Китай"}
{"url": "https://news.bg/world/tramp-rusiya-i-iran-podkrepyat-zhivotnoto-bashar-asad.html", "text": "Русия и Иран подкрепят \"животното\" Башар Асад. Така коментира държавният глава на САЩ Доналд Тръмп в \"Туитър\" информацията за извършена химическа атака в сирийския град Дума.Предполага се, че сирийските правителствени сили са извършили химическа атака в града - последният бастион на бунтовниците край Дамаск. Русия и Сирия отричат информацията.\"\", написа Тръмп в социалната мрежа.Той призова за незабавно допускане на медицинска помощ.\"\", поясни президентът, имайки предвид предупреждението на бившия президент, който се закани да удари Дамаск, ако използва химически оръжия, което така и не направи.По-рано един от съветниците на президента по вътрешна сигурност предупреди, че САЩ не изключват ракетна атака в отговор на информацията за химическа атака.Според последната информация на опозиционната Национална коалиция при химическата атака в Дума са загинали повече от 100 цивилни.По-рано беше съобщено за 70 загинали.", "date": "2018.04.08", "title": "Тръмп: Русия и Иран подкрепят \"животното\" Башар Асад"}
{"url": "https://news.bg/bulgaria/novo-srutvane-na-skali-i-darveta-po-patya-za-rilskiya-manastir.html", "text": "Ново срутване на скали и дървета по пътя за Рилския манастир над село Пастра, съобщава БНР.Движението става в едната лента в посока към светата обител. Участъкът обаче не се почиства, само е обезопасен.Ограничение на скоростта на това място, което е при завой, не е въведена. Няма екипи да почистват, защото се очакват нови срутвания, коментираха експерти пред радиото.Целият скат там е нестабилен. Със сигурност ще се наложи да се прави укрепване още през пролетта.Пътят Рила-Рилски манастир беше реновиран изцяло преди година. На много места са монтирани мрежи срещу падащи камъни. При обрушване на скатовете обаче някои скали поддават и се къртят, особено зимата и при обилни валежи. Тази пролет срутванията са почти ежедневие, според шофьори.Комисия е огледала най-уязвимите места по трасето. Очаква се Агенция \"Пътна инфраструктура\" да предвиди средства за аварийно укрепване.", "date": "2018.04.08", "title": "Ново срутване на скали и дървета по пътя за Рилския манастир "}
{"url": "https://news.bg/world/papa-frantsisk-privetstva-romite-a-liderat-na-liga-gi-prikani-da-kradat-po-malko.html", "text": "Противоречиви коментари във връзка с Международния ден на ромите. Папа Франциск приветства ромската общност, докато лидерът на \"Лига\" Матео Салвини призова циганите \"да крадат по-малко\", информира АФП.Салвини, който води коалиция, която събра най-много места след парламентарните избори, използва \"Туитър\", за да подчертае, че \"днес е Международният ден на ромите\".\"\", написа той в социалната мрежа.45-годишният Салвини се надява да оглави управлението на страната, въпреки че коалицията няма мнозинство след вота на 4 март.От своя страна папа Франциск каза пред поклонници на площад \"Свети Петър\", че надява Международният ден на ромите да помогне за по-голямо разбиране на културата на ромите чрез \"благосклонност да се опознаем\" и \"взаимно да се уважаваме\".\"\", подчерта папата.", "date": "2018.04.08", "title": "Папа Франциск приветства ромите, а лидерът на Лига ги прикани \"да крадат по-малко\""}
{"url": "https://news.bg/world/gartsiya-obvini-erdogan-che-se-stremi-kam-hegemoniya-v-regiona.html", "text": "Външният министър на Гърция Никос Коциас обвини турския президент Реджеп Ердоган и мечтите му за хегемония в региона за последното напрежение между двете държави, пише \"Катимерини\".В интервю за германското списание \"Шпигел\" Коциас заяви, че турският лидер е навлязъл във фаза на нервност, обвинявайки го в арогантност. Според министъра Ердоган си мисли, че може да прави в региона каквото си поиска. Гръцкият политик добави, че не съществува казус за промяна на границата с Турция, тъй като има върховенство на международното право и отбранителните възможности на Гърция.Турция, каза Коциас, се опитва да прехвърли вътрешната си нервност върху Гърция, която не трябва да се въвлича в играта на \"ястреб и гълъб\". Според него Ердоган е обсебен с енергийните претенции на Турция в източната част на Средиземно море, макар че са незаконни.Той каза още, че двата случая със задържаните турски и гръцки войници не са свързани.За разлика от твърдия език на гръцкия военен министър Панос Каменос, Коциас призова Гърция да остане хладнокръвна. По думите му поведението на Анкара се е променило от неуспешния опит за преврат срещу Ердоган през 2016 г.Проблемът с Турция, акцентира Коциас, е свързан с геостратегическите и геополитическите претенции на Анкара.", "date": "2018.04.08", "title": "Гърция обвини Ердоган, че се стреми към хегемония в региона"}
{"url": "https://news.bg/bulgaria/stotitsi-signali-za-dvamata-izbyagali-zatvornitsi-no-bez-konkretni-sledi.html", "text": "Полицията получила стотици сигнали, че избягалите затворници Владимир Пелов и Радослав Колев са забелязани на различни места в страната, но в крайна сметка нито едно от обажданията не е довело до конкретни следи, информира БНР.Радиото отбелязва, че последният по-конкретен случай е от вчера. В МВР е постъпило информация, че избягалите са засечени във вила близо до село Огоя, което се намира до Своге. На място са били изпратени сили на полицията, които са претърсили района, но двамата затворници не са открити.Пелов и Колев избягаха от Централния софийски затвор във вторник, след като стреляха по надзиратели и ги заплашиха с оръжие. Полицията все още се опитва да установи как двамата затворници са се сдобили с пистолет.Следствието по случая се води в СДВР, но в издирването на двамата мъже участват всички областни дирекции на МВР в страната, допълва радиото.", "date": "2018.04.08", "title": "Стотици сигнали за двамата избягали затворници, но без конкретни следи"}
{"url": "https://news.bg/world/predotvratiha-teroristichna-ataka-na-polumaratona-v-berlin.html", "text": "Германската полиция е предотвратила терористично нападение на днешния полумаратор в Берлин, пише вестник \"Велт\", цитиран от \"Ройтерс\".Властите са задържали четирима мъже. Единият от тях е планирал нападение с нож на маратона.Изданието отбелязва, че четиримата заподозрени са свързани с Анис Амри, бежанецът от Тунис, който открадна камион и се вряза в хора на коледен базар в Берлин през декември 2016 г. При атаката загинаха 11 души, а десетки пострадаха.Вестникът, който не се позовава на източници, допълва, че основният заподозрян е познат на Амри и той е планирал да убие участници на маратона, както и зрители. Заподозряният е бил въоръжен с два ножа, които са били изключително наточени за тази цел, пише \"Велт\".Вчера при подобно нападение с автомобил бяха убити двама души в град Мюнстер. Към момента властите смятат, че атаката е извършена от германски гражданин, който е действал сам и който няма връзки с ислямски екстремисти.", "date": "2018.04.08", "title": "Предотвратиха терористична атака на полумаратона в Берлин"}
{"url": "https://news.bg/world/izrael-strelya-s-tankove-po-palestintsi.html", "text": "Израелски танкове са открили огън по трима палестинци, които са пресекли оградата по границата на Израел с Газа, съобщи армията на еврейската държава, цитирана от местния вестник \"Аарец\".Палестински медии информираха, че израелски танкове са изстреляли седем снаряда към Ивицата Газа на около 8 километра южно от град Газа. Няма информация за пострадали хора.Говорител на въоръжените сили обясни, че трима души са пресекли оградата, но после са се върнали в Газа. Допълва се, че не е стреляно по израелските войници.Деветима палестинци бяха убити по време на демонстрации по границата в петък. Стотици други пострадаха при откритата от Израел стрелба. Общият брой на загиналите през последните две седмици е най-малко 29 души. Палестинците твърдят, че всички убити са цивилни, включително и един журналист.Представители от отбраната на Израел се опасяват от война на изтощение по границата на фона на опитите да се пресича оградата и да се нанася щети по израелската техника, използвана за изграждане на препятствие срещу тунели от Газа.", "date": "2018.04.08", "title": "Израел стреля с танкове по палестинци"}
{"url": "https://news.bg/world/izpolzvaniyat-sreshtu-skripal-novichok-bil-kato-bomba-sas-zakasnitel.html", "text": "Използваният химически агент новичок срещу Сергей и Юлия Скрипал е бил бомба със закъснител, тъй като е бил подготвен да започне да действа четири часа по-късно, за да може нападателите да напуснат Великобритания.Това пише вестник \"Мейл он съндей\", позовавайки се на източници от службите.Източниците са подчертали, че химикалът е бил така изготвен, че агентите да успеят да избягат. Според източниците руснаците са разработили по-малко отровен новичок, който може да влезе в човешкото тяло през кожата. Обикновено химическият агент е във формата на газ, който убива жертвите за минути.Вестникът пише, че новичокът е бил произведен във формата на бял гел без миризма, който е бил сложен на входната брава на жилището на Скрипал. Руските агенти следили Сергей Скрипал в продължение на няколко седмици и решили да извършат нападението в неделя, 4 март, за да избегнат инцидентно докосване на отровата от пощальони. Всяко докосване на дръжката на вратата от друг човек преди Скрипал е щяло да принуди агентите отново да поемат риск и да сложат повторно гел на бравата, пише \"Мейл он съндей\".Изданието пише още, че случайно лекарите, обучени да лекуват отравяне с химически оръжия, са били на работа в болницата в Солсбъри.По-рано тази седмица беше съобщено, че двамата отровени са в стабилно състояние и са контактни. Британските медии съобщават, че Сергей и Юлия Скрипал са разкрили информация пред полицията и службите, която може до доведе до установяване на виновниците.Двамата са били лекувани с атропин и други медикаменти, одобрени от учените в лабораторията \"Портън даун\".Припомняме, Сергей Скрипал и дъщеря му Юлия бяха отровени с химически агент новичок на 4 март в английския град Солсбъри. Великобритания обвинява Русия, която пък отрича. ", "date": "2018.04.08", "title": "Използваният срещу Скрипал новичок бил като бомба със закъснител "}
{"url": "https://news.bg/world/vmro-dpmne-vnasya-vot-na-nedoverie-sreshtu-pravitelstvoto-na-zaev.html", "text": "Председателят на основната опозиционна партия в Македония ВМРО-ДПМНЕ Християн Мицкоски заяви пред журналисти, че слагат край на парламентарния бойкот в сряда и ще внесат искане за гласуване на недоверие срещу управляващата партия на социалдемократите, водена от премиера Зоран Заев, съобщават местни медии.\"\", каза той.Най-вероятно предложението на опозицията няма да мине, тъй като няма необходимите най-малко 61 депутати в 120-местния парламент, за да бъде свалено правителството на Заев.През ноември 2017 г. ВМРО-ДПМНЕ спря да участва на парламентарните заседания, след като полицията арестува шестима депутати от партията, които са заподозрени, че са участвали в нападението в законодателния орган преди година. Петима депутати са сред 30 души, които са обвинявани в тероризъм и организиран опит за дестабилизиране на страната.В същото време Заев приветства решението на опозицията да се върне в парламента. Според него диалогът с опозицията се \"движи в добра посока\".Вотът на недоверие е легитимен ход, който не трябва да пречи на приоритетите на страната за еврочленство, поясни премиерът.Македония се надява Европейската комисия да отправи покана към страната за започване на преговори за еврочленство, след като публикува последния доклад за напредъка на 17 април.", "date": "2018.04.08", "title": "ВМРО-ДПМНЕ внася вот на недоверие срещу правителството на Заев"}
{"url": "https://news.bg/world/priklyuchi-glasuvaneto-na-parlamentarnite-izbori-v-ungariya.html", "text": "Приключиха парламентарните избори в Унгария. За първи път се гласува по сложна смесена избирателна система. Първите частични резултати се очакват около 22.00 часа българско време.Наблюдателите отчитат значителна избирателна активност. Първите прогнозни данни на социолозите показват, че дясната партия ФИДЕС на премиера Виктор Орбан ще спечели парламентарно мнозинство с преднина от 20 на сто и повече процента пред крайнодясната партия \"Йоббик\" и социалистите. Единствената неизвестна, според тях, е дали Орбан ще си възстанови квалифицираното мнозинство от две трети в 199-местния парламент.В момента \"Фидес\" разполагат с 144 места в 199-местния парламент.В изборите участват пет големи политически сили и движения, а също и малки партии, които за влизане в парламента трябва да преодолеят 5-процентова бариера. Със свои кандидати участват партиите от управляващата коалиция \"ФИДЕС - Унгарски граждански съюз\" и Християндемократическата народна партия, главният им опонент - Движението за по-добра Унгария (Йоббик), както и обединеният блок на Унгарската социалистическа партия и партията \"Диалог за Унгария\", Партията на Зелените - \"Политиката може да бъде различна\" и партията \"Демократична коалиция\".ЕС следи отблизо изборите в Унгария. Победа на Орбан би дала импулс за десните националистически сили в други страни от Централна Европа, особено в Полша и Австрия.Виктор Орбан, който стана известен в края на 80-те години на миналия ХХ век като млад либерал, който призоваваше съветските войски да се оттеглят от Унгария, се превърна в десен националист през годините.Той е бил министър председател между 1998 г. и 2002 г. и е бил в опозиция в продължение на осем години, докато неговата партия \"Фидес\" спечели мнозинство от две трети в парламента през 2010 г. и 2014 г.", "date": "2018.04.08", "title": "Приключи гласуването на парламентарните избори в Унгария"}
{"url": "https://news.bg/bulgaria/tragna-noshtniyat-transport-v-stolitsata.html", "text": "От7 април в столицата тръгна нощният транспорт. Припомняме, нощният транспорт в София ще се движи на интервал от 40 минути, от полунощ до 4 часа сутринта. Цената на билета ще е 2 лв. и ще важи за всичките линии през цялата нощ. Те ще се продават от контрольори в првозните средства. Нощните линии ще се обслужват от 14 климатизирани автобуса.Линиите са номерирани като N1, N2, N3 и N4, и ще се движат съответно по маршрути:", "date": "2018.04.08", "title": "Тръгна нощният транспорт в столицата "}
{"url": "https://news.bg/press/agentsiyata-po-hranite-otkri-1600-litra-gratsko-mlyako-s-vlosheno-kachestvo-peti-den-prodalzhava-izdirvaneto-na-dvamata-begaltsi-ot-tsentralniya-sofiyski-zatvor.html", "text": "Проверка.\"Сега\":Агенцията по храните откри 1600 литра гръцко мляко с влошено качествоПри извършване на внезапни проверки на терен съвместни екипи от Българската агенция за безопасността на храните, Министерството на земеделието, храните и горите и Националната агенция по приходите констатираха наличие на 1 600 литра сурово краве мляко с произход от гръцки ферми, което се продава на българския пазар. Това съобщават от агенцията по храните.Лабораторните анализи показаха, че съдържанието на общия брой микроорганизми в млякото е над пределно допустимите норми. В съответствие с изискванията на европейския регламент количествата са насочени за преработка в българско предприятие, където ще се произведат млечни продукти (сирене и кашкавал) с период на зреене най- малко 60 дни. Голямото издирване. \"24 Часа\":Пети ден продължава издирването на двамата бегълци от Централния софийски затворПети ден продължава издирването на двамата затворници, които избягаха от Централния софийски затвор след въоръжено нападение над надзирателите на 3 април. Под засилена охрана са границите, входовете и изходите на магистралите и всички основни пътища у нас, предаде \"Фокус\".Пътните патрули са инструктирани да следят за съмнителни автомобили. Двамата са обявени и за международно издирване. По случая работи специално създадена комисия, която трябва да установи как оръжията са внесени на територията на затвора, а резултатите от нейната работа, трябва да станат ясни на 12 април, веднага след празниците. Заради стачка. \"Монитор\":Отменени са полетите на \"Еър Франс\" между София и Париж Отменени са полетите от и до Париж, изпълнявани от авиокомпанията \"Еър Франс\". Това сочи справка на сайта на Летище \"София\".Причината е стачка на служителите на \"Еър Франс\", включително пилотите, екипажите и наземния персонал. Те настояват за 6% увеличение на заплатата и провеждат редица еднодневни стачки от февруари насам, информира \"Фокус\".Днес в 17.35 часа трябваше от София да излети полет AF1789 до Париж \"Шарл де Гол\". От френската столица у нас трябваше да кацне полет AF1788 в 16.45 часа. Измама. \"24 Часа\":ГДБОП: Знаем кой е изпращал фалшивите имейли от името на банки Вече е ясно кой стои зад фалшивите писма, идващи уж от наши банкови институции. Извършителите са група тунизийци и се издирват чрез \"Интерпол\", съобщиха за bTV от отдел \"Киберпрестъпност\" в ГДБОП.Подобни имейли получиха хиляди българи - писмата насочват към фалшива страница на банкова институция, така че получилите ги да въведат своите данни за достъп до банковите си сметки.Писма са изпращани от името на шест големи банки у нас.На част от фалшивите сайтове са сложени дори сертификати за сигурност, но в адресното поле личи, че страниците не са на финансовите институции.Засега не е ясно колко са се хванали на измамата.", "date": "2018.04.08", "title": "Агенцията по храните откри 1600 литра гръцко мляко с влошено качество; Пети ден продължава издирването на двамата бегълци от Централния софийски затвор"}
{"url": "https://news.bg/world/70-zaginali-pri-udari-v-siriya.html", "text": "Най-малко 70 души са загинали при удари в обсадения сирийски анклав Източна Гута за последните дни. По-рано бе съобщено за 30 жертви, след това броят бързо се покачи. Това са съобщили от базираната в Лондон Сирийска Обсерватория за човешки права, цитирани от Sky News. Съобщава се, че ударите са били извършени от сирийската армия. Те са били в отговор на обстрел на бунтовническа групировка. \"Джаиш ал Ислям\" се съгласи да се изтегли от анклава, но продължава с атаките. Руски медии съобщиха в началото на месеца, че повече от 150 000 души са напуснали Източна Гута с помощта на руския център за помирение в Сирия от въвеждането на хуманитарни паузи на 28 февруари.Евакуацията на цивилни и бойци бе предавана на живо по телевизиите. ", "date": "2018.04.08", "title": "70 загинали при удари в Сирия "}
{"url": "https://news.bg/world/zaginal-i-raneni-pri-pozhar-v-tramp-tauar-v-nyu-jork.html", "text": "Най-малко един човек е загинал, а четирима души са били ранени при пожар в \"Тръмп тауър\" в Ню Йорк. По-рано беше съобщено, един от пострадалите е в тежко състояние, съобщиха световните информационни агенции. Пожарникари са били изпратени да се борят със стихията. Огънят  тръгнал от 50-ия етаж на 58-етажната сграда. Кадрим с пожара се появиха в социалните мрежи. Американският президент Дойналд Тръмп коментира инцидента по познатия за него начин - със съобщение в \"Туитър\", в което благодари на огнеборците и отбеляза колко качествено е построена сградата. В началото на годината сградата отново горя. ", "date": "2018.04.08", "title": "Загинал и ранени при пожар в \"Тръмп тауър\" в Ню Йорк "}
{"url": "https://news.bg/world/izklyuchen-e-islyamski-terorizam-pri-napadenieto-v-myunster.html", "text": "Изключен е ислямски тероризъм при нападението в Мюнстер. Все още обаче се изявсняват мотивите за кървавия акт на насилие, както и дали извършителят е имал съучастници. Това твърдят източници от германското разузнаване, предадоха световните информационни агенции. На този етап се потвърждава версията, че нападателят е германец с психически проблеми, роден през 1969 година, каквито публикации се появиха в местната преса. Известно е, че е правил опити за самоубийство и е имал намерение да пробва отново. Имал е проблеми в работата си, а в миналото се е занимавал с наркотрафикПрипомняме, че вчера бус се вряза в тълпата в западния германски град. Загинаха най-малко трима души, а други 30 бяха ранени. Според различни версии, жертвите са 3 или четири. Нападателят се самоуби с огнестрелно оръжие. Отцепен бе районът на централна гара, като полицията предупреди живеещите там да стоят по домовете си. Взривно устройство не е било открито.Германският канцлер Ангела Меркел и френският президент Еманюел Макрон вече осъдиха атаката и изразиха съболезнования за жертвите. ", "date": "2018.04.08", "title": "Изключен е ислямски тероризъм при нападението в Мюнстер "}
{"url": "https://news.bg/weather/oblachno-vetrovito-i-dazhdovno.html", "text": "Днес отново се очаква предимно облачно и ветровито време. Това съобщават от НИМХ на БАН.По Черноморието е обявен жълт код за бурен вятър. Очаква се вълнение от 7-8 бала. Максимални температури между 20 и 25 градуса.Атмосферното налягане ще е по-ниско от средното за април.  Не се очаква съществена промяна през следващите дни. ", "date": "2018.04.08", "title": "Облачно, ветровито и дъждовно"}
{"url": "https://news.bg/regions/remonti-po-patishtata.html", "text": "Забранява се движението на моторни превозни средства, предназначени за превоз на товари с техническа допустима максимална са над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника, както следва:целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Това съобщават от АПИ. Забраната се отнася за всички периоди, в които е определен повече от един почивен или празничен ден.Ограниченията важат само за участъците от републиканската пътна мрежа, както следва:• Всички автомагистрали;• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-4 п. в. \"Коритна\"-Велико Търново-Шумен;• път I-5 Русе-Велико Търново;• път I-8 ГКПП \"Калотина\"-София;• път I-9 Варна-Бургас;• път II-18 Околовръстен път София;• път II-99 Бургас-Царево.Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим.СЪСТОЯНИЕ НА АВТОМАГИСТРАЛИТЕ:АМ \"Тракия\":Област София: Ограничено е движението по пътната връзка София - Костенец на пътен възел \"Мухово\" на АМ \"Тракия\" при км 46 в посока гр. Костенец и гр. Ихтиман поради ремонтни дейности.Обходни маршрути:/- за направлението София - Костенец през пътен възел \"Ихтиман\" при км 34+000.- за направленията Ихтиман - Пловдив и Костенец - Пловдив през пътен възел \"Церово\" при км 69+167. Движението по АМ \"Тракия\" в посоките София - Бургас и обратно е без ограничения. През пътния възел може да се минава идвайки от Бургас в посока гр. Костенец и гр. Ихтиман. Срок до 30.04.2018 г.;Област Пазарджик: от км 96+000 до км 97+000 посока Бургас, движение в една лента поради аварийно запълване на появили се деформации на пътната настилка с топла асфалтова смес. Срок до 10.04.2018 г.;Област Пловдив: Временно движението по АМ \"Тракия\" от км 134 до км 157 в участъка от Пловдив до Стара Загора се извършва с максимална скорост до 90 км/ч и повишено внимание поради извършване на краткотрайни ремонтни дейности.АМ \"Хемус\": няма ограничения.АМ \"Струма\": няма ограничения.АМ \"Марица\": няма ограничения.АМ \"Черно море\": няма ограничения.АМ \"Люлин\":Област София: Движението по АМ \"Люлин\" в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\", където движението на всички МПС се осъществява двупосочно в платното посока София - Перник.Алтернативни маршрути:- за автомобили до 12 тона по път I-1 от пътен възел Драгичево - Владая - София и обратно.- само за леки автомобили по път 1801 Перник - Мало Бучино - Суходол и обратно. Срок до 30.06.2018 г.;Движението по АМ \"Люлин\" в тунел \"Мало Бучино\" посока София се осъществява в една лента поради активизирало се свлачище в аварийната лента след тунела. Ограничена е активната лента, като движението се извършва в изпреварващата лента. Срок до 30.06.2018 г.;Реверсивно движение по АМ \"Люлин\" между тунел \"Мало Бучино\" и тунел \"Люлин\" от км 9+350 до км 10+875 в дясното платно /посока Перник/. Обособяват се две ленти за движение в посока София и една лента в посока Перник. Скоростта на движение се ограничава на 50 км/ч.ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ:1. Проходи:- \"Върбишки\" - затворен за всички МПС. Срок: целогодишно;- \"Златишки\" - затворен за всички МПС. Срок: целогодишно;- \"Айтоски\" - отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Превала\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Троянски\" - отворен за всички МПС;- \"Вратник\" - забранен за МПС над 10 т. Срок: целогодишно;- \"Дюлински\" - забранен за МПС над 3,5 т. Срок: целогодишно;- \"Пампорово\" - забранен за МПС над 3,5 т. Срок: целогодишно;- \"Петрохан\" - забранен за МПС над 12 т;- \"Твърдишки\" - забранен за МПС над 10 т. Срок: целогодишно;- \"Шипка\" - забранено е движението на МПС, предназначени за превоз на товари с технически допустима максимална маса над 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4. Срок: целогодишно.", "date": "2018.04.08", "title": "Ремонти по пътищата "}
{"url": "https://news.bg/world/sasht-razsledvat-himicheska-ataka-v-siriya.html", "text": "Държавният департамент на САЩ разследва информации за поредна химическа атака в Сирия. В съобщението се казва, че ако те се потвърдят, международната общност трябва да звземе незабавни мерки, предаде NBC News. В изявлението се призовава Русия като съюзник на президента Башар Асад да се съобразява с международното право, защото носи отговорност за тези атаки. Не за първи път към Дамаск се отправят такива обвинения, но Асад винаги е отричал. Както беше съобщено по-рано, за последните дни в Източна Гута са загинали най-малко 70 цивилни. Има данни за стотици ранени. Съобщава се, че ударите са били извършени от сирийската армия. Те са били в отговор на обстрел на бунтовническа групировка. \"Джаиш ал Ислям\" се съгласи да се изтегли от анклава, но продължава с атаките.Руски медии съобщиха в началото на месеца, че повече от 150 000 души са напуснали Източна Гута с помощта на руския център за помирение в Сирия от въвеждането на хуманитарни паузи на 28 февруари.Евакуацията на цивилни и бойци бе предавана на живо по телевизиите.", "date": "2018.04.08", "title": "САЩ разследват химическа атака в Сирия"}
{"url": "https://news.bg/int-politics/glasuvaneto-v-ungariya-zapochna.html", "text": "Изборите за парламент в Унгария започнаха, съобщи \"Гардиън\". Настоящият министър-председател Виктор Орбан се стреми да спечели трети пореден мандат.Изборните секции отвориха врати в 06,00 ч. местно време (07,00 българско) и ще работят до 19,00 ч. (20,00 ч. българско време), информира БТА. Унгарци избират днес 199 депутати в еднокамарния парламент - 106 директно от избирателните райони и 93-ма от националните партийни листи.Соченият за победител Орбан проведе активна предизборна кампания, която почти изцяло се фокусира върху заплахата, породена от миграцията. След тази кампания партията на Орбан \"Фидес\" се очаква да спечели мнозинство в парламента. Координацията между опозицията, както и поредица от корупционни скандали около правителството, дадоха на опозицията на Орбан проблясък на надежда.Орбан, който стана известен в края на 80-те години на миналия век като млад либерал, който призоваваше съветските войски да се оттеглят от Унгария, се превърна в десен националист през годините.Той е бил министър председател между 1998 г. и 2002 г. и е бил в опозиция в продължение на осем години, докато неговата партия \"Фидес\" спечели мнозинство от две трети в парламента през 2010 г. и 2014 г.", "date": "2018.04.08", "title": "Гласуването в Унгария започна"}
{"url": "https://news.bg/crime/vazstanoviha-dvizhenieto-v-tunel-vitinya.html", "text": "Движението в тунел \"Витиня\" на автомагистрала \"Хемус\" в посока София е възстановено, съобщи Агенция \"Пътна инфраструктура\".Движението в тунела е било възпрепятствано, въпреки че към 5:30 часа сутринта от АПИ информираха, че по магистрала \"Хемус\" няма ограничения.Причината за ограниченията в тунел \"Витиня\" още не е ясна.", "date": "2018.04.08", "title": "Възстановиха движението в тунел \"Витиня\""}
{"url": "https://news.bg/bulgaria/rumen-radev-pozdravi-balgarite-za-hristovoto-vazkresenie.html", "text": "Президентът Румен Радев поздрави българите за Христовото Възкресение. С обръщение в социалната мрежа Facebook държавният глава поздрави сънародниците ни за празника.Той пожела крепка вяра, надежда и любов. Президентът призова да не слабее волята ни да вършим добро.За светлия празник държаният глава пожела на българите да не губят надеждата си в изпитанията, които се изправят пред тях.Да обичаме ближния си, поиска Румен Радев.Министър-председателят Бойко Борисов поздрави българите за Възкресението още снощи, малко след полунощ.Освен държавния глава и премиера в социалната мрежа поздрав за големия христянски празник отправи и зам.-председателят на ГЕРБ Цветан Цветанов.\"Христос Воскресе! На този светъл празник пожелавам на всички много здраве, благополучие и щастие. Нека делата ни бъдат водени от доброто\", пожела Цветанов. Лидерът на БСП Корнелия Нинова също поздрави за Възкресението Христово. ", "date": "2018.04.08", "title": "Румен Радев поздрави българите за Христовото Възкресение"}
{"url": "https://news.bg/bulgaria/bez-tezhkotovarni-avtomobili-po-natovarenite-patishta-za-posledniya-pochiven-den.html", "text": "На 9 април от 14 ч. до 20 ч. се спират тежкотоварните камиони по най-натоваренитe пътища. Две ленти за влизащите в София през ВладаяВ последния почивен ден - 9 април понеделник, от 14 ч. до 20 ч., се ограничава движението на камионите над 12 тона по автомагистралите и най-натоваренитe пътища, информират от Агенция \"Пътна инфраструктура\".Цели се безопасност на движението при пътуване и увеличаване на пропускателната способност на инфраструктурата. АПИ призовава шофьорите да карат внимателно и със съобразена скорост, спазвайки въведените ограничения, пътната сигнализация и указанията на \"Пътна полиция\", която следи и предприема необходимите действия за организацията на трафика.Движението на МПС над 12 тона ще е ограничено по следните направления:Автомагистралите: път I-1 с. Ребърково - Ботевград, като движението се пренасочва по път II-16 Ребърково - Своге - София; път I-1 - етапна връзка на лот 2 на АМ \"Струма\" при Благоевград - ГКПП \"Кулата\"; път I-4 п. в. \"Коритна\" - Велико Търново - Шумен; път I-5 Русе - Велико Търново; път I-8 ГКПП \"Калотина\" - София; път I-9 Варна - Бургас; път II-18 Околовръстен път на град София; път II-99 Бургас - Царево.От АПИ акцентират, че забраната не се отнася за МПС, превозващи бързоразвалящи се хранителни продукти и товари на температурен режим, живи животни и опасни товари (ADR).За улеснение на трафика през Владая - по път I-1 (Е-79), на 9 април от 10 ч. до 20 ч. ще има две ленти за прибиращите се към София. По този начин пристигащите в столицата шофьори ще могат да пътуват по-удобно и безопасно. Алтернативен маршрут на първокласния път през Владая е АМ \"Люлин\".В последния почивен ден до 20 ч. две ленти за движение посока София и една за Перник ще има и на АМ \"Люлин\", в участъка от км 9+350 до км 10+875. Освен да бъде улеснен трафика се цели и повишаване на безопасността на движение в района на активизиралия се свлачищен процес при км 9+600 на магистралата. Необходимо е шофьорите да карат внимателно и стриктно да спазват поставената сигнализация и въведеното ограничение на скоростта от 50 км/ч.Алтернативният маршрут за тежкотоварни автомобили до 12 тона е по път I-1 от пътен възел Драгичево - Владая - София и обратно, а за леки автомобили по път III-1801 Перник - Мало Бучино - Суходол и обратно.", "date": "2018.04.08", "title": "Без тежкотоварни автомобили по натоварените пътища за последния почивен ден"}
{"url": "https://news.bg/crime/voennite-obezvrediha-granata-namerena-v-belene.html", "text": "Военните от състава на 55-ти инженерен полк в Белене унищожиха на 8 април, невзривен боеприпас. Военнослужещите унищожиха стара граната намерена в община Белене. Това съобщи Министерство на отбраната.В 8:00 часа сутринта беше активирано модулното формирование, с ръководител старши лейтенант Милен Сотиров.Специализираният екип извърши разузнаване, транспортиране и унищожаване на силно корозирала граната. Боеприпасът е граната Ф-1, тип \"Лимонка\". Гранатата е намерена в частен дом в село Деков, община Белене, обл. Плевен.Военните обезопасиха невзривеният боеприпас като го взривиха на безопасно място.При стриктно спазване на мерките за безопасност, гранатата беше унищожен на обезопасено място в района на полигон \"Учебни полета\" към формированието.", "date": "2018.04.08", "title": "Военните обезвредиха граната, намерена в Белене"}
{"url": "https://news.bg/int-politics/vodyat-se-tayni-i-direktni-pregovori-za-sreshtata-kndr-sasht.html", "text": "САЩ и Северна Корея провеждат \"тайни и директни\" преговори за подготовка за срещата на върха между президента на САЩ Доналд Тръмп и севернокорейския лидер Ким Чен-Ун. Това съобщи CNN.Разговорите са знак, че преговорите по срещата напредват.Шефът на ЦРУ Майк Помпео информирал, че САЩ работи чрез разузнавателни канали, за да се подготви за срещата на високо равнище, предаде още CNN.Служители от Съединените щати и Северна Корея са говорили няколко пъти и дори са се срещали в трета държава, като първоначалното намерение е да се вземе решение да се проведат преговори.Като възможно място за срещата между Тръмп и Ким Чен-Ун е разглеждана и монголската столица Улан-Батор.", "date": "2018.04.08", "title": "Водят се тайни и директни преговори за срещата КНДР-САЩ"}
{"url": "https://news.bg/bulgaria/vsichki-da-izpitat-radostta-ot-hristovoto-vazkresenie-pozhela-patriarh-neofit.html", "text": "На този хубав слънчев ден, когато се радваме на Христовото Възкресение, пожелавам на всички от сърце да изпитат тази радост и да живеят с нея. Това бяха думите на българският патриарх Неофит преди богослужението в църквата \"Св. Неделя\" на Второ Възкресение Христово, предаде БГНЕС.Той отправи поздрав към вярващите пред храма.\"Христос Воскресе\", отправи патриархът към хората, а те му отвърнаха по традиция традицията с \"Воистина Воскресе\".Евангелието на службата за Второ Възкресение се чете на различни езици.Тази година то бе прочетено на 10 езика. Традицията у нас е софийският митрополит и патриарх Неофит да чете Евангелието на черковнославянски.Причината, поради която се нарича \"второ\" е, че за втори път след полунощ звучи евангелският текст, благовествуващ за възкръсналия Христос.Повторението на евангелието на различни езици цели словото Божие и вестта за възкръсналия Христос да достигнат до всички народи и до цялото човечество.", "date": "2018.04.08", "title": "Всички да изпитат радостта от Христовото Възкресение, пожела патриарх Неофит"}
{"url": "https://news.bg/world/nyama-postradali-balgari-pri-atakata-v-myunster.html", "text": "Няма пострадали български граждани при вчерашния инцидент в германския град Мюнстер. Това съобщи пресцентърът на Външно министерство.Информацията е получена от генералният ни консул във Франкфурт на Майн Стефан Димитров след проведен разговор с полицията в Мюнстер.Припомняме, бус се вряза в тълпата в западния германски град. Загинаха трима души, а близо 30 бяха ранени.Сред загиналите е и нападателят, шофирал буса. Той се самоуби с огнестрелно оръжие.Отцепен бе районът на централна гара, като полицията предупреди живеещите там да стоят по домовете си. Взривно устройство не е било открито.Германският канцлер Ангела Меркел и френският президент Еманюел Макрон вече осъдиха атаката и изразиха съболезнования за жертвите.Световните медии разпространиха информацията, че нападателят от Мюнстер е германец, роден през 1969 година. Мъжът има психически проблеми.", "date": "2018.04.08", "title": "Няма пострадали българи при атаката в Мюнстер"}
{"url": "https://news.bg/society/hristos-voskrese-8.html", "text": "Православните християни отбелязват най-големия християнски празник - Възкресение Христово.Възкресение Христово е най-голямото тайнство на християнската религия.Според Евангелията, седмица преди да бъде разпнат, Исус влиза в Йерусалим като Месията, изпратен от Бог, за да спаси човечеството. От тогава този ден се празнува като Цветница.Юдейските свещеници се противопоставят на \"самопровъзгласилия се\" Божи син и го обявяват за престъпник.Няколко дни след влизането на Исус в Йерусалим, един от неговите апостоли- Юда Искариотски, го предава на римските власти срещу 30 сребърника.Исус е осъден на смърт. Според тогавашните порядки, той е изминал пътя до връх Голгота, носейки кръста, на който е щял да бъде разпънат.Тълпата, посрещнала го на Цветница с викове \"Осанна\" (Слава), сега се обърнала срещу него и крещяла \"Разпни го\".Враговете на Исус слагат на главата му трънен венец, за да се подиграят с твърденията му, че той е цар на небесните владения.В петък Христос умира в мъки на кръста и е погребан в пещера до Голгота. Римските власти затварят пещерата с огромна скала, за да попречат на христовите последователи да отнесат тялото и да го погребат според техните разбирания.В неделя след Разпети петък, Дева Мария и Мария Магдалена отиват при пещерата, за да оставят цветя на гроба на Христос.Те обаче намират пещерата празна и божи вестител им се явява, за да им съобщи, че Христос е възкръснал - неоспоримото доказателство, че той е Божият син.Католическата църква изчислява Великден по Грегорианския календар, докато православните църкви използват Юлианския календар. Затова и някои години празникът при двете църкви се пада на една дата, а в други години - на различна. Тази година католици, протестанти и арменци празнуваха на 1 април. Според народната традиция Великден отбелязва възкръсването на природата за нов живот, победата на пролетта над зимата.На този ден малки и големи се чукат за здраве с боядисани в червено яйца - символ на пролятата христова кръв. Чието яйце се окаже най-здраво, той ще бъде най-здрав през цялата година.News.bg честити празника на всички свои читатели.Христос Воскресе!", "date": "2018.04.08", "title": "Христос Воскресе! "}
{"url": "https://news.bg/world/visoka-izbiratelna-aktivnost-v-ungariya.html", "text": "Избирателната активност в началото на изборния ден в Унгария е най-високата от 1998 г.Припомняме, днес унгарците гласуват на парламентарни избори. Очаква се партията на настоящия премиер Виктор Орбан да спечели вота.Към 09,00 часа местно време, изборите започнаха в 07,00 часа, са гласували 13,17% в сравнение с 9,5 на сто през 2014 г., 10,23% през 2010 г., 11,39% през 2006 г., 8,81% през 2002 г. и 9,8% през 1998 г.Към 11,00 часа 29,93 процента от унгарците са гласували (23,23% през 2014 г.).Два часа по-късно 42,32% от унгарците са се възползвали от правото си на глас.Според разпространяваната информация в 15,00 часа местно време 53,64% от унгарците са гласували на парламентарните избори в сравнение с 44,95 на сто преди 4 г.В 17,00 часа местно време са гласували 63,21% от избирателите в Унгария (56,78% през 2014 г., 54,62% през 2010 г. и 62,80% през 2002 г.)Прогнозите са управляващата партия ФИДЕС да спечели мнозинство в 199-местния парламент.Орбан пусна гласа си и заяви, че изборите са за \"бъдещето на Унгария\", информира АП.Министър-председателят и съпругата му гласуваха в училище до дома им в Будапеща. Пред тълпа от журналисти Орбан изтъкна, че ще \"уважи решението\" на унгарските избиратели.Партията на премиера се стреми към трети пореден мандат и четвърти от 1998 г. Той допълни, че гласува рано, за да може да продължи кампанията си до затварянето на изборните секции тази вечер.Според него има \"недоразумение\", тъй като критиките му по адрес на Брюксел не са насочени към целия Европейски съюз.По думите му \"\".Лидерът на дясната националистическа партия \"Йоббик\" очаква \"изненадващи\" резултати.Габор Вона съобщи, че ще подаде оставка и ще сложи съдбата си в ръцете на партията, ако не спечелят, но планира да остане в политиката.\"Усещам изненада, може да се очаква на изборите пробив на \"Йоббик\", категоричен е Вона.", "date": "2018.04.08", "title": "Висока избирателна активност в Унгария"}
{"url": "https://news.bg/world/napadatelyat-ot-myunster-e-deystval-sam.html", "text": "Полицията на Германия съобщи, че няма основания да се вярва, че нападателят от Мюнстер е имал съучастници, информират ДПА и АП.При атаката с автомобил в събота загинаха двама души, а около 20 пострадаха. Шофьорът на автомобила отне живота си секунди след нападението.След атаката се разпространи информация, че е имало други хора в автомобила, които са избягали. Но полицията изрази предположение, че той е действал сам.В същото време прокуратурата съобщи, че все още не е известен мотивът защо 48-годишният германец се вряза с ван в пешеходци в западния град.По-късно от полицията съобщиха, че няма признаци за политически мотив.Властите установиха самоличността на загиналите - 51-годишна от Люнебург и 65-годишен мъж от Брокен. Имената им не се разкриват.Местни медии информират, че извършителят на нападението е индустриален проектант, който е живеел в Мюнстер. Той е имал психически проблеми, но полицията не може да потвърди тези подробности.Изглежда, че нападателят е имал психически проблеми, обяви регионалният вътрешен министър на Северен Рейн-Вестфалия Херберт Ройл, цитиран от \"Ройтерс\".Сега знаем, че нападението е извършено от един човек, германец, поясни министърът.Има много индикации, че човекът е имал психически проблеми. Това трябва внимателно да бъде проучено, добави Ройл.По думите му няма доказателства за връзка с ислямски екстремисти, заподозряният също така не е бежанец.Във вана са открити незаконни пиротехнически средства, които са направени като фалшиви бомби, а също така фалшив пистолет и оръжието, с което си е отнел живота.Властите са нахлули в апартамента на извършителя в събота вечерта. Полицията е открила още пиротехнически средства и \"неизползваем автомат \"Калашников\".Телевизия ZDF съобщи, че полицията е претърсила апартамента му и че той е имал контакти с крайнодесни екстремисти, но няма доказателства той да е бил крайнодесен.Полицията съобщи, че нападателят е на 48 г. Според вестник Frankfurter Allgemeine Zeitung извършителят се казва Йенс Р., който е живеел на 2 километра от мястото на престъплението.Полицията обяви, че някои от пострадалите са опасност за живота.Местният всекидневник Muenstersche Zeitung пише, че извършителят на атаката намекнал преди седмица, че планира да си отнеме живота в имейл до приятели и че е известен на властите за извършено в миналото насилие и дрога, но полицията не може да потвърди.Днес вътрешният министър на Германия Хорст Зеехофер ще посети мястото на атаката.Мюнстер е популярен университетски град с 300 000 жители. Той също така е известен като туристическа дестинация и средновековно селище, въпреки че е обновен след масово унищожение по време на Втората световна война.Градът е разположен на около 400 километра западно от столицата Берлин.", "date": "2018.04.08", "title": "Нападателят от Мюнстер е действал сам"}
{"url": "https://news.bg/world/shefat-na-administratsiyata-na-beliya-dom-plashi-s-ostavka.html", "text": "Шефът на администрацията на Белия дом Джон Кели е заявил, че ще напусне поста, информира американският сайт Axios, позовавайки се на източници, запознати със ситуацията.Според появилата се информация Кели избухнал пред президента Доналд Тръмп на 28 март, заплашвайки, че ще подаде оставка. Източник от Белия дом заявил пред сайта, че Кели е изразил недоволството си.В същото време \"Вашингтон пост\" пише, че ръководителят на администрацията е изгубил \"доверие и влияние\" в Белия дом. Медията Hill наскоро писа, че влиянието на генерала от запаса над Тръмп изчезва.Преди два дни се появи информация, че Кели е настоял ръководителят на американската Агенция за околна среда Скот Прюит да бъде отстранен от поста.Преди няколко седмици се появи информация, че Кели е недоволен от случващото се в Белия дом и възнамерява да подаде оставка. Но впоследствие беше съобщено, че е успял да се разбере с Тръмп и за момента остава на поста.По-късно Тръмп използва \"Туитър\", за да отрече историята на \"Вашингтон пост\", че Кели е все по-недоволен от президента на САЩ.Според него вестникът по-скоро пише лоши романи, отколкото добро репортерство., поясни той в социалната мрежа.", "date": "2018.04.08", "title": "Шефът на администрацията на Белия дом плаши с оставка"}
{"url": "https://news.bg/world/rusiya-otricha-damask-da-e-izvarshil-himicheska-ataka.html", "text": "Въоръжените сили на Русия отричат твърденията, че сирийските правителствени сили са използвали химически оръжия при нападение в контролирания от бунтовниците град Дума, информира АП.По-рано Дамаск също отхвърли информацията.Генерал-майор Юрий Евтушенко заяви, цитиран от руски медии, че Москва се подготвя да изпрати руски специалисти по ядрена, химическа и биологична защита в Дума след освобождаването на града, за да съберат данни, които ще потвърдят изфабрикуваното естество на тези твърдения.Той добави, че \"няколко западни държави\" се опитват да попречат да се поднови операцията за изгонване на бойците от \"Джаиш ал ислам\", използвайки темата за използвани химически оръжия от сирийските сили.Късно в събота свързани с опозицията сирийски медици съобщиха, че най-малко 40 души са загинали при химическа атака в Дума.Междувременно сирийската държавна медия съобщи, че бунтовниците искат да възобновят преговорите за Дума.Папа Франциск пък осъди използването на химически оръжия в Сирия.", "date": "2018.04.08", "title": "Русия отрича Дамаск да е извършил химическа атака"}
{"url": "https://news.bg/int-politics/izrael-nyama-nevinni-v-ivitsata-gaza.html", "text": "Израелският министър на отбраната Авигдор Либерман заяви, че няма невинни хора в Ивицата Газа, съобщи \"Дейлисабат\". Той е известен със своите радикални изказвания срещу Палестина и арабите.\"Няма невинни хора в Ивицата Газа\", отсече Либерман пред израелското обществено радио.\"Всички са свързани с Хамас, всеки взима заплата от Хамас и всички активисти, които се опитват да ни предизвикат и да нарушат границата, са военни активисти на Хамас\", заяви Либерман.Израел е изправен пред сериозни въпроси относно използването на жив огън след 10-те дни мирни протести по границата с Ивицата Газа. По това време силите на Израел са убили 30 палестинци, според министерството на здравеопазването в Газа.Насилието отново се засили в петък, когато израелските войски откриха огън, докато хиляди протестираха по границата. Девет палестинци, включително журналист, бяха убити.Не са съобщени израелски жертви.Израел твърди, че е откривал огън, само когато е било необходимо, за да спре разрушаване на граничната ограда.", "date": "2018.04.08", "title": "Израел: Няма невинни в Ивицата Газа"}
{"url": "https://news.bg/world/frantsiya-iska-speshno-zasedanie-na-saveta-za-sigurnost.html", "text": "Франция иска спешно заседание на Съвета за сигурност. Причината е поредната атака с химическо оръжие срещу цивилното население в Сирия, съобщава в. \"Фигаро\".Инициативата за свикване на Съвета за сигурност на ООН е на френския министър на външните работи Жан-Ив льо Дриан. Според него новините от световните агенции за химическа атака в град Дума са изключително обезпокояващи.Жан-Ив льо Дриан осъди категорично атаката и бомбардировките със забраненото химическо оръжие.Представители на сирийския президент Башар Асад отхвърлиха обвиненията.Доказателствата говорят за използването на химически оръжия от силите на сирийския президент Башар Асад срещу обсадения и държан от бунтовниците град Дума, се казва в официално съобщение от ЕС.За целта Брюксел призовава Съвета за сигурност на ООН да възстанови проверките за идентифициране на извършителите на химически атаки.Освен това ЕС иска Русия и Иран,като съюзници на президента Башар Асад, да използват влиянието си над Дамаск, за да предотвратят други атаки.В момента е известно, че Съветът за сигурност на ООН се очаква да се събере извънредно в понеделник.Най-малко 70 души са загинали, след като проправителствен хеликоптер хвърли валер - бомба над размирното столично предградие Дума.По неофициална информация става дума за отровния газ \"зарин\".", "date": "2018.04.08", "title": "Франция иска спешно заседание на Съвета за сигурност"}
{"url": "https://news.bg/regions/podmenyat-softuera-na-granichnite-punktove-v-balgariya.html", "text": "От 20 часа тази вечер обработката на винетките, пътните такси и разрешителните режими на граничните ни пунктове се извършва ръчно. Причината е в прехвърлянето на базата данни към нов сървър с по-добри параметри, а това ще продължи до 8 сутринта във вторник.От Агенция \"Митници\" не очакват ръчната обработка да доведе до допълнително усложняване на трафика. Каква е обстановката на граничния пункт Кулата сега ще разберем от Николай Янев.На ГКПП \"Кулата\" засега обстановката е спокойна, предаде репортерът на БНТ Николай Янев. Въпреки въведения авариен режим на обработка на винетните и пътни такси, митническите служители не очакват проблеми при придвижването на леките автомобили и автобуси, защото при тях се следи единствено за наличието на винетен стикер.При товарните автомобили е по-различно.Предприети са всички мерки, за да се облекчи работата при авариен режим, заяви пред камерата на БНТ Иван Панайотов - началник отдел \"Митническо разузнаване и разследване\" на Митница Югозападна. При необходимост, ще бъдат добавени още служители, добави той.Иван Панайотов, началник отдел \"Митническо разузнаване и разследване\" на Митница Югозападна: По отношение на тежкия трафик, натовареността е преценена така, че да не се налага допълнително натоварване на системата. Аварийният режим е съгласуван с всички администрации за облекчаване на работата.Той допълни, че браншовите организации са информирани своевременно за аварийния ръчен режим, който се въвежда от днес. Според Панайотов е предвидено аварийният режим да продължи до 9 сутринта на 10 април, но всички служители, ангажирани с техническата дейност по смяната на сървъра, ще се постараят да не допуснат забавяне.Няма да има забавяне по отношение на лекия трафик утре, дори да има забавяне при сроковете.", "date": "2018.04.08", "title": "Подменят софтуера на граничните пунктове в България"}
{"url": "https://news.bg/world/karvavo-napadenie-v-afganistan.html", "text": "Най-малко шест служители на афганистанските сили за сигурност бяха убити, а други трима бяха ранени в неделя вечерта, съобщават медиите в страната.Това е станало при атака на бунтовници от терористичната организация \"Ислямска държава\" и радикалното движение Талибани в северен Афганистан.Напоследък има значително засилване на позициите екстремистите в източните и южните афганистански провинции Логар, Нангархар и Хелманд провинции, както и в северната част на републиката - в Кундуз и Парван.В същото време командирите и бойците на талибаните все повече се кълнат във вярност на Ислямска държава.", "date": "2018.04.08", "title": "Кърваво нападение в Афганистан"}
{"url": "https://news.bg/crime/sasht-iskat-ekstradiraneto-na-balgarin.html", "text": "САЩ искат екстрадирането на 29-годишния Желяз Андреев от Добрич, разкрива Нова телевизия.Мъжът е задържан вчера по подозрение, че заедно с още 4-ма българи са били част от международна група, нарушила ембаргото за търговия в Сирия.Фирмата, в която са работили, предлагала авиочасти.Според властите в Маями, те били за бойни самолети. Дали ще бъде екстрадиран, ще стане ясно след около 40 дни.", "date": "2018.04.08", "title": "САЩ искат екстрадирането на българин"}
