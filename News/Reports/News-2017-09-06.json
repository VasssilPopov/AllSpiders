{"url": "https://news.bg/int-politics/ne-eksperimentirayte-s-lyavo-upravlenie-predupredi-merkel-glasopodavatelite.html", "text": " За това предупреди германският канцлер Ангела Меркел гласоподавателите, предаде \"Ройтерс\".По думите й, страната не може да си позволи експерименти в тези времена. Това заяви Меркел пред избиратели в Саксония. Тя отправи предупреждението няколко седмици преди изборите, които са насрочени за 24 септември. На тях тя ще се бори за преизбиране. Според проучванията, лидерът на християндемократите води убедително пред основния си съперник - лидера на германските социалдемократи и бивш президент на Европейския парламент Мартин Шулц.Партията й също има шансове за първа сила, но едва ли ще спечели пълно мнозинство и Германия ще бъде управлявана от коалиция. Канцлерът спечели и единствения телевизионен дебат прди вота между двамата.", "date": "2017.09.06", "title": "Не експериментирайте с ляво управление, предупреди Меркел гласоподавателите "}
{"url": "https://news.bg/world/pod-vapros-e-uchastieto-na-ruskite-paraolimpiytsi-prez-2018-ta-v-phenchhane.html", "text": "Международният параолимпийски комитет (МПК) продължи отстраняването на Параолимпийския комитет на Русия (ПКР). Това оставя под съмнение участието на руските спортисти в Параолимпийските игри през 2018 година в южнокорейския Пхенчхане, съобщи ТАСС.Решението бе съобщено от президента на Международния параолимпийски комитет Филип Крейвън на конгреса на организацията в Абу-Даби.\"Възстановяването на Руската антидопингова агенция и признанието на заключенията на Ричард Макларън - тези два критерия трябва да бъдат изпълнени. В резултат на препоръките на работната група бе прието решението да се продължи отстраняването на Руския параолимпийски комитет\", заяви Крейвън на пресконференция.", "date": "2017.09.06", "title": "Под въпрос е участието на руските параолимпийци през 2018-та в Пхенчхане"}
{"url": "https://news.bg/world/siriyskite-voenni-sa-izpolzvali-himichesko-orazhie-v-nad-30-ataki.html", "text": "Сирийските сили са използвали химическо оръжие повече от 30 пъти по време на гражданската война в страната, включително и при смъртоносното нападение, което доведе до това военен самолет на ООН да стреля по самолетите на правителството, съобщава \"Ройтерс\", позовавайки се на разследването на ООН.Констатациите на комисията на ООН по въпроса със Сирия е, че по време на конфликта правителствена военна операция е пуснала зарин над Хан Шейхон в провинция Идлиб. Това се е случило през април, когато цивилните жертви на операцията са били повече от 80.Докладът на комисията изтъква, че повечето от загиналите са били жени и деца и обявява нападението в Хан Шейхон за военно престъпление.Преди последния доклад, атаката е била идентифицирана като съдържаща зарин. От Организацията за забрана на химическите оръжия (ОЗХО), не казаха кой е извършил нападението.Разследването сочи, че до момента са документирали 33 атаки с химическо оръжие.", "date": "2017.09.06", "title": "Сирийските военни са използвали химическо оръжие в над 30 атаки"}
{"url": "https://news.bg/world/putin-othvarli-predlozhenieto-za-petrolno-embargo-spryamo-severna-koreya.html", "text": "Кризата в Северна Корея не може да бъде решена само със санкции и натиск, заяви руският президент Владимир Путин на среща с южнокорейския си колега, съобщава \"Ройтерс\".Путин се срещна с южнокорейския президент Мун Чже ин в рамките на икономическата среща на високо равнище в източния руски град Владивосток. Срещата се проведе в контекста на нарастващата международна загриженост, че Севера планира нови тестове на оръжия.Руският президент осъди шестия и най-голям ядрен тест в Северна Корея, заявявайки, че Русия не признава ядрения й статут. Според източници на New York Times, по време на срещата, Путин се е противопоставил на идеята за пълно петролно ембарго спрямо Северна Корея, като е подчертал, че Русия изнася едва 40,000 тона годишно към нея.\"Ракетната и ядрена програма на Пхенян е грубо нарушение на резолюциите на Съвета за сигурност на ООН, подкопава режима за неразпространение и създава заплаха за сигурността на североизточна Азия\", заяви Путин на съвместна пресконференция и добави, че \"в същото време е ясно, че е невъзможно да се реши проблемът на Корейския полуостров само чрез санкции и натиск\".Путин смята, че не може да се постигне напредък без политически и дипломатически инструменти. По-късно той съобщи пред агенция TASS, че руски и севернокорейски делегации могат да се срещнат във форума във Владивосток.Мун, който е на власт от тази година, се застъпи за политика на ангажираност със Северна Корея. Той е подложен на все по-голям натиск, за да поеме по-твърда позиция.Той поиска от Организацията на обединените нации да обмислят нови тежки санкции след последния ядрен тест на Севера.Дипломати смятат, че Съветът за сигурност може да обмисли забраната на износа на текстил в Северна Корея, да блокира авиокомпанията й или да спре доставките на петрол за правителството и военните.Други мерки евентуални мерки биха могли да включват предотвратяване на работата на севернокорейци в чужбина и поставяне на висши служители в черен списък, целящ да наложи замразяване на активи и забрани за пътуване.", "date": "2017.09.06", "title": "Путин отхвърли предложението за петролно ембарго спрямо Северна Корея"}
{"url": "https://news.bg/energy/turtsiya-prouchva-kak-mozhe-da-vnasya-poveche-tok-ot-balgariya.html", "text": "Турция иска да проучи възможностите за изграждане на допълнителни електропреносни линии, с които да се увеличи капацитета на износ на ток от България към Турция.Това стана ясно по време на срещата между турският министър на енергетиката и природните ресурси Берат Албайрак, който се срещна с министър-председателя Бойко Борисов и с министъра на енергетиката Теменужка Петкова. Министър Албайрак е на еднодневно посещение в България, съобщиха от Министерския съвет.\"Република Турция е готова на всякакво енергийно сътрудничество с Република България, което ще доведе до сигурност на енергийните доставки\".По време на срещата бе обсъдено задълбочаване на двустранното енергийно сътрудничество както в областта на природния газ, така и на електроенергетиката. Двете страни се договориха за реализацията на съвместни проекти, които ще доведат до сигурност и диверсификация на доставките на природен газ, както и постигане на конкурентни цени за индустрията и бита. \"България и Турция са стратегически партньори - през двете страни преминават естествените потоци на природния газ\", подчерта премиерът Борисов.Българската страна запозна турската с реализацията на концепцията за изграждане на европейски газоразпределителен център \"Балкан\", който трябва да бъде осъществен при условията на европейското законодателство.В рамките на предпроектното проучване ще бъдат разгледани всички входно-изходни точки за доставки на природен газ, включително и входна точка Турция, бе посочено по време на срещата.Министър Петкова припомни, че продължава модернизацията и разширението на българската газопреносна мрежа. Това ще позволи увеличаване на капацитета за транзит от България за Турция, ще има възможност и за реверсивни доставки към страната ни. Подчертано беше и стратегическото значение на междусистемата газова връзка Турция-България, по която двете страни ще продължат да работят.Припомняме, ден по-рано енергийните министри на България и на Румъния обсъждаха възможностите за предоставяне на аварийна помощ между електропреносните системи на двете страни.", "date": "2017.09.06", "title": "Турция проучва как може да внася повече ток от България"}
{"url": "https://news.bg/regions/globiha-kmet-zaradi-tor-po-ulitsite.html", "text": "Инспектори на Регионалната здравна инспекция в Ловеч глобиха кмета на село Добревци, община Ябланица за непочистени улици, съобщи БНР.След подадена жалба от жител на селото, че от спукана канализационна тръба по улица в Добревци се оттичат отпадни води, здравните инспектори са издали предписание на кмета Йордан Йорданов и аварията е отстранена.Кметът не е изпълнил друго предписание - за отстраняване на натрупана оборска тор по улици в селото, заради което му е съставен акт. Йорданов каза, че преди това е предприел мерки както е съставил актове на замърсителите, но отказа да коментира повече темата.\"Не мисля, че точно пред вас трябва да се отчитам. Това, което трябва да се свърши от моя страна, като кмет на селото, от страна на общината и РЗИ, всички сме си свършили работата. Защо трябва да ви обяснявам\", запита Йорданов.", "date": "2017.09.06", "title": "Глобиха кмет заради тор по улиците"}
{"url": "https://news.bg/world/dori-seizmografska-tehnika-registrira-uragana-irma.html", "text": "Ураганът \"Ирма\" е толкова силен, че прерасна в пета степен преди да достигне Бахамските острови. Силата на стихията е толкова голяма, че е регистриран от сеизмографи, съобщава БТВ, позовавайки се на учени.Медията обяснява още, че според Стивън Хикс, сеизмолог от \"Националния институт по океанология\" в Саутхамптън, движението на \"Ирма\" към сушата е било отчетено от тяхната апаратура.\"През последните 48 часа наблюдаваме смущения от \"Ирма\", засечени от нашите сеизмографи\", доуточнява той.Обяснението на ученият за феномена е, че тайфунът води много силни ветрове и океански вълни, които удрят сушата и така предизвикват трептения в земята.Бедствието повреди уредите, които измерват силата на ветровете, на остров Св. Бартоломю в Карибско море. Последните получени данни от тях са от 9 ч. местно време.Заради \"Ирма\" властите на Бахамските острови започнаха най-голямата евакуация в историята на страната, а извънредно положение е въведено и във Флорида.", "date": "2017.09.06", "title": "Дори сеизмографска техника регистрира урагана \"Ирма\""}
{"url": "https://news.bg/weather/ochakva-ni-predimno-slanchev-chetvartak.html", "text": "Предимно слънчево време с висока разкъсана облачност ни очаква в четвъртък, съобщават от НИМХ на БАН.Вятърът ще отслабва и ще духа предимно слаб югозападен. Максималните температури ще се повишават и ще са между 26 и 31 градуса. В София се очакват 27 градуса. Валежи не се очакват. Атмосферното налягане слабо ще се повиши. ", "date": "2017.09.06", "title": "Очаква ни предимно слънчев четвъртък"}
{"url": "https://news.bg/int-politics/azov-oprovergavat-che-shte-presreshtnat-saakashvili-na-vlizane-v-ukrayna.html", "text": "От националния батальон \"Азов\" опровергават заявлението на бившия президент на Грузия и бивш губернатор на Одеска област Михаил Саакашвили за това, че части от подразделението са преместени на западната граница на Украйна, за да му попречат да се върне в страната, съобщи РИА Новости.Припомняме, във вторник стана ясно, че Украйна е получила запитване от Грузия, в което се иска арест и екстрадиция на бившия губернатор на Одеска област Михаил Саакашвили. Това заяви зам.-правосъдният министър на Украйна Сергей Петухов, цитиран от РИА Новости. Според него, от грузинската прокуратура са гарантирали на Киев, че Саакашвили няма да бъде преследван по политически мотиви и няма да бъде екстрадиран в трета страна без съгласието на Украйна.По-рано Саакашвили заяви, че украинските власти готвят провокация за неговото пристигане и са разположили военна техника на пропускателния пункт \"Краковец\" и на границата с Полша, от където той е възнамерявал да се върне в страната.\"На пети септември 2017 г. бившият президент на Грузия Михаил Саакашвили заяви, че част от полка \"Азов\" е бил изведен от зоната на АТО (военната операция в Донбас) и разположен на западната граница на Украйна, за да му попречи да влезе в Украйна. Това е лъжа. Полкът \"Азов\" никога не е напускал зоната на АТО\", се казва в съобщение на \"Националния корпус\" (създаден на базата на националния батальон \"Азов\", срещу когото в Русия има наказателно дело) във Фейсбук.Според съобщението, от \"Азов\" очакват от Саакашвили опровержение на информацията и извинение.По-рано лишеният от украинско гражданство Саакашвили заяви за намерението да се върне на 10 септември в Украйна от Полша. Членовете на неговата партия \"Движение на новите сили\" заявиха намерението си да посрещнат своя лидер на границата и да го съпроводят в Украйна. Редица украински медии заявиха намерението на Саакашвили да се върне в Украйна, но от неговата партия опровергаха подобно намерение.От Миграционната служба на Украйна на 26 юли съобщиха, че президентът Петро Порошенко е лишил Саакашвили от украинско гражданство. Самият Саакашвили тогава се намирал в САЩ, но по-късно е посетил Полша, Литва, Унгария. От Граничната служба на Украйна заявиха, че възнамеряват да изземат украинския паспорт на Саакашвили и да не го допуснат в страната.От Следствения комитет на Русия по-рано образуваха наказателно дело за бойците от батальон \"Азов\", по обвинение за \"похищение\", \"изтезание\", \"използване на забранени средства и методи за водене на война\".", "date": "2017.09.06", "title": "\"Азов\" опровергават, че ще пресрещнат Саакашвили на влизане в Украйна"}
{"url": "https://news.bg/crime/gorya-sgradata-na-mineralnata-banya-v-stolichniya-ovcha-kupel.html", "text": "Пламна сграда на минералната баня в столичния \"Овча купел\", предаде \"Нова\".Няма пострадали при инцидента. Огънят е тръгнал от стари строителни материали. Локализиран е бързо.Няма сериозни поражения по сградата, която е паметник на културата, но е в окаяно състояние и от години е затворена. Сега я обитават бездомници.В момента тече процедура по прехвърлянето на собствеността на Столична община и докато тя не приключи, няма да бъде ремонтирана.", "date": "2017.09.06", "title": "Горя сградата на минералната баня в столичния \"Овча купел\""}
{"url": "https://news.bg/int-politics/cheshkiyat-prezident-se-obyavi-sreshtu-kvotite-za-migranti.html", "text": "Срещу квотите на Европейския съюз за разпределението на мигранти се обяви чешкият президент Милош Земан. Това съобщиха чешки медии. По думите му, за страната ще е по-добре да не получава субсидии от ЕС, отколкото да приема мигранти. Чехия няма да се поддаде на заплахи, заяви известният евроскептик. Припомняме, че по-рано днес беше съобщено, че съдът на Европейския съюз отхвърли жалбите на Словакия и Унгария относно миграционната политика Общността. Съдът потвърди правото на Брюксел да изисква от държавите членки да приемат кандидати за убежище.Съдът на ЕС установи, че Съюзът има право да нарежда на националните правителства да приемат бежанци на квотен принцип. Става въпрос главно за сирийските бежанци, преселени от Италия и Гърция.Механизмът беше одобрен с мнозинство от страните членки, въпреки явната съпротива на някои държави от Източна Европа. Тогава беше предвидено презаселването на 120 000 бежанци, но до момента презаселените са около 25 000.", "date": "2017.09.06", "title": "Чешкият президент се обяви срещу квотите за мигранти"}
{"url": "https://news.bg/culture/pilar-abel-martines-ne-e-dashterya-na-salvador-dali.html", "text": "Пилар Абел Мартинес не е дъщеря на художника Салвадор Дали. Това са показали резултатите от ДНК тест, предадоха световните информационни агенции.От фондацията Gala-Salvador Dali са изразили задоволство, че \"абсурдните твърдения\" на жената са били отхвърлени. Припомняме, че през юли останките на твореца бяха ексхумирани след съдебно решение на съда в Мадрид. Жената завела дело за бащинство още преди 10 години. Майка й твърди, че имала връзка с великия испанец, който няма деца. Самата Пилар твърди, че не преследва наследството му. Ясновидката е 61-годишна. Испанският художник, режисьор и писател Салвадор Дали умира на 23 януари 1989 г. на 85-годишна възраст. Неговото завещание е било да бъде погребан по такъв начин, че по гроба му да могат да се разхождат хора, като по тази причинатялото на Дали е зазидано в пода на една от стаите на театъра-музей в град Фигерас.", "date": "2017.09.06", "title": "Пилар Абел Мартинес не е дъщеря на Салвадор Дали "}
{"url": "https://news.bg/politics/lazar-vlaykov-napuska-obshtinskiya-savet-v-septemvri.html", "text": "Председателят на Общинския съвет в Септември Лазар Влайков подава оставка. Това стана ясно от заповед за предстоящо извънредно заседание на Общинския съвет Септември, публикувано на официалния сайт на общината.Единствената точка в заповедта е избор на нов председател на общинския съвет в Септември.Припомняме, Лазар Влайков е собственик на пистолета, с който бе застрелян мъж в заведение в село Виноградец. Това стана по време на празненство в петък миналата седмица.Две са основните версии за трагедията. Едната версия е, че 6-годишно дете е простреляло смъртоносно 47-годишния мъж. Разследващите проверяват и другата версия - че изстрелът е произведен от притежателя на пистолета Лазар Влайков. В ресторанта са намерени 126 гилзи, стана ясно от думите на Цацаров.От изявлението на главния прокурор стана ясно, че ще бъдат преразгледани и две прекратени производства срещу Влайков. Едното е за побой, другото - за наръган с нож мъж.", "date": "2017.09.06", "title": "Лазар Влайков напуска Общинския съвет в Септември"}
{"url": "https://news.bg/crime/lokaliziraha-pozhar-kray-velikotarnovskoto-selo-vodoley.html", "text": "Огнеборци локализираха пожар край Великотърновското село Водолей, съобщиха от Община Велико Търново, цитирани от БНР.Пожарът се е разгорял в ранния следобед. Огънят е тръгнал от запалено локално сметище в източния край на село Водолей. Заради силния вятър пожарът бързо обхванал съседните стърнища и земеделски земи.Четири екипа на регионалната дирекция \"Пожарна безопасност и защита на населението\" са се борили със стихията повече от три часа.Човешка небрежност е най-вероятната причина за избухването на пламъците. Дежурен екип на пожарната ще остане в района на огнището и през нощта.", "date": "2017.09.06", "title": "Локализираха пожар край Великотърновското село Водолей"}
{"url": "https://news.bg/society/otide-si-zhurnalistkata-bilyana-pilts.html", "text": "След дълго боледуване почина журналистката Биляна Пилц, предадоха БНТ и \"24 Часа\".Позната e с публикациите си във вестник \"Дневник\". Дълги години работи в БНТ. Редактор е на първите интернет емисии \"По света и у нас в 100 секунди\" и на предаването \"Светът е 7\".Ръководител на сектор \"Уеб и мултимедийно съдържание\" от самото начало на създаването на направлението \"Мултимедия\".   ", "date": "2017.09.06", "title": "Отиде си журналистката Биляна Пилц"}
{"url": "https://news.bg/disasters/hilyadi-zaboleli-sled-epidemii-v-yuzhna-aziya.html", "text": "Хиляди в Бангладеш, Индия и Непал са болни от малария, диария и денге. Около 40 000 са болните само в Непал, в Бангладеш се съобщава за 13 000 случая, предаде \"Ройтерс\". Властите обаче не обявяват официално епидемии и следят ситуацията. Хуманитарни организации очакват само в Индия 17 млн. деца да имат нужда от здравна помощ и основни хранителни продукти. Епидемиите следват наводненията от август в региона, убили хиляди и засегнали милиони. Все още десетки хиляди живеят в палатки. ", "date": "2017.09.06", "title": "Хиляди заболели след епидемии в Южна Азия "}
{"url": "https://news.bg/regions/katastrofa-ogranichi-dvizhenieto-po-patya-prilep-lozarevo.html", "text": "Катастрофа ограничи движението по път II-73 Прилеп - Лозарево след разклона за с. Подвис.Това съобщиха от пресцентъра на АПИ. То се осъществява в една лента. Водачите трябва да се движат с повишено внимание и съобразена скорост.", "date": "2017.09.06", "title": "Катастрофа ограничи движението по пътя Прилеп - Лозарево "}
{"url": "https://news.bg/regions/remontirat-yuzhnata-daga-v-sofiya.html", "text": "Ограничава се преминаването по улица \"Околовръстен път\" в София. Заради ремонтни дейности до 9 септември, събота, движението по \"Южната дъга\" в посока Перник ще бъде затрудено. Преминаването ще се осъществява само в активната и средната пътни ленти.Ремонтните дейности са планирани от Столична община и ще се осъществяват в района на пътния възел \"Симеоново\". Движението ще се регулира от служителите на \"Пътна полиция\".От Агенция \"Пътна инфраструктура\" призовават водачите да шофират с повишено внимание и съобразена скорост в района на ремонта, както и да спазват стриктно временната пътна маркировка и указанията на пътните полицаи. ", "date": "2017.09.06", "title": "Ремонтират \"Южната дъга\" в София"}
{"url": "https://news.bg/economics/balgariya-i-gartsiya-podpisaha-memorandum-za-skorostniya-zhp-koridor.html", "text": "Министърът на транспорта, информационните технологии и съобщенията Ивайло Московски и гръцкият министър на инфраструктурата, транспорта и мрежите Христос Спирдзис подписаха меморандум за разбирателство между двете страни за развитието на железопътната връзка \"Солун-Кавала-Александруполис-Бургас-Варна-Русе\".Транспортните министри подписаха документа, който регламентира подготовката и съвместното управление на проекта за изграждането на скоростен железопътен коридор, свързващ пристанищата на Солун, Кавала, Александруполис, Бургас, Варна и Русе. Проектът предвижда и по-нататъшното развитие на пристанищата като част от основната ТЕН-Т мрежа.Мащабният проект предвижда изграждането на двойна електрифицирана жп линия с внедрена ERTMS система за управление на железопътния трафик. По предварителни данни се очаква проектът да струва около 4 млрд. евро, а българската страна по него най-вероятно ще бъде около 1.7 млрд. евро.Според подписания меморандум ще се създаде съвместно българо-гръцко дружество за управление на линията.На подписването на меморандума в Кавала присъстваха и премиерите на Българи и Гърция Бойко Борисов и Алексис Ципрас.По думите на министър-председателя на Гърция сътрудничеството между двете страни е от особено значение за икономическите отношения на Балканите и развитието на инфраструктурата на региона. Според Ципрас с осъществяването на проекта ще се постигнат и редица положителни резултати по важни за региона въпроси.Алексис Ципрас поздрави и българския народ по случай днешния празник - Съединението на Княжество България и Източна Румелия. \"Благодаря особено на Бойко Борисов и пожелавам всичко хубаво по повод националния празник на България - Съединението\", посочи Ципрас и добави, че проектът между двете страни трябва да служи като пример за подражание за отношенията между държави съседки.От своя страна премиерът Борисов заяви, че с подписването на меморандума за разбирателство между България и Гърция, се продължава съединяването на транспортните и енергийни хъбове, на възможностите за развитие на туризма, бизнеса, движението на хора и капитали в региона.Според Борисов проектът ще бъде защитен пред Европейската комисия и ще се превърне в добро съоръжение в бъдеще. \"С Алексис можем да играем важна роля за обща Балканска политика, която да се води\", посочи премиерът и добави, че през месец октомври ще бъде поискана среща с председателя на ЕК Жан-Клод Юнкер, на която да бъдат представени идеите за развитие на региона и да се търси подкрепа.Припомняме, че първоначално  между двете държави трябваше да свързва пристанищата Варна, Бургас, Кавала и Александруполис. Преди около два месеца обаче България и Гърция се договориха за разширяването на обхвата на коридора. На среща между транспортния министър Ивайло Московски и гръцкия му колега Христос Спирдзис беше обсъдена възможността в проектът да се включат и пристанищата в Солун и Русе. По този начин ще се постигне пълна мултимодалност на коридора, в който ще участват пътен, железопътен, морски и речен транспорт, както и пряк път до държавите по поречието на река Дунав.Очаква се проектът да привлече големи инвеститори от Близкия и Среден Изток, както и от Китай, Русия и други големи пазари.", "date": "2017.09.06", "title": "България и Гърция подписаха меморандум за скоростния жп коридор"}
{"url": "https://news.bg/bulgaria/s-izstreli-v-tsentara-na-stolitsata-opovestiha-saedinenieto.html", "text": "С изстрели в центъра на София оповестиха Съединението на Княжество България и Източна Румелия. \"Стрелбата\" бе част от тържествената програма за днешния национален празник.В столицата денят на Съединението бе почетен пред Мавзолея-костница на княз Александър Първи Батенберг. Председателят на Народното събрание Димитър Главчев бе сред официалните лица, почели тържественото отбелязване на 132-та годишнина от Съединението на Източна Румелия с Княжество България.Столичани също дойдоха да уважат празника. Гражданите носеха трибагреника, както и цветя.Венци на почит бяха поднесени от различни институции. Много деца също присъстваха на тържествената церемония в столицата. Парламентарният шеф поздрави гостите.По думите му днес честваме една от най-светлите дати в историята ни. \"Всички ние се връщаме към посланията и делото на 6 септември\", каза Главчев. По думите му днес чувстваме липсата на съединение. Сега дългът ни е общ, смята той. Нека дейците на съединението ни бъдат ярък пример, поиска председателят на НС.Столичният кмет Йорданка Фандъкова също поздрави софиянци. Да помним и честваме великото дело на съединението на България, подчерта тя. Няма освобождение без съединение, изтъкна кметът на София. По думите й трябва да помним имената на деятелите на Съединението. То показва, че големите каузи могат да пишат и нашата, и европейската история, според Фандъкова.Силата на една нация е в нейния дух, подчерта кметът на столицата. За тържествената обстановка бе организирана патриотична музикална програма.", "date": "2017.09.06", "title": "С изстрели в центъра на столицата оповестиха Съеднението"}
{"url": "https://news.bg/sport/balgariya-mozhe-da-stane-mezhdunaroden-tsentar-po-hudozhestvena-gimnastika.html", "text": "Президентът Румен Радев посочи, че страната ни може да се превърне в международен център за обучение на състезателки и треньори по художествена гимнастика.Според Радев успехите на българските спортисти многократно надхвърлят условията, в които те тренират и живеят. Следователно било време държавните институции и бизнеса да обединят усилията си и да инвестират в създаването на модерни центрове за подготовка, в областите, в които българският спорт има традиции и успехи на световно равнище.Това стана ясно по време на среща на президента Радев с треньорите и момичетата от ансамбъла по художествена гимнастика на България, които гостуваха в президентството.Държавният глава подчерта още, че страната ни трябва да се стреми към преустановяване на практиката да се постига \"от нищо нещо\" и да насърчи както масовия спорт, така и традиционно силните за България спортни дисциплини.Радев посочи и че в България има реални условия за създаването на международна академия за художествена гимнастика, която да обединява целия процес на обучение, подготовка, рехабилитация и почивка на български и международни отбори. По думите му България има нужда от \"дом\" на на художествената гимнастика, в който да бъдат събрани всички успехи в тази сфера, които да възпитават и вдъхновяват хиляди деца да се занимават със спорт.По време на срещата се акцентира и върху това, че на практика нямало държава с постигнати успехи в художествената гимнастика, в която да не работят и български треньори.Президентът се възползва от повода, за да поздрави момичетата за спечелените титли от , Италия. Според Радев резултатите на ансамбъла показват, че несломим спортен дух, трудолюбие и всеотдайност всяко предизвикателство е преодолимо. \"Вие обединявате българския народ и безспорните ви победи са повод за национално самочувствие и гордост\", добави президентът.От своя страна председателят на Българската федерацията по художествена гимнастика Илиана Раева заяви, че отношението и подкрепата на институциите ще бъдат голям стимул за българската художествена гимнастика да продължава да вдъхновява и да покорява нови върхове.", "date": "2017.09.06", "title": "България може да стане международен център по художествена гимнастика"}
{"url": "https://news.bg/society/ninova-saedinenieto-e-savarsheniyat-primer-za-smelost-i-dostoynstvo.html", "text": "Лидерът на БСП Корнелия Нинова поздрави всички българи с днешния празник и заяви, че Съединението на Княжество България и Източна Румелия е съвършеният пример за смелостта и достойнството на българския народ.\"Смелостта да отхвърлиш чуждата намеса и достойнството да защитиш правата си\", добави Нинова.По думите на Нинова нито оръжията, нито дипломацията на по-големите държави са имали силата да спрат процеса на обединение на българския народ. Тя добави, че няма сила, която да спре това, което е поискано със сърцата и умовете на всички българи.", "date": "2017.09.06", "title": "Нинова: Съединението е съвършеният пример за смелост и достойнство"}
{"url": "https://news.bg/finance/danachni-rovyat-v-kasite-na-firmi-obyavili-golemi-nalichni-sumi.html", "text": "От НАП проверяват 550 фирми, обявили големи налични суми в касите си. Вече са открили първите случаи на липсващи пари в касите на фирми, които според счетоводните данни би трябвало да са налични, съобщиха от Национална агенция за приходите (НАП).Съмненията на ревизорите са, че като декларират голяма сума пари в кеш, фирмите избягват плащането на корпоративни данъци и данък върху дивидентите.Данните от счетоводните баланси на хиляди юридически лица сочат, че имат голяма сума пари в брой. По време на проверките се изследва дали търговските дружества и нестопанските организации не са извършили скрито разпределение на печалба, уточняват от НАП.Според подадените в НАП данни, 1 289 от фирмите имат в касите си по над 1 милион лева в брой. Над 10 000 са дружествата с налични пари в брой над 100 000 лв. Очаква се броят на възложените проверки да се увеличи значително в близките месеци.В най-масовия случай става въпрос за чисто счетоводно изписване на средства  за разходи, които не са свързани с дейността на дружеството. Като пример от НАП дават скъпи командировки до екзотични държави, ползване на чужди активи за лични нужди на акционерите и т. н.Подозренията на данъчните се засилват и от факта, че в момента съществува забрана за разплащания в брой над 10 000 лв.Ако при проверките бъдат открити данъчни и осигурителни нарушения, ще започнат ревизии, за да бъдат установени неплатените данъци и осигурителни вноски за последните пет години, предупреждават от НАП.Междувременно фирмите, които са извършили скрито разпределение на печалби могат да уведомят данъчните и да поискат разрешение за подаване на коригиращи декларации, като обложат с данък недекларираните дивиденти, допълват от приходното ведомство.Припомняме, повод за тази проверка бе информацията, че 1 289 от фирмите държат в касите си по над 1 милион лева в брой според декларираните пред НАП документи. Съмненията на ревизорите са, че като декларират голяма сума пари в кеш, фирмите избягват плащането на корпоративни данъци и дивиденти. В най-масовия случай става въпрос за чисто счетоводно изписване на средства от касата в полза на съдружници, уточняват подозрителността си данъчните.", "date": "2017.09.06", "title": "Данъчни ровят в касите на фирми, обявили големи налични суми"}
{"url": "https://news.bg/economics/nankov-iska-da-podpisvame-memorandum-v-oblastta-na-patnata-infrastruktura-s-katar.html", "text": "Министърът на регионалното развитие и благоустройството Николай Нанков се обяви за подписването на меморандум в областта на пътната инфраструктура между България и Катар.Нанков е на посещение в Катар, където проведе среща с министъра на транспорта и комуникациите на Катар Джасим Сейф Ахмед Ал-Сулаити.В хода на срещата министрите обсъдиха постигнатите резултати от двустранното сътрудничество между държавите до момента. Те споделиха и идеи за съвместни бъдещи проекти.Припомняме, през миналата година министър Джасим Сейф Ахмед Ал-Сулаити беше в България и тогава двете страни подписаха Меморандум за разбирателство между Държавното предприятие \"Пристанищна инфраструктура\" и Катарската компания за управление на пристанищата \"Муани Катар\".На срещата днес регионалният ни министър предложи на катарския си колега да се работи по такъв документ и в областта на пътната инфраструктура.От своя страна Ал-Сулаити изрази задоволство от идеята на Нанков. Катарският министър подкрепи изготвянето на подобен меморандум, който да бъде подписан при съвместни бъдещи срещи.По време на срещата Нанков поднесе и поздравления за впечатляващата церемония по откриването на най-голямото пристанище в Катар.", "date": "2017.09.06", "title": "Нанков иска да подписваме меморандум в областта на пътната инфраструктура с Катар"}
{"url": "https://news.bg/crime/26-godishen-e-s-opasnost-za-zhivota-sled-skandal-s-bashta-si.html", "text": "26-годишен мъж от сeло Ясенково е с опасност за живота след скандал с 45-годишния си баща, съобщиха МВР-Шумен. Около 21:20 часа във вторник вечерта в частен дом на ул. \"Хан Омуртаг\" в селото е възникнал скандал.Синът, който е бил в нетрезво състояние, налетял да бие баща си. По-възрастният мъж го избутал по стълбите от втори етаж, той паднал на бетонното стълбище и ударил главата си. Откаран е от екип на ЦСМП в МБАЛ-Шумен. При прегледа е установена фрактура на черепа и контузия на мозъка.Мъжът е в кома, с опасност за живота. Бащата е арестуван за 24 часа за нанесена телесна повреда. Започнато е досъдебно производство.Пострадалият е известен на полицията като извършител на кражби, грабеж и съпротива на орган на властта. Баща му е бил хванат да шофира автомобил след употреба на алкохол.", "date": "2017.09.06", "title": "26-годишен е с опасност за живота след скандал с баща си"}
{"url": "https://news.bg/euronews/es-mozhe-da-nalaga-na-darzhavite-chlenki-kvoti-za-priem-na-bezhantsi.html", "text": "Съдът на Европейския съюз отхвърли жалбите на Словакия и Унгария относно миграционната политика Общността. Съдът потвърди правото на Брюксел да изисква от държавите членки да приемат кандидати за убежище, съобщи Ройтерс.Съдът на ЕС установи, че Съюзът има право да нарежда на националните правителства да приемат бежанци на квотен принцип. Става въпрос главно за сирийските бежанци, преселени от Италия и Гърция.\"Съдът отхвърля жалбите, подадени от Словакия и Унгария, срещу временния механизъм за задължително преселване на търсещите убежище\", постанови Съдът на ЕС и уточни, че жалбите се отхвърлят \"в тяхната цялост\". Според съдебната институция на ЕС механизмът за задължително презаселване на търсещите убежище е пропорционален и допринася за това Гърция и Италия да се справят с последиците от миграционната криза през 2015 г.Припомняме, че механизмът беше одобрен с мнозинство от страните членки, въпреки явната съпротива на някои държави от Източна Европа. Тогава беше предвидено презаселването на 120 000 бежанци, но до момента презаселените са около 25 000.Еврокомисарят по миграцията Димитрис Аврамопулос коментира, че е време Европа да работи единно и да следва пълна солидарност в действията си с бежанците.Не е ясно обаче как Брюксел ще принуди източните държави да приемат бежанци при положение, че огромна част от мигрантите всъщност не желаят да се заселват в по-бедните държави от бившия съветски блок.Според Германия действията на Източноевропейските държави, отказващи да приютят бежанците, само създават повече напрежение в Съюза, който и без това се занимава главно с предстоящото излизане на Великобритания. Това мнение обаче не се подкрепя от министърът на икономиката на Словакия Петер Зига, според който квотната система на ЕС не работи. По думите му решението на Съда на ЕС за момента просто е без значение.", "date": "2017.09.06", "title": "ЕС може да налага на държавите членки квоти за прием на бежанци"}
{"url": "https://news.bg/regions/sela-ot-devinsko-sa-bez-tok-internet-i-telefon.html", "text": "Заради авария в електрическата система няколко села в община Девин без електричество, интернет и телефони. Проблемите започнаха в понеделник следобед, информира Дарик.Тогава близо 4 часа хората са оставени без ток. В деня на Съединението на България малко след 8 сутринта електричеството прекъсна. Заедно с него спря и интернет комуникациите, стационарните телефони и мобилните телефони на някои оператори.Засегнатите населени места, за които има информация на този етап, са Девин и селата Грохотно и Гьоврен. От ЕВН потвърдиха за проблема с електричеството, като уточниха, че става въпрос за електрическа авария. От енергоразпределителното дружество не могат да уточнят броя на засегнатите населени места.", "date": "2017.09.06", "title": "Села от Девинско са без ток, интернет и телефон"}
{"url": "https://news.bg/bulgaria/sobstvenitsi-zaplashvat-prirodozashtitnitsi-v-bedechka.html", "text": "Видео показва агресивни собственици на терени в старозагорския парк \"Бедечка\", които обиждат, заплашват и посягат на група природозащитници. Природозащитниците искали да почистят района и да пребоядисат мост.Собственици на парцели в \"Бедечка\" се опитали да осуетят доброволното почистване и реставриране на мост. Със закани и обиди собствениците възпрепятстваха почистването и работата по моста.Заради предизвикания скандал и агресия групата \"Запазете Бедечка\"  обясни, че отново започва кампания в обратна посока.\"През септември предстои да бъде приет планът за запазване на парк \"Бедечка\", \"Запазете Бедечка\" обаче иска възможно най-пълно, а не само частично запазване на парк \"Бедечка\", се пише в официалното писмо на организацията.Акцията на \"Запазете Бедечка\" била насочена към южната част на парка, където е и най-сериозната опасност от ново строителство. Природозащитниците искали да боядисат мост и да почистят района, но хора, представящи се за собственици се възпротивили.На видеото се чуват заплахи, закани и обиди. Хората са агресивни и бутат телефоните на някой от околните, които снимат конфликта.", "date": "2017.09.06", "title": "Собственици заплашват природозащитници в \"Бедечка\""}
{"url": "https://news.bg/regions/5-kilometrova-kolona-ot-tovarni-avtomobili-na-gkpp-kapitan-andreevo.html", "text": "На българо-турската граница на ГКПП \"Капитан Андреево\" се е образувала около 5-километрова колона от товарни автомобили. Колоната е на изхода от страната в посока Турция.Според информация на Главна дирекция \"Гражданска полиция\" на ГКПП \"Лесово\" преминаването също е затруднено. Там се е образувала около 2-километрова колона от товарни автомобили. И там колоната е на изхода от България, в посока Турция.Най-малка е колоната на българо-турската граница на ГКПП \"Малко Търново\". Към момента там има колона от 1 километър. На \"Малко Търново\" тапата е предимно от леки автомобили, излизащи от България.Интензивен е и трафикът на българо-гръцката граница. На ГКПП-та \"Капитан Петко Войвода\", \"Кулата\" и \"Маказа\" преминаването е затруднено на излизане от страната, но колони не са се образували.На българо-сръбската граница на ГКПП - \"Калотина\" трафикът също е интензивен на изход.", "date": "2017.09.06", "title": "5-километрова колона от товарни автомобили на ГКПП \"Капитан Андреево\""}
{"url": "https://news.bg/regions/namalyava-piteynata-voda-v-blagoevgradsko-otchitat-ot-vik.html", "text": "Силно намалява дебита във водоизточниците за питейно ползване, отчитат от \"ВиК\" Благоевград, цитирани от БНР. Единственият начин за преодоляване на недостига на вода е изграждането на язовири, категорични са експертите.Има и райони, в които дебитът на водоизточниците намалява трайно във времето. Един от тях е Гоце Делчев. С помощта на регионалното министерство трябва да се изгради язовир, смята управителят на местното ВиК.Въпреки трайното засушаване и горещото лято към момента само 3 населени места, снабдявани от държавното дружество, са на режим на водоподаване, заяви управителят Росица Димитрова. Тя увери, че областният център има резерви чрез сондажите до река Струма и баражите на река Благоевградска Бистрица.Търсят се варианти за допълнително водоснабдяване и на град Добринище, който се наложи като целогодишен зимен, спа и балнео курорт.", "date": "2017.09.06", "title": "Намалява питейната вода в Благоевградско, отчитат от ВиК"}
{"url": "https://news.bg/economics/borisov-iska-zhp-koridorat-da-stiga-i-do-bukuresht.html", "text": "\"Така или иначе този проект ще стигне до Русе, защо да не продължи до Букурещ\", заяви премиерът Бойко Борисов във връзка с подписания днес в Кавала Меморандум за разбирателство между България и Гърция за развитието на железопътната връзка \"Солун-Кавала-Александруполис-Бургас-Варна-Русе\".След като днес транспортните министри на Българи и Гърция подписаха меморандума, премиерът Борисов започна да мисли и за неговото разширяване.В този контекст вече е предвидено на 3 октомври във морската ни столица Варна да се проведе среща на лидерите на България, Гърция, Румъния и Сърбия, съобщи БНТ. На срещата във Варна балканските лидери ще обсъдят именно разширяването на мултимодалния транспортен коридор.Припомняме и че след подписването на меморандума днес, премиерът на Гърция Алексис Ципрас заяви, че проектът е от стратегическо значение за целия регион.Подписаният меморандум днес регламентира подготовката и съвместното управление на проекта за изграждането на скоростен железопътен коридор, свързващ пристанищата на Солун, Кавала, Александруполис, Бургас, Варна и Русе. Проектът предвижда и по-нататъшното развитие на пристанищата като част от основната ТЕН-Т мрежа.Мащабният проект предвижда изграждането на двойна електрифицирана жп линия с внедрена ERTMS система за управление на железопътния трафик. Според меморандума ще се създаде и съвместно българо-гръцко дружество за управление на линията.", "date": "2017.09.06", "title": "Борисов иска жп коридорът да стига и до Букурещ"}
{"url": "https://news.bg/regions/remont-na-am-trakiya.html", "text": "До 16.30 часа днес преминаването по АМ \"Тракия\" в посока София ще бъде ограничено.Ограничението се налага заради ремонтни дейности в аварийната и активната пътни ленти в района на 118-и километър.Преминаването в района на ремонта ще се осъществява само в изпреварващата, скоростна пътна лента.От Агенция \"Пътна инфраструктура\" призовават водачите да шофират с повишено внимание и съобразена скорост в района на ремонтните дейности.", "date": "2017.09.06", "title": "Ремонт на АМ \"Тракия\""}
{"url": "https://news.bg/int-economics/kalashnikov-sazdadoha-nov-pistolet-koyto-da-zamesti-makarov.html", "text": "Разработеният от концерна \"Калашников\" компактен пистолет Лебедев ПЛ-15К може да замени легендарния пистолет \"Макаров\" във войските. За това се споменава във видео, публикувано на \"Калашников медиа\", цитирано от ТАСС.\"Компактният ПЛ-15К може пълноценно да замени нишата, която сега заема пистолет Макаров\", се казва във видеото. Първите изпитания на новото оръжие са направени на 2 август.ПЛ-15К е компактна версия на пълноразмерен пистолет Лебедев ПЛ-15, която се отличава от базовия модел по дължина, височина и тегло. Капацитетъм му е 14 патрона, калибърът - 9х19. Създател на пистолета е Дмитрий Лебедев - водещият инженер-конструктор на концерна \"Калашников\".", "date": "2017.09.06", "title": "\"Калашников\" създадоха нов пистолет, който да замести \"Макаров\""}
{"url": "https://news.bg/crime/sadat-e-spryal-vpisvaneto-na-emko-kato-sobstvenik-na-dunarit.html", "text": "Окръжният съд в Русе е спрял вписването на фирмата на Емилиян Гебрев - \"Емко\", като собственик на \"Дунарит\", съобщи \"24 часа\".Към момента \"Дунарит\" остава притежание на компанията \"Кемира\" на банкера Цветан Василев. Нейният дял от над 91% във военния завод обаче е запориран от държавата.Според данни от Търговския регистър, съдът се е произнесъл на 16 август, а на 28 август е спрял и увеличаването на капитала на военния завод \"Дунарит\" от 8 млн. на 68 млн. лв. Новите акции трябваше да бъдат придобити от \"Емко\", с което щеше да се осъществи промяната в собствеността.Апелативният съд във Велико Търново също е спрял увеличението на капитала.", "date": "2017.09.06", "title": "Съдът е спрял вписването на „Емко” като собственик на „Дунарит”   "}
{"url": "https://news.bg/press/borisov-razgovarya-s-tsipras-ulichiha-sapruga-na-bokova-za-azerbaydzhanskata-peralnya-nova-partida-yaychen-prah-s-fipronil.html", "text": "Разговорите между премиера Бойко Борисов и гръцкия му колега Алексис Ципрас са сред актуалните теми на вестниците в сряда.\"Мигрантската криза бе тема номер едно по време на официалната вечеря, която грьцкият премиер Алексис Ципрас даде вьв вторник на своя колега Бойко Борисов и делегацията от България. Тя се сьстоя в хотел \"Имарет\" в старата част на Кавала при засилени мерки за сигурност. \"С министър-председателя на Република Гърция Алексис Ципрас обменихме опит за справяне с мигрантския натиск по границата. Обсъдихме още и темите за икономика и газовия хъб. Още един вход за газ, означава повече конкуренция. А повече конкуренция, означава по-добри цени. Нашата цел е диверсификация на газовите потоци и доставки\", написа Борисов в официалния си профил във \"Фейсбук\" след вечерята с гръцкия му колена. Днес предстои подписването на Меморандум за разбирателство между България и Гърция за развитието на железопътната връзка \"Солун-Кавала-Александруполис-Бургас-Варна-Русе\". Церемонията ще бьде в една от залите на хотела, който е бивше мюсюлманско училище и приют. В половината от \"Имарет\" е настанена бьлгарската делегация, а в останалата- Ципрас и придружаващите го министри, които ще участват в разговорите днес...\" - в. \"Стандарт\".\"Документът регламентира подготвителните работи и съвместното управление на коридора от двете държави. Проектът предвижда свързването на река Дунав, Черно и Егейско море със скоростен железопътен коридор, както и развитие на пристанищата, които са част от основната транспортна мрежа. Предвидено е още и изграждането на двойна електрифицирана жп линия с внедрена ERTMS система за управление на железопътния трафик. След като коридорът бъде завършен, ще се постигне пълна мултимодалност чрез комбиниране на пътен, железопътен, воден и речен транспорт, отбелязват от правителството. Очаква се проектът да привлече големи инвеститори от Близкия и Средния изток, Китай, Русия и други големи пазари...\" - в. \"Дневник\".Всекидневниците съобщават и за преговори с Румъния за енергийния сектор.\"Бългаpcкият и pyмънcкият електpоенеpгиен опеpатоp обcъждат възможноcтта за подпиcване на cпоpазyмение за пpедоcтавяне на взаимна аваpийна помощ за обезпечаване на енеpгийните им cиcтеми. За това cе договоpиxа миниcтъpът на енеpгетикaта Теменyжкa Петкова и pyмънcкият й колега Тома-Флоpин Петкy, cъобщиxа от Миниcтеpcтвото на енеpгетикaта, пpедаде БТА...\" - в. \"24 часа\".\"До края на тази година ще бъде завършена компресорната станция \"Подишор\" на румънска територия, която ще позволи газовата връзка с България да заработи в пълен обем. Това е съобщил румънският енергиен министър Тома-Флорин Петку на среща в София с българския си колега Теменужка Петкова, се казва в съобщение на пресцентъра. Проектът за газова връзка, който започна да се осъществява след газовата криза в началото на 2009 г., беше открит официално на 11 ноември 2016 г.. Пълният му капацитет е 1.5 млрд. куб. м, но заради липсата на компресорна станция от румънска страна България може да получава от Румъния до 4 млн. куб. м на ден в случай на криза. Това е първата междусистемна газова връзка, която България успява да осъществи със съседите си. На срещата от румънска страна е проявен интерес за доставка на количества природен газ от местен добив в румънските блокове на Черно море към българската газопреносна система. Двамата министри са се разбрали българският и румънският електроенергиен оператор да подпишат споразумение за предоставяне на взаимна аварийна помощ за обезпечаване на енергийните им системи. България и Румъния ще заемат обща позиция и в преговорите с Европейската комисия за големите горивни инсталации.\" - в. \"Дневник\".Скандалът с \"Азербайджанската пералня\" също е сред тематичните акциенти.\"Калин Митрев - директор от повече от 3 години за България, Полша и Албания в Европейската банка за възстановяване и развитие в Лондон, съпруг на Ирина Бокова, генерален директор на ЮНЕСКО, е бил част от мащабна тайна схема, с която властите в Азербайджан са плащали на политици и журналисти в лобистка кампаня за отклоняване на критиките срещу управлението на президента Илхам Алиев. Между 2012г. и 2014г. повече от 16 000 плащания са минали по различни канали, като с близо 2.9 млрд. долара е плащано на известни европейци, купувани са луксозни стоки и са прани пари през мрежа от почти непрозрачни британски компании. Не е сигурно, че всички получатели са знаели за първоизточника на средствата, тъй като те са минавали по канали, прикриващи откъде идват. Това твърди лондонският в.\"Гардиън\" в специално разследване, в което условно нарича схемата \"Азербайджанската пералня\". Подробности за него са публикувани и в \"Биволъ\", \"Монд\" и \"Зюддойче цайтунг\", където също се споменава Калин Митрев. То се основава на поверителни банкови данни, предоставени на датския вестник \"Берлингске\" и споделени с Проекта за разследване на корупция и организирана престъпност (OCCRP), \"Гардиън\" и други медии. Информацията обхваща 30-месечен период. \"Биволъ\" твърди, че \"около 800 000 евро от азърбайджанските милиарди са стигнали до български фирми и физически лица. Преводите към български банки са 19 на брой и са датирани от август 2012 до октомври 2014г.\", както и че част от плащанията са за съвсем легитимни цели. За Калин Митрев в публикацията се казва, че през него са минали средства за британски компании, а той е получил поне 425 000 евро за консултански услуги от азерайджанската хирма \"Авуар\" (Avuar Co). Той не крие факта и обяснява, че средствата са от напълно законен бизнес, декларирани са в България и са платени данъци върху тях. Митрев казва пред \"Гардиън\", че не познава цялата схема, както и не му е известен първоизточникът на парите. Консултантската ми работа беше закрита, когато влязох в борда на ЕБВР, допълва той...\" - в. \"Дневник\".\"Аферата \"Азербайджанска пералня\" хвърли сянка върху Бокова Подозрение за търговия с влияние на генералната директорка на ЮНЕСКО Ирина Бокова произтича от международно разследване по Проект за докладване на организираната престъпност и корупция, наречено \"Азербайджанска пералня\". Вестниците \"Монд\", \"Зюддойче цайтунг\", \"Гардиън\" и още осем издания, сред които българският сайт \"Бивол\", разобличиха \"дипломацията на хайвера\", следвана от Азербайджан в Европа за лъскане на образа на клана на президента Илхам Алиев, обвиняван в ограбване на държавни средства и задушаване на всякаква критика. Проучени са 16 000 банкови транзакции за близо 3 млрд. евро. Бившият председател на групата на ЕНП в ПАСЕ Лука Волонте (Италия) е получил 2 млн. евро за своята фондация. Германският депутат от ХСС и бивш министър Едуард Линтнер е сложил ръка на повече от 900 000 евро. От списъците излиза също името на Калин Митрев, който от 2014 г. е за втори път представител на България в Европейската банка за възстановяване и развитие в Лондон, а през периода 2012-2014 г. е получил от Азербайджан 425 000 евро като член на консултантската компания на братята Милен и Георги Велчеви \"Делта кепитъл интернешънъл\" АД. Разследването прави препратка от него към съпругата му Ирина Бокова, защото през 2010 г. тя е наградила със златен медал \"Моцарт\" съпругата на Илхам Алиев - Мехрибан. Обикновено наградата се присъжда на композитори и изпълнители, а Мехрибан Алиева се изявява като организатор на музикални събития. Издания смятат, че това е било търговия с влияние. Митрев признава за получаването на парите, но настоява, че са придобити чрез законни консултантски услуги преди заминаването му на работа в Лондон, че ги е декларирал и платил данъци в България, и отрича да е бил в конфликт на интереси. Ирина Бокова също отрича да е била повлияна от бизнеса на мъжа си, за да фаворизира режима в Баку. През 2012 г. тя връчи Световната награда за свобода на печата \"Гилермо Кано\" на азербайджанския журналист и активист за човешки права Ейнула Фатулаев (лежал 4 години в затвора до 2011 г.), а през миналата година даде същата награда на една от най-смелите критички на клептокрацията в Баку Хадиджа Исмаилова. Заради своите остри коментари и разследвания Исмаилова бе осъдена през септември 2015 г. на 7 години затвор. Тя бе удостоена на 3 май 2016 г. на Международния ден за свобода на словото с наградата на ЮНЕСКО (25 000 долара), а две седмици по-късно (на 25 май) бе пусната от затвора, след като под международния натиск режимът намали присъдата й наполовина и я трансформира от ефективна в условна.Фактите съществуват на сайта на ЮНЕСКО, но неизвестно защо са пренебрегнати от разследващите журналисти по аферата \"Азербайджанска пералня\", които настояват, че голяма част от плащанията до политици и други влиятелни лица са правени с цел снизхождение тъкмо когато Азербайджан е бил обект на критики заради арестуването на правозащитници и журналисти, опониращи на властта. \"Гардиън\" и \"Зюддойче цайтунг\" са получили след запитвания писмени отговори от Ирина Бокова, но тя заяви пред \"Сега\", че са ги отразили частично. Сайтът \"Бивол\" обръща внимание на друг факт: \"На 22 октомври 2013 г., Ирина Бокова открива в седалището на ЮНЕСКО в Париж фотоизложба, озаглавена \"Азербайджан - земя на толерантността\". Изложбата е организирана от Фондацията \"Гейдар Алиев\", председателствана от първата дама Мехрибан Алиева - почетен посланик на ЮНЕСКО. Това културно събитие има за цел да изгради позитивен имидж на режима в Баку пред западните партньори и да затъмни критиките за нарушаването на човешките права, които са многобройни и стават все по-скандални.\" Изложбите в ЮНЕСКО обаче не са дело на генералния директор, защото страните членки сами организират и финансират културните си прояви, които са десетки всяка година. Никой не е поставял под съмнение, че Азербайджан също има такова право и няма как да му бъде отказано, освен ако страната не бъде изгонена от ЮНЕСКО.\" - в. \"Сега\".\"В пpокypатypата няма подадени cигнали по cлyчая c \"Азеpбайджанcкaта пеpачница\", cъобщи говоpителят на главния пpокypоp Рyмяна Аpнаyдова. Тя коментиpа изнеcената от медии в няколко евpопейcки дъpжави инфоpмация, cпоpед която от Азеpбайджан cа пpеведени 2,5 млpд. евpо към евpопейcки политици, цитиpана от БНР. В cпиcъкa c xоpата, полyчавали cpедcтва, е и бългаpcкият пpедcтавител в Евpопейcкaта банкa за възcтановяване и pазвитие Калин Митpев...\" - в. \"24 часа\".Вестниците отделят място и на темите, свързани с европредседателството.\"Военният министър Красимир Каракачанов има готовност да изкара армията на улицата и в мирно време, и то още за европредседателството от 1 януари. В интервю за БНТ той обяви, че \"армията трябва да се включи в опазването на обществения ред\". Каракачанов аргументира идеята си със зачестилите терористични нападения в Европа, след които военните се включиха в охраната на градовете. Армейски части бяха изкарани да патрулират по улиците на Париж и Брюксел. Въпросът за изваждането на улицата и ползването на армията в мирно време е поставян няколко пъти през годините - например след взрива в НДК през 1996 г. и след убийството на Емил Кюлев през 2005 г. Досега не се е стигало до излизането на войската от поделенията, освен при бедствия, аварии, пожари, както и при охраната на границата от нелегални имигранти...\" - в. \"Сега\".Вестниците информират и за нова партида яйчен прах с фипронил.\"Задържаха тон и половина яйчен прах с фипронил, внесен у нас От Европейската комисия по системата за бързо предупреждение е получено съобщение за партида замразен яйчен меланж, замърсена с фипронил, доставена от Германия, в количество 1440 кг. Това съобщиха от пресцентъра на Министерството на земеделието, храните и горите...\" - в. \"Труд\".\"Незабавно БАБХ извърши проверка в обекта - склад за търговия на едро, получател на пратката. Към момента на проверката е установено, че в склада са налични 1142 кг от нотифицираната партида, които с Акт за забрана са спрени от реализация и за тях е издаден Протокол за отговорно пазене. При извършената проследимост са установени получателите на останалото количество от 298 кг яйчен меланж от засегнатата партида и се извършва изтегляне от пазара. В изпълнение на заповед на изпълнителния директор на БАБХ, относно превенция на разпространението на пазара на яйца и яйчни продукти и продукти, произведени от тях, замърсени с фипронил, се извършват проверки и са изпратени проби за лабораторен анализ. Първите 18 резултата от лабораторни анализи на яйца и яйчни продукти - майонеза и сладолед са отрицателни за фипронил...\" - в. \"Стандарт\".", "date": "2017.09.06", "title": "Борисов разговаря с Ципрас, уличиха съпруга на Бокова за „Азербайджанската пералня”, нова партида яйчен прах с фипронил...  "}
{"url": "https://news.bg/crime/zaloviha-sluzhiteli-na-agentsiyata-po-hranite-s-belyazani-pari.html", "text": "Двама служители на Агенцията по безопасност на храните са задържани в Несебър за вземане на подкуп, съобщи bTV I с позоваване на бургаската полицията.Те са арестувани близо до заведение за хранене в момент на вземане на белязани 500 лева от собственика му.Парите са поискани, за да не бъде съставен акт.", "date": "2017.09.06", "title": "Заловиха служители на Агенцията по храните с белязани пари"}
{"url": "https://news.bg/int-politics/sasht-zakrivaneto-na-ruskite-diplomaticheski-obekti-e-zakonno.html", "text": "Американският държавен департамент заяви, че решението за закриване на руските представителства в Сан Франциско, Ню Йорк и Вашингтон е законно, предадоха информационните агенции.Представител на департамента посочи, че според международното право, страните могат да създават дипломатически представителства само със съгласието на приемащата страна.По думите му, Вашингтон е оттеглил съгласието си за съществуването на руско консулство в Сан Франциско.Американската страна редуцира руското дипломатическо представителство на своя територия в отговор на решението на Москва да съкрати американското дипломатическо присъствие, вследствие на което над 700 американски дипломати напуснаха Русия.По-рано темата беше обсъдена от държавния секретар Рекс Тилърсън и руския външен министър Сергей Лавров в телефонен разговор.", "date": "2017.09.06", "title": "САЩ: Закриването на руските дипломатически обекти е законно"}
{"url": "https://news.bg/bulgaria/chestvame-saedinenieto-krayat-na-mita-za-podarenata-svoboda.html", "text": "Днес България празнува своето Съединение - тържеството на националния дух и волята на народа ни за обединение.Руско-турската война и Санстефанският договор не водят до създаването на суверенна българска държава.По силата на договора България е подчинена на Русия окупирана територия, която в руските дипломатически документи дори не се нарича българска държава, а \"Руско-дунавска област\".С Берлинския договор се създава Княжество България, като се постановява временен статут на руската окупация, но  българските земи са разпокъсани. Източна Румелия е отделена като васал на Османската империя.Предците ни отказват да се примирят с потъпкването на националния ни идеал.Преди 132 години в Пловдив войски, командвани от майор Данаил Николаев, свалят правителството и генерал-губернатора Гаврил Кръстевич. Съставено е временно правителство начело с Георги Странски, в което влизат представители на двете южнобългарски партии и на войската. Отправен е апел към княз княз Александър Батенберг да подкрепи Съединението на Княжество България и Източна Румелия.Опирайки се на масовата подкрепа от българите в Княжеството, на 8 септември Александър I издава манифест  към българския народ, с който официално признава Съединението и призовава нацията да защити \"святото дело\".На следващия ден отива в Пловдив и назначава трима комисари на мястото на временното правителство, което се отказва от пълномощията си.Оттук той уведомява великите сили, че поема управлението на Източна Румелия. В нотата си изразява решимост да защити Съединението от всяко чуждо посегателство и призовава великите сили да признаят акта на обединението.Патриотичният порив на българите среща категоричен отпор от страна на Русия и на Османската империя.През октомври 1885 г. в Цариград е свикана посланическа конференция на силите. Опитите на руските дипломати да провокират Турция към военни действия срещу българите са парирани от Англия.Сръбският крал Милан обаче напада България, подстрекаван от Австро-Унгария и Русия. В последвалата Сръбско-българска война, известна още като \"войната на капитаните срещу генералите\", младата ни войска успява да защити националния идеал с оръжие и дух.Със защитата на Съединението народът ни отхвърля мита за \"подарената свобода\" и застава достойно на картата на Европа.Днес годишнината ще бъде отбелязана в цялата страна, като традиционно център на честванията е Пловдив.От 17:30 часа на площад \"Стефан Стамболов\" ще се проведе празничен концерт с участието на пловдивския биг бенд и солисти.От 19:00 часа на централния площад в града ще се състои възстановка на събитията от 6 септември 1885 година от комитет \"Родолюбие\".От 19:45 часа, в зала \"Съединение\" на Регионалния исторически музей ще бъде открита изложбата \"Непознатата война\".Празникът ще бъде отбелязан и в столицата - от 11.30 часа, пред мавзолея-костница на княз Александър І Батенберг. На събитието ще присъства председателят на Народното събрание Димитър Главчев.", "date": "2017.09.06", "title": "Честваме Съединението – краят на мита за подарената свобода "}
{"url": "https://news.bg/int-politics/brazilskiyat-varhoven-sad-reshava-sadbata-na-dilma-rusef-i-lula-da-silva.html", "text": "Главният прокурор на Бразилия Родриго Жано започна процедура срещу двама бивши президенти - Луис Инасио Лула да Силва и Дилма Русеф, по подозрение в престъпен сговор, предадоха информационните агенции.Прокурорът е внесъл във Върховния съд искане за повдигане на официални обвинения срещу Русеф и Лула да Силва.Двамата бивши държавни лидери бяха замесени в значителна степен в корупционен скандал, свързан с милиардни подкупи, напомня Жано, цитиран от интернет изданието G1.Решението дали ще има съдебен процес срещу двамата експрезиденти ще бъде взето от Върховния съд.Ако бъдат признати за виновни, те може да получат присъди от 3 до 8 години затвор.", "date": "2017.09.06", "title": "Бразилският върховен съд решава съдбата на Дилма Русеф и Лула да Силва"}
{"url": "https://news.bg/world/nasa-pokaza-zrelishtni-kadri-na-slanchevi-izrigvaniya.html", "text": "Американската космическа агенциязрелищни кадри на слънчеви изригвания, заснети на 4 септември.Учените успокояват, че дори когато активността на нашата звезда е засилена, слънчевата радиация не може да проникне през земната атмосфера в дози, които биха били опасни за хората.При по-голяма интензивност обаче тя може да смути спътниковите комуникации.Създаден е специализиран сайт, на който може да се проследи слънчевата активност: ", "date": "2017.09.06", "title": "NASA показа зрелищни кадри на слънчеви изригвания"}
{"url": "https://news.bg/disasters/uraganat-irma-se-prevrashta-v-nay-moshtnata-burya-v-atlantika.html", "text": "Ураганът \"Ирма\" се превръща в най-мощният ураган, записан някога в Атлантическия океан, съобщава The Guardian. Вчера бурята премина в максималната и \"изключително опасна\" пета степен.В САЩ през последните дни тече засилена подготовка за справяне с бурята. След островите на Антигуа и Бардуба, \"Ирма\" се отправя към Пуерто Рико, Доминиканската република, Хаити, Куба, а от там и към Флорида. Има вероятност бурята да навлезе и в континенталната част на САЩ.Властите от северозападните краища на Карибските острови вече предупреждават жителите на населените места да се приберат вкъщи и задължително да бъдат на закрито по време на обилните дъждове. Ураганът се придвижва с пориви на вятъра от 280 километра в час като има вероятност и вятъра да става по-силен - около 295-300 км/ч.Според Майкъл Бренан от Центъра за урагани в Маями \"Ирма\" със сигурност ще достигне животозастрашаващи измерения. По думите му се очакват много тежки валежи и наводнения, най-вече в североизточните част на Карибските острови. Ураганът ще бъде придружен и с много силни ветрове, които също може да причинят катастрофални щети.Към момента в Пуерто Рико, Флорида и Американските Вирджински острови е обявено извънредно бедствено положение.По думите на губернатора на Флорида Рик Скот президентът Доналд Тръмп е предложил съдействие и ресурси на Флорида във борбата с \"Ирма\". Скот допълни, че хората във Флорида винаги се подготвят за най-лошото. Стана ясно и че губернаторът Скот е мобилизирал 100 военнослужещи от въздушните и сухопътните сили на САЩ, които да помагат на жителите в подготовката за посрещането на урагана.Жителите на Антигуа разказват, че вече са преприели последните си пътувания до магазини преди тежката буря. Те се запасяват най-вече с храна и батерии, защото е възможно населените места да останат дни без електричество.", "date": "2017.09.06", "title": "Ураганът \"Ирма\" се превръща в най-мощната буря в Атлантика"}
{"url": "https://news.bg/euronews/espch-rabotodatelite-ne-mogat-da-sledyat-komunikatsiite-na-sluzhitelite-si.html", "text": "Работодателите нямат правото да следят служебните имейли на работниците си, освен ако работниците не бъдат изрично предварително уведомени за това.С това решение излезе Европейският съд по правата на човека (ЕСПЧ) в Страсбург. Следователно всички държави, които членуват в Съвета на Европа, трябва да приложат това решение като законова практика. Припомняме, в Съвета на Европа членуват общо 47 държави, между които са и всичките 28 страни членки на ЕС.Към момента някои държави, членуващи в Съвета на Европа, позволяват на бизнеса да следи изкъсо работната си ръка - в някои държави работодателите имат правото да четат електронната поща на служителите си.БНТ разказва за случай от 2007 година, когато румънецът Богдан Михай е бил уволнен от службата си, тъй като използвал служебния си профил за лична комуникация с годеницата си в чат приложение. След като бил уволнен програмистът завежда дело в румънски съд. Тогава румънецът пледира, че му е нарушено личното пространство.Съобщенията съдържали информация за здравето и сексуалния живот на уволнения и годеницата му. Подобна информация може да бъде възприета и като лични данни. Въпреки това обаче съдът отсъжда в полза на работодателя.Позовавайки се на Европейската конвенция за защита правата на човека и основните свободи, румънецът се обръща към ЕСПЧ.Първото отсъждане по случая било миналата година. Тогава Съдът в Страсбург решава, че личното пространство на служителя наистина е накърнено. Въпреки това обаче работодателите имали правото да следят комуникациите на служителите си, които били осъществени с корпоративни средства.Решението на ЕСПЧ от вчера обаче е друго - Съдът ревизира миналогодишното си решение и посочва, че работодателите нямат право да следят комуникациите на служителите си. Разговорите на служителите на дадена фирма се възприемат като лично пространство и могат да съдържат лични данни.Решението на ЕСПЧ е и изключително актуално с оглед на дебатите, предизвикани от все по-размитите граници между личния и професионален живот.Румъния няма да изплаща обезщетение на уволения гражданин. Държавата трябва да покрие само разноските по делото.", "date": "2017.09.06", "title": "ЕСПЧ: Работодателите не могат да следят комуникациите на служителите си"}
{"url": "https://news.bg/weather/razkasana-oblachnost-nad-stranata-dnes.html", "text": "Днес, 6 септември, времето в страната ще бъде предимно слънчево. На някои места ще има разкъсана облачност, но валежи не се очакват.Минималните температури ще бъдат между 8 и 15 градуса. На някои места се очакват студени сутрини с температури около 8 градуса. През деня обаче ще бъде предимно слънчево. Очаква се максималните температури да стигнат до 26-27 градуса.Най-силно заоблачаване синоптиците очакват в Централните части на страната. Очаква се и на места в Северна България да има по-силен вятър, който да донесе временно застудяване. Синоптиците препоръчват хората да носят със себе си връхна дреха.По Черноморието се очакват температури около 24-26 градуса. Температурата на морската вода ще бъде около 22-23 градуса.В планинските райони също се очаква предимно слънчево време. Припомняме обаче, че на 1 200 метра надморска височина времето значително застудява. Вчера на връх Мусала и Черни връх видяхме първите снежинки.", "date": "2017.09.06", "title": "Разкъсана облачност над страната днес"}
{"url": "https://news.bg/crime/11-godishnoto-dete-se-e-samoubilo-spored-prokuraturata.html", "text": "Версията за смъртта на детето, което вчера се простреля с ловна пушка, е самоубийство. Това заяви говорителят на главния прокурор Румяна Арнаудова.Арнаудова категорично e отхвърлила версията да е станал случаен инцидент, посочва bTV.По думите на говорителя на прокуратурата в телефона на 11-годишното дете са били открити видеозаписи, които показвали, че момчето само е решило да се самоубие. Записите били заснети часове преди детето да сложи край на живота си и били адресирани към семейството на детето.Работата по случая продължава. Въпреки версията за самоубийство, разследващите полицаи трябва да отговорят на още много въпроси. На първо място органите на реда трябва да проучат дали детето е било склонявано към извършването на самоубийство. Важно е и как детето е успяло да вземе пушката.Според Арнаудова към момента за разследващите е загадка как точно детето се е добрало до оръжието, понеже в хода на огледа се установява, че касата, в която се съхранявала пушката, била в заключено положение. Макар и в заключено положение, касата била с отворена вратичка, обяснява говорителят на прокуратурата.Очаква сеутре психолози да отидат в Стрелча, за да разговарят с близките и приятелите на детето и да се опитат да разберат мотивите за самоубийството му. Предстои и да се провери профилът на детето в социланите мрежи.Арнаудова коментира и друг актуален - този от Виноградец. Относно него Арнаудова посочи, че 6-годишното дете е било разпитано в синя стая. Към момента не е ясно дали разпита на детето е оказало влияние в хода на разследването. Очаква се информацията да бъде обявена утре или до края на седмицата, допълни Арнаудова.Все още не са излезли и всички разпечатки от разговорите на притежателя на оръжието и председател на Общинския съвет в Септември Лазар Николов Влайков. Припомняме, според дъщерята и съпругата на убития мъж непосредствено след инцидента , който му бил добър приятел, вместо да позвъни на телефон 112 и да по вика помощ.В заключение Арнаудова беше категорична, че прокуратурата не е взела решение делото да се гледа в Пловдив заради съмнение в безпристрастността на Окръжната прокуратура в Пазарджик. Делото щяло да се гледа в Пловдив, за да не възникнат такива съмнения.", "date": "2017.09.06", "title": "11-годишното дете се е самоубило според прокуратурата"}
{"url": "https://news.bg/politics/goranov-iska-obyasnenie-ot-kalin-mitrev-za-azerbaydzhanskata-perachnitsa.html", "text": "Министърът на финансите Владислав Горанов поиска официално обяснение от Калин Митрев, който беше замесен в скандала \"Азербайджанската перачница\".Припомняме, медии в няколко европейски държави съобщиха, че Азербайджан е превеждала 2.5 млрд. евро към високопоставени политически фигури в Европа. Между тези политици бил и българският представител в Европейската банка за възстановяване и развитие Калин Митрев, който е и съпруг на Ирина Бокова.Днес финансовият министър излезе с официална позиция във връзка с разследванията и разкритията на европейски журналисти на корупционни схеми и организирана престъпност.По думите на Горанов България следи темата с внимание. Министърът подчерта и че е притеснен от информацията, която се разпространява в медиите.Горанов е разпоредил проверка по изнесените данни и е изискал обяснение от представителя на България в Съвета на директорите в Европейската банка за възстановяване и развитие Калин Митрев.На база на събраната информация, правителството ще вземе отношение по казуса на редовното си заседание в четвъртък, допълни Горанов.", "date": "2017.09.06", "title": "Горанов иска обяснение от Калин Митрев за \"Азербайджанската перачница\""}
{"url": "https://news.bg/world/papa-frantsisk-e-poklonnik-na-nadezhdata-i-mira-v-kolumbiya.html", "text": "Папа Франциск е на посещение в Колумбия, съобщи ежедневникът \"The Los Angeles Times\".Мисията на папата в Колумбия е да отправи призив към всички колумбийци за помирение в страната, след като държавата дълбоко разделена. Посещението цели и да се създаде трайно помирение в страна, чрез подписването на споразумение.Преди да тръгне към Колумбия папата заяви, че отива там като поклонник на надеждата и на мира. Очаква се папата да разговаря с представители на управата в страната.Посещението на папа Франциск ще продължи до 10 септември. Предвидено е папата да посети най-напред столицата на Колумбия Богота. След това папате ще посети още Меделин, Картахена и Вилявисенсио.Това е първото пътуване на папа Франциск в Колумбия. Държавата беше посетена от папа за последно пред 1986 година, когато папа Йоан Павел II посети страната по случай края на 50-годишната гражданска война в Колумбия.Това е задгранична визита №20 на папа Франциск. Очаква се догодина главата на Римокатолическата църква да посети Перу и Чили.", "date": "2017.09.06", "title": "Папа Франциск е поклонник на надеждата и мира в Колумбия"}
{"url": "https://news.bg/economics/magla-okolo-sobstvenostta-na-dunarit.html", "text": "В търговския регистър Емилиян Гебрев не е собственик на \"Дунарит\". Това обяви на извънреден брифинг икономическият министър Емил Караниколов.Странни актове около предприятието вижда още той. \"Ситуацията продължава да е същата, че има проблем със собствеността на \"Дунарит\", отчете Караниколов.Вчера Емилиян Гебрев се появи в ефир и обяви, че е собственик на предприятието. \"Лоша дума за господин Гебрев няма да чуете от мен, той е професионалист\", обясни министърът.\"Той не е извършил някакво престъпление като е заявил, че е собственик\", коментира още Караниколов и допълни, че всъщност Гебрев не е собственик. \"Не мога да кажа той какви интереси обслужва и дали обслужва някакви интереси\", лаконичен бе Караниколов и допълни относно дълговете на предприятието, че каквото се дължи, трябва да бъде платено.От думите на министъра стана ясно още, че другата седмица ще има анализ за това какво и на кого предприятието е длъжник, стана ясно от думите на министъра. \"Ситуацията в \"Дунарит\" е много объркана по тема собственост\", подчерта Караниколов.По думите на министъра собственик остава дружеството \"КЕМИРА\", а собственик на \"КЕМИРА\" е банкера Цветан Василев. Сметките на фирмата са запорирани.\"Ние защитаваме интересите на работещите и на целия Военно-промишлен комплекс\", категоричен бе министърът на икономиката. Всичко около собствеността на предприятието е публично и е в Търговския регистър, увери той.Караниколов беше категоричрен и че дружеството няма да спира работа. Над 100 милиона лева са вземанията на \"Дунарит\", основно от КТБ.", "date": "2017.09.06", "title": "Мъгла около собствеността на \"Дунарит\""}
{"url": "https://news.bg/society/dni-na-otvorenite-vrati-v-sos-i-prez-septemvri.html", "text": "Столичен общински съвет е с вход свободен в четвъртък, 7 септември, от 12:00 часа. Всички жители и гости на София могат да посетят общинския съвет. Инициативата цели постигане на по-голяма публичност и обществена заинтересованост от процеса по осъществяване на местното самоуправление.Организаторът на \"Дни на отворените врати\" е общинският съветник Стефан Марков. Датите за тазгодишните свободни визити са 7 септември, 19 октомври, 2 ноември и 5 декември.При проявен интерес е необходимо да заявите присъствие, за да бъдете включени в списъка за достъп. Това може да направите на https://www.facebook.com/events/263422290836979 или на имейл stefanmarkov@stefanmarkov.bg", "date": "2017.09.06", "title": "Дни на отворените врати в СОС и през септември"}
{"url": "https://news.bg/world/likvidiraha-terorist-pred-politseyski-uchastak-v-turtsiya.html", "text": "Властите в Турция са ликвидирали терорист край полицейски участък, съобщи Ройтерс.Атентаторът е бил застрелян край полицейски участък в град Месин, намиращ се на брега на Средиземно море. Предполага се, че мъжът планирал да се самовзриви през полицията в града.По информация на районния прокурор на Мерсин Мустафа Ерджан се предполага и че нападателят е от терористичната организация \"Ислямска държава\".За сега е установено, че атентаторът е носил жилетка, на която имало закачени бомби.До стрелбата се стигнало, след като полицаите в Месин забелязали човек, който изглеждал и се държал подозрително. Това станало около 8.15 часа сутринта.Полицаите наредили на мъжа да спре, но той игнорирал забраната на властите и продължил да ходи направо към полицейското управление. Терористът е бил ликвидиран в момента, когато посегнал и хванал кабел, стърчащ от рамото му.Според местните медии нападателят е 20-годишен гражданин на Сирия. Предполага се, че той е живеел в апартамент в близост до сградата на полицейското управление, където е бил застрелян. Полицията веднага претърсила дома и задържала бащата на нападателя. Семейството се било установило в Месин преди около година.Бомбите, закачени на жилетките на мъжа, са били обезвредени от сапьори.", "date": "2017.09.06", "title": "Ликвидираха терорист пред полицейски участък в Турция"}
{"url": "https://news.bg/world/politsiyata-v-ispaniya-i-maroko-razbi-ekstremistka-kletka.html", "text": "Властите в Испания и Мароко арестуваха петима мароканци и един испанец, заподозрени в участие към джихадистка клетка, съобщава Рийтерс. Заловените симулирали обезглавяване, обясняват от испанското вътрешно министерство.Това са първите големи арести след , в която загинаха 16 души.От испанското министерство за обяснили, че разбитата терористичната клетка е била в напреднал стадий на дейност. Към момента няма информация дали арестуваните са жени или мъже.Джихадистката групата е провеждала тайни срещи през нощта. На сбирките си са планирали мащабни атаки и са провеждали и физически обучения, в които симулират обезглавяването на жертвите, разяснили от министерството.Петима от арестуваните са мароканци и са заловени в Мароко, а шестият джихадист има право да пребивава в Испания - той е арестуван в испанския северноафрикански анклав Мелила.", "date": "2017.09.06", "title": "Полицията в Испания и Мароко разби екстремистка клетка"}
{"url": "https://news.bg/world/ukrainski-politolozi-i-zhurnalisti-zaginaha-v-katastrofa.html", "text": "Украински политолог и журналист загинаха при катастрофа в Ровенска област, заяви депутат от Върховната рада, съветник на вътрешния министър Антон Геращенко, цитиран от РИА Новости.По-рано полицията съобщи, че автомобил Opel Omega по неизвестни причини е навлязъл в насрещното и се е сблъскал с камион DAF с ремарке. При катастрофата са загинали четирима, един е пострадал.\"Тази сутрин започвам с трагична новина. В Ровенска област при катастрофа загинаха петима прекрасни млади хора. Политологът Александр Маслак, Алексей Курин, Александр Никоноров, журналистът Владимир Карагяур. В реанимация почина директора на компанията \"Офис на реформите в Донецка област\" Сергей Попов (бившият заместник на председателя на Донецката военно-гражданска администрация). Загиналите са украински политолози и журналисти\", написа Геращенко на страницата си във Фейсбук.По негова информация те са се връщали от Варшава, където са присъствали на международна конференция за \"хибридната война\".От пресс-службата на полицията на Ровенска област съобщиха, че числото на загиналите в катастрофата е достигнало петима, тъй като в реанимация е починал пострадалия. Полицията е образувала наказателно дело за нарушение на правилата на безопасност на пътя и е привлякла под отговорност няколко души.", "date": "2017.09.06", "title": "Украински политолози и журналисти загинаха в катастрофа"}
{"url": "https://news.bg/tourism/bezplatno-mobilno-prilozhenie-pomaga-na-turisti-v-burgas-i-varna.html", "text": "Мобилно приложение помага на туристите във Варна и Бургас, съобщи bTV.Приложението информира туристите къде около тях има забележителности и как да стигнат до тях. Приложението е абсолютно безплатно.Приложението работи по следния начин: 70 предавателни устройства изпращат до телефоните на туристите съобщения за намиращите се около тях забележителности. Информацията съдържа картинки, кратка информация и упътване, с което туристите да могат да стигнат до обекта по възможно най-лесния начин.Очаква се скоро приложението да бъде и озвучено, което ще помогне допълнително на посетителите на морските ни курорти.", "date": "2017.09.06", "title": "Безплатно мобилно приложение помага на туристи в Бургас и Варна"}
{"url": "https://news.bg/crime/politsiyata-izdirva-15-godishen-mladezh-ot-sofiya.html", "text": "Столичните полицаи издирват 15-годишният Георги Траянков Благоев. Момчето е напуснало дома си в София на 5 септември около 12 часа и оттогава е в неизвестност, съобщиха от МВР. Георги Благоев е висок около 170 см, с кафяви очи и черна, къса коса.Умоляват се всички, които имат информация за непълнолетния, да се обадят на тел.112, 02/ 9821260, 02/ 9821290, 02/ 9821179 или в най близкото районно управление на МВР", "date": "2017.09.06", "title": "Полицията издирва 15-годишен младеж от София"}
{"url": "https://news.bg/world/yadreniyat-opit-na-severna-koreya-10-pati-po-silen-ot-hiroshima.html", "text": "Експлозията след последния ядрен тест на Северна Корея е била приблизително десет пъти по-мощна от тази в Хирошима през 1945 г.Това са съобщили американски източници, цитирани от CBS News.Мощността на експлозията в КНДР е била около 140 килотона тротилов еквивалент, а - 15 килотона.Агенции на други държави по-рано оповестиха, че експлозията е била поне 8 пъти по-силна. Северна Корея обяви по-рано, че е изпратила неотдавна \"подарък\" на САЩ и че предстои да им изпрати още подобни.Посланикът на Северна Корея в ООН в Женева се обърна към конференция на световната организация, посветена на разоръжаването, два дни след като страната му взриви водородна бомба, което е нейният шести и най-голям ядрен опит досега.\"САЩ ще получат още подаръци от моята страна, докато продължават с безразсъдните провокации и безплодните опити да окажат натиск върху КНДР\", предупреди той.", "date": "2017.09.06", "title": "Ядреният опит на Северна Корея 10 пъти по-силен от Хирошима"}
{"url": "https://news.bg/regions/pozhar-bushuva-do-tets-sever-kray-plovdiv.html", "text": "Пожар бушува в близост до ТЕЦ \"Север\" днес.Това съобщи Цвятко Дешев, говорител на Регионална дирекция \"Пожарна безопасност и защита на населението\" в Пловдив, цитиран от Агенция \"Фокус\". Според пожарникарите няма опасност за близки сгради или за движението по \"Карловско шосе\", което е близо до огнището.Огънят вероятно е тръгнал от изоставена овощна градина. Сигналът за горящи треви храсти е подаден в 17,41 часа.На място са пристигнали 5 противопожарни екипа.", "date": "2017.09.06", "title": "Пожар бушува до ТЕЦ \"Север\" край Пловдив"}
{"url": "https://news.bg/bulgaria/v-edinenieto-e-otgovorat-zayavi-prezidentat-radev.html", "text": "Това заяви президентът Румен Радев по време на тържественото отбелязване на 132 години от Съединението на България на площад \"Съединение\" в Пловдив. Той прие почетния строй на представителните подразделения на 68-ма бригада \"Специални сили\", предаде БНТ. каза още той.На площад \"Съединение\" присъстваха още вицепрезидентът Илияна Йотова, вицепремиерът Валери Симеонов, Пловдивският митрополит Николай, министри, народни представители, дипломати, общественици.", "date": "2017.09.06", "title": "В единението е отговорът, заяви президентът Радев "}
{"url": "https://news.bg/disasters/severna-karolina-obyavi-izvanredno-polozhenie-zaradi-irma.html", "text": "Губернаторът на американския щат Северна Каролина Хенри Макмастър обяви извънредно положение заради урагана Ирма, предадоха световните информационни агенции. Издадено е предупреждение към местни жители да се евакуират. Припомняме, че бедствието прерасна в пета степен преди да достигне Бахамските острови. То наближава САЩ и властите в редица щати взеха мерки срещу очакваните щети от Ирма. Сред застрашените са Флорида, Пуерто Рико и други. Очакват се бурни ветрове, проливни дъждове и торнада. Припомняме, че страната е изправена пред поредно тежко бедствие за последните месеци. Ураганът Харви взе най-малко 60 жертви в щатите Тексас и други. Разрушени са стотици хиляди сгради. Щетите по първоначални данни са за 180 млрд. долара. ", "date": "2017.09.06", "title": "Северна Каролина обяви извънредно положение заради Ирма "}
