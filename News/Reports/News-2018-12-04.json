{"url": "https://news.bg/disasters/hayko-maas-dogovorat-za-yadrenite-orazhiya-e-klyuchov.html", "text": "Германският външен министър Хайко Маа смята, че Договорът за премахване на ракети със среден и малък обхват е важен стълб на европейската сигурност. Той огласи своята позиция след срещата на външните министри на НАТО, на която САЩ и Алиансът изразиха своите искания към Русия.\"Договорът за ядрените оръжия е важен стълб на европейската архитектура за сигурност. Съединените щати отново дадоха време на Русия, преди да прекратят договора. Това трябва да бъде приветствано. Сега Русия трябва да разруши ракетите, които нарушават споразумението, и да дадат доказателства за това \", призова Хайко Маас.Според него \"добре е, че партньорите от НАТО ясно изразиха своя ангажимент да запазят международната архитектура на разоръжаването и ефективния контрол върху въоръженията\". \"За нас това беше важно\", каза Маас. \" трябва по-често да бъде включван в дневния ред \", каза първият дипломат на Германия.По-рано във вторник държавният секретар на САЩ Майк Помпео заяви, че Вашингтон \"ще престане да изпълнява задълженията си по Договора за елиминиране на ракети със среден и малък обхват, ако Русия не се върне към спазване на своите ангажименти в рамките на 60 дни\".На 20 октомври американският президент Доналд Тръмп обяви, че страната му ще се оттегли от Договора, защото Русия го нарушава. Заместник-министърът на външните работи Сергей Рябков нарече това решение опасна стъпка.", "date": "2018.12.04", "title": "Хайко Маас: Договорът за ядрените оръжия е ключов"}
{"url": "https://news.bg/world/ispanski-boen-korab-pusna-himna-na-stranata-i-premina-kray-gibraltar.html", "text": "Испански боен кораб незаконно премина през водите на британската територия Гибралтар. По време на прекосяването на водите корабът пусна националния химн на Испания по високоговорителите, съобщават британски медии.Фрегатата \"Инфантата Елена\" е клас Descubierta от 1980 г.По-рано тази седмица британска ядрена подводница HMS Astute пристигна в Гибралтар за рутинно акостиране.Испанските действия в и около Гибралтар са чести. През миналия месец британски военен кораб произведе предупредителен изстрел, след като кораб на Гражданската гвардия на Испания се доближи до ядрената подводница HMS Talent. Подводницата е акостирала за снабдяване с ракети \"Томахоук\".", "date": "2018.12.04", "title": "Испански боен кораб пусна химна на страната и премина край Гибралтар"}
{"url": "https://news.bg/regions/politsiyata-v-nova-zagora-izdirva-9-godishno-dete.html", "text": "Полицията в Нова Загора издирва Ибрахим Халаф Али на 9 години.Ибрахим е гражданин на Ирак.Детето е напуснало на 3 декември, около 18 часа, Комплекса за социални услуги за деца и семейства \"Детство за всички\" в село Асеновец, където е било настанено на 26.11.2018 г.Детето е с нормално телосложение, кафяви очи и черна коса.От МВР молят всички, които имат информация за момчето, могат да сигнализират на тел.112 или в най-близкото районно управление на МВР.", "date": "2018.12.04", "title": "Полицията в Нова Загора издирва 9-годишно дете"}
{"url": "https://news.bg/education/v-dni-s-mrasen-vazduh-bolnite-detsa-da-ne-hodyat-na-uchilishte-mislyat-ot-mon.html", "text": "Инструктират училищните власти какви мерки да предприемат при рискови нива на фини прахови частици във въздуха, съобщиха от Министерството на образованието и науката (МОН).Образователният министър Красимир Вълчев се срещна с представители на Националния институт по метеорология и хидрология (НИМХ) и Регионалната здравна инспекция (РЗИ) в София за провеждането на учебни занятия в дни с високи стойности на фини прахови частици във въздуха.От МОН обмислят да създадат и нормативна възможност в дни с рискови нива на фини прахови частици във въздуха децата хронични заболявания на дихателните пътища да могат да се освобождават от училище. Преценката за това ще бъде на родителите.При постъпване на предварителна информация за очаквано завишаване на нормите до рискови нива, училищата ще бъдат предупреждавани от РЗИ и МОН за предприемане на конкретни мерки. Сред тях са ограничаване на провеждането на занятия на открито - включително посещения извън училище, както и учестен режим на влажно почистване в сградите.", "date": "2018.12.04", "title": "В дни с мръсен въздух болните деца да не ходят на училище, мислят от МОН"}
{"url": "https://news.bg/int-politics/vissh-us-voenen-byudzhet-za-otbrana-pod-usd733-mlrd-zastrashava-armiyata-na-sasht.html", "text": "Изборът на Пентагона за следващ командир на централното командване на САЩ обяви, че бюджет под 733 млрд. долара за отбрана за фискалната 2020 г. ще увеличи риска за военните, съобщава \"Ройтерс\".\"Всичко под 733 млрд. долара ще увеличи риска и този риск ще се прояви в армията\", коментирал ген.-лейтенант Кенет Маккензи по време на изслушването му за заемането на поста пред Комисията за въоръжените сили към Сената на САЩ.\"В момента сме в процеса, много внимателно в цялото министерство разглеждаме подробностите за това, какво ще бъде естеството на този риск\", добави той.Президентът на САЩ Доналд Тръмп, изправен пред бюджетен дефицит, невиждан от шест години, настоя пред правителството си всеки министър да предложи намаляване на разходите на техните агенции с 5 процента, но той предложил военните да не бъдат засягани от това намаляване на разходите.", "date": "2018.12.04", "title": "Висш US военен: Бюджет за отбрана под $733 млрд. застрашава армията на САЩ"}
{"url": "https://news.bg/entertainment/ucheni-razrabotiha-10-minuten-universalen-test-za-rak.html", "text": "Учени разработиха 10-минутен универсален тест за рак, пише \"Гардиън\".Тестът може да засече следи от заболяването в кръвта на пациента. Евтиният и прост тест използва течност, която променя цвета си и показва присъствието на злокачествени клетки навсякъде в тялото. Резултатите излизат за под 10 минути.Тестът все още е във фаза разработване. Но това е радикално нов подход при редовни прегледи с опростена процедура за лекарите.\"\", обяви Лаура Караскоса, изследовател от Университета на Куинсланд.Изследването е с чувствителност около 90%, което означава, че ще открива около 90 от 100 случая на рак. Ще служи като първоначален преглед за рак. След положителни резултати лекарите ще направят по-обстойни прегледи.Изследването става възможно, след като екип от университета открил, че ДНК със злокачествени клетки и нормално ДНК се отбелязват по-различен начин върху метални повърхности. Това им е позволило да разработят тест, който различава здравите клетки от раковите.Сега учените провеждат клинични изпитания с пациенти с различни видове рак.", "date": "2018.12.04", "title": "Учени разработиха 10-минутен универсален тест за рак"}
{"url": "https://news.bg/politics/nad-40-000-zeleni-bileta-prodadeni-dnes-v-sofiya.html", "text": "Над 40 000 са продадените \"зелени билети\" за ползване на градския транспорт в София.Данните представи заместник-председателят на постоянната комисия по транспорт и туризъм в Столична община Зафир Зарков на брифинг в централата на ГЕРБ.Зарков припомни, че когато за първи път е бил въведен зеленият билет, общо продадените са били малко над 24 000.На 12 декември ще бъдат представени 20-те нови електробуса в Столичния автотранспорт, които се очаква да бъдат пуснати в експлоатация по линиите №9 и №309.\"Всички усилия имат за цел да доведат до по-висока привлекателност на транспорта\", даде да се разбере Зарков и допълни, че в края на следващата година градът трябва да разполага с възможно най-модерните транспортни средства.За последните три години са закупени над 300 превозни средства. Строителството на метрото, възобновяването на огромната роля на мобилността в града имат за цел да мотивират хората да използват повече градския транспорт, уточни Зарков.Той припомни, че през последните няколко години всички сме свидетели на модернизацията на градския транспорт в града и това е една от мерките, които водят до подобряване качеството на атмосферния въздух.Председателят на Комисията по околна среда към Столичния общински съвет Лорита Радева се похвали, че след въвеждане на зеления билет има резултат от намаляване на замърсяването на въздуха по няколко от станциите.По думите ѝ обаче официална информация се очаква да има след 24 часа. За първи път в зимния сезон в резултат за анализ на данните въведохме мярката зелен билет -тема, която беше поставяна многократно последните дни и по която бяха направени редица коментари, които се разминават с реалната ситуация, обясни Радева.Тя уточни, че зеленият билет позволява на всеки гражданин да ползва всички линии на градския транспорт и е с 24-часова продължителност.Мерките за опазване на въздуха са системен и постоянен контрол затова какво се случва. Ежедневно по разпореждане на кмета на Столична община се извършват проверки на всички онези рискови места, свързани с битово отопление, обясни Радева.Според нея много сериозен е контролът, по отношение на отпадъчни материали, използвани за отопление. Относно общинските жилища, тя заяви, че виетнамските общежития са обект на постоянни проверки.Зам.-председател на групата общински съветници на ГЕРБ Николай Стойнев добави, че работата по ремонта на \"Граф Игнатиев\" продължава, независимо, че зам.-кметът Евгени Крусев е подал оставка.По думите на Стойнев реконструкцията на \"Граф Игнатиев\" е изключително голям проект, при реализацията на който се изисква експертиза от широк кръг експерти. \"Има сериозна отговорност на проектантите. Разбира се, всеки носи своята лична и професионална отговорност\", допълни още Стойнев.", "date": "2018.12.04", "title": "Над 40 000 зелени билета продадени днес в София"}
{"url": "https://news.bg/world/kndr-i-siriya-imat-obsht-vrag.html", "text": "Министърът на външните работи на Северна Корея заяви, че страната му и Сирия са изправени преди един и същи \"враг\" и призова за сътрудничество между двете държави, информира АП.Сирийският президент Башар Асад прие Ри Йонг-хо по-рано днес. Асад отговори с посочване на САЩ като враг на Сирия и КНДР.Вашингтон има 2000 войници в Източна Сирия като част от кампанията срещу ДАЕШ (\"Ислямска държава\").Корейският министър поздрави Дамаск за последните победи срещу въоръжените групи. Той поясни, че военният и политически успех ще осигури \"солидна база\" за възстановяване на държавата.Това лято КНДР обяви, че Асад планира да посети страната.Двете държави са дългогодишни съюзници. Те са обвинявани, че са си сътрудничили при разработването на химически оръжия.", "date": "2018.12.04", "title": "КНДР и Сирия имат общ враг"}
{"url": "https://news.bg/world/es-ne-uspya-da-izleze-ot-bezizhoditsata-po-vaprosa-za-tsifroviya-danak.html", "text": "Финансовите министри на страните членки на ЕС не успяха да постигнат споразумение за въвеждане на цифров данък върху приходите на големите технологични компании, въпреки че в последния момент Франция и Германия излязоха с нов план за спасяване на предложението, което щеше да засегне най-вече компании като Google и Facebook, информира \"Ройтерс\".През март Европейската комисия предложи данък 3% върху приходите на големите компании в интернет. Комисията смята, че не плащат достатъчно данъци.За приемането на данъка е необходима подкрепата на всички 28 страни членки, включително и от държави като Ирландия, които имат ниски данъци и привличат многонационални компании.Провалът е удар върху френския президент Еманюел Макрон, тъй като правителството му инвестира значителен политически капитал в този данък. Също в Париж се разглежда като полезен пример за общи европейски действия преди изборите за Европейски парламент през 2019 г.Според предложението на Европейската комисия данъкът трябваше да бъде временно решение, докато страните членки от Организацията за икономическо сътрудничество и развитие не договорят международно споразумение. Но това беше отхвърлено от Ирландия и скандинавски държави.Така Франция и Германия трябваше да излязат с ново предложение, което включва данък само върху приходите от реклама в интернет пространството. Но и това беше блокирано от най-малко четирима министри. В крайна сметка те се съгласиха да продължат преговорите.", "date": "2018.12.04", "title": "ЕС не успя да излезе от безизходицата по въпроса за цифровия данък"}
{"url": "https://news.bg/energy/chez-priklyuchi-znachimi-za-sofiya-proekti.html", "text": "ЧЕЗ Разпределение приключва два от най-значимите си за София проекти за 2018 г. - подмяната на кабел 110 kV \"Драгалевци\" и реконструкцията на подстанция \"Витоша\". С инвестицията от 6.3 млн. лв. в двата обекта компанията ще предостави по-сигурно електрозахранване за голяма част от столицата през предстоящите коледни и новогодишни празници, по време на които традиционно се повишава консумацията на електроенергия и товарите по мрежата.На мястото на стария маслен кабел е поставен 3 км нов сух кабел с много по-сигурна изолация, а в подстанция \"Витоша\" е извършена пълна подмяна на разпределителната уредба. С изпълнението на двата проекта ще се повиши надеждността на електрозахранването в 12 столични квартала в районите Триадица, Лозенец, Красно село, Студентски, Витоша и Изгрев.\"В реализирането на двата обекта, освен огромен финансов ресурс, са вложени много усилия на служители на компанията. Те денонощно работиха и следиха за успешното му изпълнение и създадоха необходимата организация за работа с цел по-бързото му завършване. Сега се радвам да съобщя, че в навечерието на настъпващите коледни и новогодишни празници сигурността на електрозахранването в София е повишена многократно\", каза Карел Крал, регионален мениджър на ЧЕЗ за България.\"Подмяната на кабела беше изключително трудна за изпълнение, защото той преминава през силно урбанизирани площи в районите Триадица и Лозенец. Благодарни сме за търпението на гражданите в тези райони, защото временните неудобства, които ние се постарахме да сведем до минимум, ще доведат до спокойствие в дългосрочен план.Реконструкцията на подстанция \"Витоша\" също беше сложен проект, поради мащабите на съоръженията. Над 100 000 домакинства и бизнес клиенти, както и за болници, транспорт и др. вече ще бъдат с по-надеждно електрозахранване. Благодаря на институциите за съдействието, което получихме по време на работата\", допълни Петър Холаковски, изпълнителен директор на ЧЕЗ Разпределение България.Ръководството на ЧЕЗ пусна в експлоатация новите съоръжения на официално събитие на 4 декември на територията на подстанция \"Витоша\".", "date": "2018.12.04", "title": "ЧЕЗ приключи значими за София проекти"}
{"url": "https://news.bg/world/britanskoto-pravitelstvo-izgubi-klyuchov-vot-za-brekzit.html", "text": "Британското правителство загуби ключов вот, съобщават Би Би Си и АФП.Правителството е задължено да публикува пълния текст на правния анализ за Брекзит, след като депутатите решиха, че британското правителство е проявило неуважение към парламента.Законодателният орган настояваше от кабинета да публикува правния анализ, но правителството на премиера Тереза Мей отказваше.Камарата на общините подкрепи предложението, внесено от шест опозиционни партии, за публикуване на пълния текст на правния анализ с 311 гласа срещу 293.Лидерът на камарата Андреа Лийдсъм обяви, че правният анализ на главния прокурор ще бъде публикуван в сряда.Днес парламентът преди ключовия вот за Брекзит на 11 декември. Стана ясно, че", "date": "2018.12.04", "title": "Британското правителство изгуби ключов вот за Брекзит"}
{"url": "https://news.bg/crime/vas-othvarli-zhalbite-sreshtu-ovos-za-am-ruse-veliko-tarnovo.html", "text": "От Върховния административен съд (ВАС) отхвърлиха жалбите на група физически лица и на сдружение \"Граждани за пътен контрол\" срещу Решение по оценка на въздействието върху околната среда № 1-1/2018 г. на Министъра на околната среда и водите, съобщиха от ВАС.С него се одобрява осъществяването на инвестиционно предложение за \"Автомагистрала Русе - Велико Търново\" по комбиниран вариант, с изпълнение на габарит А 27.Решението (№ 14818) на тричленния състав на ВАС по административно дело 2721/2018 г. е окончателно и не подлежи на касационно обжалване.Магистралата е определена като обект от национално значение със стратегическа важност. Според чл. 99, ал. 7 от Закона за опазване на околната среда е необходимо да са налице комулативно три предпоставки, пишат от ВАСВърховните магистрати са оценили като необосновани развитите от жалбоподателите съображения, че в процедурата по ОВОС не е разгледано и преценено правилно съществуващото състояние на компонентите и факторите на околната среда и не е направен обоснован анализ на очакваните въздействия.Част първа от доклада за ОВОС съдържа подробно описание и анализ на компонентите и факторите на околната среда, които ще бъдат засегнати в голяма степен от инвестиционното предложение - атмосферен въздух и климатични фактори.Докладът съдържа и описание на въздействието върху повърхностни и подземни води, земни недра, земи и почви, растителен и животински свят, защитени територии и чувствителни зони, отпадъци, ландшафт, пишат от ВАС.", "date": "2018.12.04", "title": "ВАС отхвърли жалбите срещу ОВОС за АМ Русе–Велико Търново"}
{"url": "https://news.bg/world/sasht-s-ultimatum-kam-rusiya-imate-60-dni-da-se-varnete-v-yadreniya-dogovor.html", "text": "САЩ дават 60 дни на Русия да изпълни ядрен договор от Студената война, който Вашингтон заплашва да напусне.Това заяви държавният секретар на САЩ Майк Помпео на пресконференция след срещата на НАТО, съобщават световни агенции.Вашингтон призовава Русия да се върне към изпълнението на Договора за ликвидиране на ракетите със среден и малък обсег в рамките на два месеца. Ако до 60 дни Русия не започне да изпълнява договора, \"\", предупреди Помпео.В рамките на 60 дни САЩ няма да произвеждат и да изпитват ракети, попадащи под този договор, добави той.По думите му Русия може да спаси договора, ако признае нарушенията и поднови изпълнението му.Ние високо оценяваме подкрепата на страните членки на НАТО, отбеляза топ дипломатът на САЩ.На 20 октомври Според Москва това е изключително опасна стъпка. Вашингтон е критикуван от Пекин и Берлин.Вчера беше съобщено, че САЩ са успели да убедят членките на НАТО, че Русия е нарушила условията по Договора за ликвидиране на ракетите със среден и малък обсег. Директорът на националното разузнаване на САЩ Даниел Коутс е разказал американската версия за нарушенията на Русия.Изпитанията на ракетата 9М729, която може да носи ядрена и конвенционална бойна глава, са завършени през 2015 г. В началото при изпитанието на ракетата е използвана стационарна пускова установка с обсег на действие 500 километра, което е позволено от договора, ако ракетата е с морско и въздушно базиране. Впоследствие ракетата е изпитана с мобилна пускова установка в рамките на 500 километра.Договорът е подписан от генералния секретар на Централния комитет на КПСС Михаил Горбачов и американския президент Роналд Рейгън на 8 декември 1987 г. Класификация на ракетите според Договора: от 1000 до 5500 км - ракета със среден обсег и от 500 до 1000 км - ракета с малък обсег на действие.Ако Москва не изпълни ултиматума, САЩ ще започнат шестмесечен процес по напускане на договора.Помпео отбеляза, че Русия има няколко дивизиона с ракети 9M729 - SSC-8, които са в нарушение на договора.Ракетите са пряка заплаха за Европа, обяви той.", "date": "2018.12.04", "title": "САЩ с ултиматум към Русия: Имате 60 дни да се върнете в ядрения договор"}
{"url": "https://news.bg/world/ot-rusiya-zavisi-sadbata-na-yadreniya-dogovor-ot-studenata-voyna-predupredi-nato.html", "text": "Оцеляването на Договора за ликвидиране на ракетите със среден и малък обсег е в ръцете на Русия. Това се казва в официална позиция на НАТО след срещата на външните министри на страните членки, информират \"Ройтерс\" и АФП.НАТО официално обвинява Русия в нарушаване на договора, се подчертава в съобщение, с което се подкрепят обвиненията на САЩ към Москва, че не спазва договора от 1987 г.\"\", подчертават министрите.Ние силно подкрепяме откритията на САЩ, че Русия нарушава договора, се допълва още.", "date": "2018.12.04", "title": "От Русия зависи съдбата на ядрения договор от Студената война, предупреди НАТО"}
{"url": "https://news.bg/world/parlamentat-na-velikobritaniya-nanese-oshte-edin-udar-na-mey-za-brekzit.html", "text": "Правителството на премиера на Великобритания Тереза Мей изгуби още едно важно гласуване в парламента, съобщават световни агенции.Депутатите дадоха повече власт на законодателния орган при следващите стъпки в процеса по Брекзит, ако договореното от премиера Мей споразумение с ЕС бъде отхвърлено на решаващия вот в парламента на 11 декември.Така парламентът ще избере вариантите за Брекзит, ако сделката бъде блокирана. При такъв случай ще има гласуване и при сценарий без сделка.321 депутати срещу 299 подкрепиха предложение, което дава възможност на депутатите да гласуват за План B през януари, ако споразумението на Мей бъде отхвърлено.", "date": "2018.12.04", "title": "Парламентът на Великобритания нанесе още един удар на Мей за Брекзит"}
{"url": "https://news.bg/world/farazh-obyavi-che-napuska-partiyata-za-nezavisimost-na-velikobritaniya.html", "text": "Британският евродепутат Найджъл Фараж обяви, че напуска Партията за независимост на Великобритания, съобщават британски медии.Фараж беше лидер на партията от 2010 до 2016 г. Той я напуска на фона на разногласията около Брекзит.Евроскептикът, един от виновниците за успеха на поддръжниците на Брекзит на референдума през 2016 г., обяви пред \"Дейли телеграф\", че \"\".", "date": "2018.12.04", "title": "Фараж обяви, че напуска Партията за независимост на Великобритания"}
{"url": "https://news.bg/int-politics/politiko-republikanskata-partiya-e-bila-haknata.html", "text": "Републиканската партия в САЩ е била подложена на . Това е станало по време на междините избори за Конгрес и Сенат, които се проведоха в началото на ноември през 2018 г. Това разкрива сайтът \"Политико\".По негова информация дори са били откраднати имейлите на високопоставени политици от предизборния щаб на Републиканската партия.Става дума за четирима политици, чийто имена не се разкриват. Хакерската атака е била разкрита през месец април.За проникването в електронната поща са били уведомени както Републиканската партия, така и ФБР. Фирмата, която се грижела за кибер сигурността на политическата формация, също е била известена.От Републиканската партия отказват коментар по хакерската атака, защото искат да се залови хакера, уточнява АП.От ФБР също са отклонили въпросите, свързани с разследването за откраднатите имейл адреси.В момента е известно, че донорската кампания на Републиканската партия не е била компрометирана.", "date": "2018.12.04", "title": "Политико: Републиканската партия е била хакната"}
{"url": "https://news.bg/politics/bsk-promenite-v-danachniya-kodeks-nakarnyavat-hranitelno-vkusovata-promishlenost.html", "text": "Промените в Данъчно-осигурителния процесуален кодекс ще имат значителни отрицателни ефекти върху много браншове в хранително-питейната индустрия в България, е позицията на Българската стопанска камара.Промените в частта \"надграждане на фискалния контрол върху стоките с висок фискален риск\" ще генерират значителни отрицателни ефекти върху производителите, вносителите, дистрибуторите, търговията на дребно и транспорта, обслужващи хранително-питейната индустрия в България.Това ще бъде резултат от предвидения нов режим на допълнително предварително електронно деклариране на всеки отделен превоз на бързооборотни стоки с висок фискален риск.Според БСК предложението не е преминало задълбочена оценка на въздействие за всички очаквани значими негативни последици.От работодателската организация изброяват негативните ефекти:Според изпълнителния директор на БСК Радосвет Радев с приемане на предлаганите промени се регламентират задължения за деклариране на намерение, а не резултатът от извършените сделки.С предложените промени всички продавачи/купувачи стават потенциални нарушители, смятат от БСК. От камарата уточняват, че стоките системно се отклонява от заявките, поради недостиг на стока (асортимент и опаковки), грешки при товарене, промени в заявките и превозното средство, и др.Така предложен законопроекта ще създаде допълнителни ограничителни условия за привличане на чуждестранни инвестиции и мотивация за преместване на производства в съседни държави. Другата опасност е от заобикаляне на закона и преминаване в сивия сектор.Следва да се отчита и обстоятелството, че понастоящем липсват изисквания за задължителна регистрация на всички производители на храни, както и ефективен фискален контрол, и контрол върху безопасността на произведените храни спрямо всички участници в сектора.За новите изисквания за подготовка на допълнителна документация за трансферно ценообразуване от БСК смятат, че трябва да бъде стеснен обхватът на задължените лица чрез промяна на предложените прагове и въвеждане на изключения според характера на сделките.Според работодателската организация трябва да се разграничат сделки, извършвани на територията на страната, сделки към страни с по-тежък данъчен режим.От БСК смятат, че е необходимо да се преразгледа размерът на предвидените санкции и глоби и да се удължи срокът за изготвяне на местното досие. Той трябва да бъде съобразен със срока за публикуване на годишните финансови отчети.От БСК препоръчват промените да се сравнят с действащите режими в останалите страни членки на ЕС. Доколкото са налице обосновани предположения за нарушаване на принципа за свободно движение на стоки и услуги, и налагане на дискриминация на местните производители и търговци, трябва да бъдат предприети стъпки за нотифициране на тези нормативни промени с ЕК.Документът е изпратен до министъра на финансите Владислав Горанов и до земеделския му колега Румен Порожанов, както и до парламентарните комисии по бюджет и финанси, по земеделието и храните и по икономическа политика и туризъм.", "date": "2018.12.04", "title": "БСК: Промените в Данъчния кодекс накърняват хранително-вкусовата промишленост"}
{"url": "https://news.bg/politics/dzhambazki-zove-kamioni-da-blokirat-bryuksel.html", "text": "Това написа в профила си във фейсбук евродепутатът Ангел Джамбазки във връзка с новината, че нито един от аргументите ни срещу пакета за мобилност не са били приети.Джамбазки заявява, че ако това е вярно, това означава фалит за българските превозвачи и нови 150 000 български семейства да се превърнат в емигранти.\"Този Европейски съюз ще бъде разпаднат не от скептиците, а от отвратителните лобисти и глезени богаташчета, като Макрон, който нагло се опитват да крадат бизнес. Пред очите на всички. Няма никакво съмнение, този Европейски съюз трябва да бъде променен, или Макрон, сирийските майки с деца и ишиаса ще го унищожат.\"Джамбазки се обявява в защита на автомобилния транспорт, който е трети по доходи на заетите лица и по приходи в хазната в България, при това е изцяло частен. А мерките, които се договарят на европейско ниво не се мотивират от социални и хуманистични подбуди, а от чисто лобистки интереси в полза на фирми на държави членки. Според Джамбазки решението, взето по пакета за мобилност, противоречи на основни принципи, които се прокламират в ЕС.\"Франция и Германия са \"разтревожени\" от конкуренцията... Тези, които лягат и стават с мантрите за \"единния свободен пазар\". Същите, които не бяха разтревожени от конкуренцията, когато трябваше да се намърдват на нашите пазари.Джамбазки призовава камионите да бъдат готови да блокират Брюксел, а българсото правителство трябва ясно и недвусмислено да заяви, че ако такова \"законодателство\" мине, България ще наложи вето по някакъв друг важен за Германия и Франция въпрос, без значение какъв.", "date": "2018.12.04", "title": "Джамбазки зове камиони да блокират Брюксел"}
{"url": "https://news.bg/regions/asansyor-s-8-dushi-propadna-vav-varnenska-bolnitsa.html", "text": "Болничен асансьор с 8 души пропадна във Варна, съобщиха от Областната дирекция на МВР. Една жена е пострадала.Инцидентът се случил днес около 14.00 часа. Общо осем души пропаднали в шахтата с един от асансьорите в болница \"Света Анна\" в града.Все още се изяснява състоянието на пострадалата жена - тя се оплаквала от болки в краката.На място тече разследване за установяване на обстоятелствата около инцидента.По предварителна информация асансьорът бил с товароподемност от 500 кг. След като потеглил, той пропаднал надолу с около 60 см.С помощта на служители от Гражданска защита били извадени шестима души от авариралия асансьор. След освобождаването им асансьорът рязко потеглил нагоре с още двама души и спрял на последния етаж на болничното заведение.По случая е образувано досъдебно производство.Припомняме, повече от 8 години се точи делото за търсене на отговорност по случая с пропадналия асансьор в \"Майчин дом\" в София.Случаят е от . Сред пострадалите бяха 8 бременни жени, акушерка и мъж.След инцидента бе назначена петорна експертиза.Само преди дни стана еше отсъдено, че , но няма да лежат в затвора. На тях им е наложена им административна санкция по 3 000 на всеки, но са освободени от наказателна отговорност по член 78а от НК.", "date": "2018.12.04", "title": "Асансьор с 8 души пропадна във варненска болница"}
{"url": "https://news.bg/int-politics/germaniya-zove-za-evropeysko-satrudnichestvo-v-izkustveniya-intelekt.html", "text": "Германия призова за европейско сътрудничество за разработването на изкуствен интелект (AI), за да се затвори пропастта с лидерите в тази област Китай и САЩ, съобщава \"Ройтерс\".Икономическият министър Петер Алтмайер отправи призива, след като стратегията на Берлин за AI беше критикувана от изследователи, предприемачи и инвеститори за липсата на визия и пари за поддържане на германската индустриална мощ.Критиците твърдят, че американските и китайските технологични компании са водещи в сферата на изкуствения интелект в автоматизирането на задачите в офиса, в подкрепата на автономно управляваните коли или разговарянето с цифров гласов асистент.\"Имаме нужда от един вид Airbus за AI\", изтъкна Алтмайер, имайки предвид европейския строител на самолети, чието начало беше дадено през 1970 г. и който към момента произвежда половината от самолетите по света.Германия планира да инвестира повече от 3 млрд. евро до 2025 г., за да увеличи възможностите си в областта на AI.Но федералното правителство ще изразходва само 356 млн. евро за изкуствен интелект през следващата година, става ясно от отговор на въпрос в парламента.\"Изкуственият интелект не може да замести истинските политически действия\", коментира Константин фон Ноц от опозиционната Зелена партия.Алтмайер също така призова германската автомобилна индустрия да съюзи сили за създаването мобилна платформа, която да събира данни за превозните средства, които биха могли да бъдат използвани за обучителни AI системи, използвани в транспорта.\"Ние сме класическата родина на мобилността\", изтъкна Алтмайер, призовавайки автомобилните производители и железопътния оператор \"Дойче Бан\" да обединят усилията си и да \"поставят някакви конски сили на улицата\".", "date": "2018.12.04", "title": "Германия зове за европейско сътрудничество в изкуствения интелект"}
{"url": "https://news.bg/regions/fandakova-za-krusev-vseki-nosi-svoyata-otgovornost.html", "text": "Кметът на София Йорданка Фандъкова ще приеме , съобщават от Столична община.\"Реконструкцията на ул. \"Граф Игнатиев\" е голям проект, при реализацията на който се изисква експертизата и компетентните решения на широк кръг експерти, в това число и проектантите. В този процес всеки един носи своята лична и професионална отговорност\", заявява Йорданка Фандъкова.Столична община ще продължи да , уверяват още от общината и припомнят, че преди месец до прокуратурата са изпратени резултатите от проверката на дирекция \"Вътрешен одит\".По заповед на кмета са проверени всички обстоятелства, довели до изменението на проекта за релсовия път по ул. \"Граф Игнатиев\".\"Столична община оказва пълно съдействие на проверяващите органи, като всички документи и установени от вътрешната проверка факти са присъединени към проверката на прокуратурата.\"Като възложител на проекта г-н Крусев носи своята отговорност\", посочват от Столична община.Припомняме, ремонтът на столичния бул. \"Граф Игнатиев\" оправда очакванията на общината, че ще . Той започна в началото на май и трябваше да е готов до септември. Многобройните проблеми и скандали по проекта обаче забавиха изпълнението му с близо половин година.Редица недомислици около преустройството възмутиха гражданите. Такъв беше случаят с  или с по булеварда. Провера какво се случва на Графа  след като скандалът достигна големи размери. Малко по-късно и .Същинската сага обаче започна през октомври тази година, когато строителната компания  на обществената поръчка. Проверките не спряха дотук. Прокуратурата започна разследване на изпълнителя \"Джи Пи груп\" не само за злоупотреба с евросредства, но и за пране на пари.След като кметът на София Йорданка Фандъкова глоби строителната фирма със 100 хиляди лева заради некачествено поставените плочки, се появи проблем и с положената виброизолационна настилка. По тази причина Министерството на регионалното развитие и благоустройството извърши  за да се увери, че качеството на използваните материали отговаря на стандартите.След многобройните премеждия около ремонта на улицата, на 27 ноември , а на следващия ден бяха . Тогава зам.-кметът по транспорт на столицата Евгени Крусев увери, че трасето вече е напълно изградено и ще бъде отворено до Коледа.", "date": "2018.12.04", "title": "Фандъкова за Крусев: Всеки носи своята отговорност"}
{"url": "https://news.bg/world/daniya-prenebregva-konventsii-sas-zatochvane-na-migranti-na-bezlyuden-ostrov.html", "text": "Проправителствен депутат заяви, че плановете на Дания да заточи бежанци или мигранти с криминално минало на безлюден остров може да са в нарушение на международното право, но той добави, че партията му \"няма нищо напротив да предизвика (международните) конвенции\", информира АП.Мартин Хенриксен от антиимигрантската Датска народна партия, която подкрепя дясноцентристкото правителство, коментира пред осведомителната агенция, че решението на правителството е \"сигнал към света, че Дания не е привлекателна\" за мигранти.До това лято на изолирания остров Линдхолм имаше лаборатория на държавния ветеринарен институт, който проучваше заболявания върху животните.Планът, приет в петък от правителството и Датската народна партия, които държат необходимите 90 места за мнозинство, е да се открият мигрантски центрове за 100 души до 2021 г.", "date": "2018.12.04", "title": "Дания пренебрегва конвенции със заточване на мигранти на безлюден остров"}
{"url": "https://news.bg/crime/lozan-panov-izbegna-slovesen-spor-s-kolegi-ot-vss.html", "text": "Председателят на Върховния касационен съд Лозан Панов отказа разпит от колегите си от Съдийската колегия на Висшия съдебен съвет (ВСС) за свое публично изказване на международна конференция, съобщи БНР.Миналата седмица той също не влезе в словесния двубой, който му готвеха негови колеги-съдии.Припомняме, на 16 ноември по време на форум за \"Ролята на съдиите в обществената дискусия за върховенството на правото\" . В изказването си съдия №1 едно обвини главния прокурор, че слага чадър над приятелите си и разследва опонентите си. Настоя и европейското наблюдение над България да остане.Както преди седмица, така и днес Панов напусна заседанието на колегията, отказвайки да отговаря на въпросите на съдебните кадровици.В отговор на неговите 11 причини, които опровергават констатациите на мониторинговия Евродоклад за 2018 г., 10 от членовете на Съдийската колегия зададоха с писмо 14 въпроса.Според председателстващия ВСС Боян Магдалинчев думите на Панов били приказки, хвърлени в пространството. \"Човек, който е лъгал, или магистрат, който е укривал да казва такива неща, трябва да каже защо е така. В какво се изразява независимостта - финансова, политическа, някаква роднинска, нещо деяние извършено\", добави председателстващият ВСС.Боян Магдалинчев категорично отрече с колегите му да обмислят процедура по отстраняването на председателя на Върховния касационен съд (ВКС).Димитър Марков от Центъра за изследване на демокрацията заяви, че начинът, по който членовете на Висшия съдебен съвет (ВСС) питат председателя на ВКС Лозан Панов за негово публично изказване, е в разрез с правовата държава.\"Бих казал, че по-скоро Лозан Панов би трябвало да отговори на въпросите на ВСС, макар че начинът, по който ВСС иска това, е в разрез с правовата държава - председателят на ВКС да дава обяснения за изказване пред публичен форум и не какъв да е, а съсловен форум\", каза Марков.Марков подчерта, че критиките към Лозан Панов не са свързани с неговата професионална кариера.Припомняме, преди ден стана ясно писмо от съпругата на Лозан Панов - Елисавета, до председателстващия ВСС Магдалинчев по повод изказване на последния пред БНТ.В писмото се казва: \"Истини\" като Вашите, г-н Магдалинчев, са превърнаха в една нормалност за публичността ни и затова считам, че ако и този път замълча, поредната би била възнаградена с дълъг живот. Тъй като по неволя съм свидетел на  Лозан Панов, легитимирани често като \"проверки и санкции\" от страна на \"държавни\" органи, включително и на тези от страна на НАП, най-отговорно публично заявявам, че Вие разпространявате невярна информация. Призовавам Ви да докажете по-горе цитираните Ваши твърдения, тъй като разполагам с документи за точно обратното. Не бих могла да допусна дори мисълта, че е възможно Представляващият Висшият съдебен съвет на Република България да си служи с инсинуации, за да преследва нелегитимни цели.", "date": "2018.12.04", "title": "Лозан Панов избегна словесен спор с колеги от ВСС"}
{"url": "https://news.bg/regions/proverkite-za-nereglamentirano-gorene-na-otpadatsi-prodalzhavat.html", "text": "Продължават проверките за нерегламентираното изгаряне на отпадъци, съобщиха от Столичната община.На 4 декември 2018г. бяха извършени проверки на общо 30 автосервизи и пунктове за вторични суровини, на които са съставени предписания. Най-много от проверените обекти са в районите \"Искър\" и \"Връбница\".8 строителни обекта също са проверени в днешния ден на територията на Столична община. Не са установени нарушения.Проверките ще продължат. Целта е да се предотврати нерегламентираното изгаряне на отпадъци и замърсяването на въздуха.Екипи на общинска дирекция \"Аварийна помощ и превенция\" и полицията проверяват за горене на отпадъци на открито.", "date": "2018.12.04", "title": "Проверките за нерегламентирано горене на отпадъци продължават"}
{"url": "https://news.bg/regions/zatvoriha-burgaski-hotel-ne-izdaval-kasovi-belezhki.html", "text": "Затвориха хотел с ресторант в центъра на Бургас заради неиздаване на касови бележки, предаде БНТ.По повод предстоящите коледни и новогодишни празници екипи на НАП са започнали засилени проверки на различни обекти.След като били анализирани месечните обороти, които били отчетени от касовите апарати в хотела, проверяващите изпратили на място \"таен клиент\", който да наеме стая и да използва услугите на ресторанта.Говорителят на НАП-Бургас Христо Узунов обясни, че причината хотелът да бъде запечатан е, че не се издават фискални бонове. Поради това няма как да се добие представа за реалните обороти на обекта, въз основа на които да се заплатят реални данъци.Наложената мярка е потвърдена от Административния съд в Бургас.", "date": "2018.12.04", "title": "Затвориха бургаски хотел - не издавал касови бележки"}
{"url": "https://news.bg/health/pirogovskite-lekari-zatrudneni-ot-mnogo-padnali-i-potrosheni.html", "text": "В Института за спешна медицинска помощ \"Пирогов\" са изненадани от неочаквания бум на пациенти.До 15 часа на 4 декември, вторник, са преминали 110 спешни пациенти през травматологични кабинети. От тях 20 са приети за последващо оперативно лечение.Отворени са три спешни травматологични кабинета и един контролен кабинет. Трима лекари са извънредно повикани от травматологиите.\"Въпреки това, каквато и организация да създадем, такава огромна бройка да бъде обработена, изисква време\", заяви пред журналисти директорът на УМБАЛСМ \"Пирогов\" проф. Асен Балтов.При по-тежък зимен ден обикновено минават около 100 пациенти за денонощие. Днес само за шест часа са преминали 110, от които повечето пациенти са предимно възрастни хора. Децата са много по-малко от приетите в болницата.Директорът на Пирогов съветва хората да не излизат, да изчакат времето да омекне, особено в сутрешните часове, когато са минусови температурите. Хубави обувки и добър грайфер не винаги работят, според него. Това е причината той да призове за търпение.В \"Пирогов\" е имало много по-тежки дни, отбеляза Балтов. Само за денонощие е имало случаи, в които над триста пациенти са преминали през травматологичните отделения. Той се извини на пациентите за забавянето при прегледите и помоли за разбиране.", "date": "2018.12.04", "title": "Пироговските лекари затруднени от много паднали и потрошени"}
{"url": "https://news.bg/world/uchenitsite-se-vazpolzvaha-ot-zhaltite-zhiletki-i-zasiliha-protestite-vav-frantsiya.html", "text": "Днес протестите на учениците във Франция се засилиха. Съобщава се за различни инциденти по време на демонстрации, включително подпалени сгради и сблъсъци с полицията, информира \"Ройтерс\".От началото на седмицата учениците постепенно започнаха да се присъединяват към протестите на \"жълтите жилетки\" срещу президента Еманюел Макрон.Местните власти съобщиха пред осведомителната агенция, че част от средното училище \"Сент-Екзюпери\" в Бланяк до Тулуза, Югозападна Франция, е подпалено.Също има сблъсъци в Лион, Марсилия, Бордо и Орлеан. Няколко училища са блокирани до Париж.По-рано днес премиерът нав отговор на продължаващите вече няколко седмици протести. Според осведомителната агенция това е първият голям обратен завой на Макрон от встъпването му в длъжност преди 18 месеца.Припомняме, в събота във френската столица ", "date": "2018.12.04", "title": "Учениците се възползваха от „жълтите жилетки” и засилиха протестите във Франция"}
{"url": "https://news.bg/health/s-umno-osvetlenie-pirogov-namalyava-razhoda-na-energiya.html", "text": "УМБАЛСМ \"Пирогов\" получи като дарение \"умно осветление\". То ще бъде приложено в 2 звена на Спешната болница.Осветлението е дарено от Тайванския институт за информационна индустрия, който е сред най-активните в сектора на \"зелени технологии\".Новото осветление ще намали разхода на енергия в клиниката, очакванията са това да бъде с до 40%.Иновативната система не е сериозна инвестиция, затова директорът на болницата проф. Асен Балтов се надява въвеждането й да стане факт и в останалите 36 клиники.На събитието присъства посланикът на Тайван, който от Гърция отговаря и за България. \"Мисля, че в бъдеще ще продължим нашето сътрудничество с тази болница и с Института за информационна индустрия, каза той.Предстои да се използва възможността за изграждане на информационна система, която позволява предварително записване на пациентите от разстояние, допълни проф. Балтов. Проектът е в предварителен етап на разглеждане, подчерта той.", "date": "2018.12.04", "title": "С умно осветление \"Пирогов\" намалява разхода на енергия"}
{"url": "https://news.bg/int-politics/zapazvaneto-na-aktsizite-varhu-gorivata-shte-struva-2-mlrd-evro-na-frenskata-hazna.html", "text": "Отмяната на планираното увеличение на акцизите върху горивата за шест месеца, обявено от френското правителство, за да успокои протестиращите т. нар. \"жълти жилетки\", ще струва 2 млрд. евро на френския държавен бюджет. Това съобщи източник от правителството, цитиран от \"Ройтерс\".Тази дупка в публичните финанси ще бъде финансирана изцяло от съответните съкращения на разходите, така че френският бюджетен дефицит да не се отклонява от планираната цел от 2,8% през 2019 г., добави източникът.Френският премиер Едуар Филип отмени планираното увеличение на акцизите върху горивата за срок от шест месеца в отговор на продължаващите от седмици протести, които избиха в насилие, като това е първият голям завой на администрацията на президента Еманюел Макрон след 18 месеца в Елисейския дворец.", "date": "2018.12.04", "title": "Запазването на акцизите върху горивата ще струва 2 млрд. евро на френската хазна"}
{"url": "https://news.bg/world/baydan-nay-kvalifitsiraniyat-sam-za-prezident-na-sasht.html", "text": "Бившият вицепрезидент на САЩ Джо Байдън заяви, че той е \"най-квалифицираният човек\", за да бъде следващият президент на Щатите, информира Си Ен Ен.Байдън направи коментара на фона на спекулации за потенциалната си кандидатура за президент през 2020 г., особено след като обяви, че съжалява, че не се кандидатира през 2016 г.\"Ще бъда колкото се може по-открит с вас. Мисля, че съм най-квалифицираният човек в страната за президент\", подчерта той. Байдън отбеляза, че е много добре запознат с проблемите на американското общество и външната политика на САЩ.Междувременно последните социологически проучвания показват, че Байдън е най-вероятният политик от Демократическата партия, който ще спечели първичните избори. Той е следван от сенатор Бърни Сандърс и Бето О'Рурк.", "date": "2018.12.04", "title": "Байдън: Най-квалифицираният съм за президент на САЩ"}
{"url": "https://news.bg/crime/aktivirat-evrodeputati-i-ek-po-hoda-na-deloto-ivancheva.html", "text": "Европейските депутати се активираха по делото срещу Десислава Иванчева и Биляна Петрова, и са сигнализирали Европейската комисия. Отговорът се очаква в рамките на два месеца. Такъв коментар направи Петър Кърджилов - един от защитниците на Десислава Иванчева и бивш ПР на община \"Младост\" за news.bg. на столичния район \"Младост\" и заместничката й Биляна Петрова постепенно се влошава и това е доказано от цялостните прегледи, които са им направени, обясни той.Кърджилов посочи, че . Той припомни, че преди месец и половина по тялото на Биляна Петрова е имало следи от синини, доказани от направените снимки.Кърджилов е категоричен, че има едно унизително отношение и един психологически тормоз към двете жени от типа \"вие няма да излезе от тука, трайте си, не пускайте тия жалби, защото ще ви се влоши положението\".Относно изслушването на аудио записите и СРС-та по време на днешното съдебно заседание, Кърджилов отбеляза, че те трябва да се чуят от всички страни по делото и да се сравнят дали са верни или не. По думите му обаче според адвокатите на обвиняемите е, че няма никакви доказателства за разговор на Иванчева или Петрова с Александър Ваклин.Той разкри, че е имало една единствена среща, на 13 април в Община Младост, на която единственото, което се е обсъдило, е Ваклин да изгради детска площадка.Кърджилов даде да се разбере, че протестите в защита на Иванчева и Петрова продължават.\"Истината трябва да излезе наяве по категоричен начин за цялото общество\", подчерта той и добави, че сме видели какво се случва по висшите съдебни етажи на правосъдието в страната.По-късно Кърджилов разпространи и до медиите стенограма от СРС, което е било изслушано няколко пъти в съдебна зала. Записът е на разговор между г-н Ваклин и неизвестен мъж, състоял се пред кабинета на г-жа Иванчева на 9 февруари 2018 г.След петото изслушване днес в съдебната зала на подчертаната с червено част от разговора, всички, включително прокурорите признаха, че чуват думите \"Спецализирана прокуратура за петнайсе' хиляди ле'а\".Припомняме, след като на два пъти от Спецсъда постановиха промяна на мерките за неотклонение на Иванчева и на Петрова в \"домашен арест\"  за неотклонение на двете жени.Когато от , от спецпрокуратурата в противоречие на подчинеността на съдебната власт разпоредиха на Спецсъда да не предоставя На 16 ноември магистратът  от \"задържане под стража\" на \"домашен арест\", но Адвокатът на Иванчева - Марин Марковски заяви, че реално задържането е незаконно. По думите му, прокуратурата не разполага с никакви доказателства по обвинението. Тогава беше повдигнат въпроса и за по-лека мярка на третия обвиняем - бившия кмет Петко Дюлгеров, който се намираше под домашен арест., паралелно с Десислава Иванчева и Биляна Петрова, но не толкова показно. За него се разбра едва на следващия ден, когато му бяха повдигнати обвинения като помагач, който умишлено е улеснил Иванчева и Петрова да поискат и приемат подкуп.На практика от процеса до този момент се разбра, че Петко Дюлгеров е взел парите и е \"консултирал\" бизнесмена Александър Ваклин. Едва преди седмица Според адвокат Димитър Марковски, който защитава правата на Десислава Иванчева, по делото започват да се появяват нови правни категории от сорта на \"незабавен протест\", \"незабавни изпълнения\", \"частични спирания на определения на съда\" - неща, които са непонятни на закона и будят притеснения в защитата.Паралелно с това, докато Иванчева и Петрова се намират в ареста, Специализираният съд утвърди ограничението те да В момента се развива и поредният скандал около ареста и процеса срещу Десислава Иванчева и Биляна Петрова, свързан с условията в ареста, където те пребивават вече месеци.", "date": "2018.12.04", "title": "Активират евродепутати и ЕК по хода на делото „Иванчева“ "}
{"url": "https://news.bg/politics/gerb-sofiya-kategorichno-zad-jordanka-fandakova.html", "text": "Столичната организация на ГЕРБ категорично застава зад кмета Йорданка Фандъкова. Това обяви депутатът от ГЕРБ Александър Ненков на брифинг в централата на партията.Столична община ще продължи да съдейства на прокуратурата и ще  стана ясно малко преди това. Столична община ежедневно информира както гражданите на София, така и заинтересованите лица по конкретните проблеми и начина, по който те се решават, стана увери Ненков.По темата за чистота на въздуха Ненков припомни, че от ГЕРБ настояват за криминализиране на случаите на горене на нерегламентирани отпадъци за отопление.Според Ненков темата за чистотата на атмосферния въздух е много сериозна не само в България, но и в цяла Европа. Той посочи, че гражданите трябва да знаят какви мерки е предприел парламентът.\"Едно празно говорене - това е, което правят колегите от БСП\", нападна Ненков опозицията, която само Той припомни, че внесените два законопроекта - за автомобилите, замърсяващи повече въздуха, и Законът за честотата на атмосферния въздух, не са били подкрепени от червената партия.Ненков запита БСП дали си говорят помежду си с другите си колеги от парламентарната група. \"Да излезеш да коментираш чистотата на атмосферния въздух, означава едно политическо лицемерие, а в същото време съпартийците им да не подкрепят законопроектите\", негодува герберът.Догодина София ще има изцяло екологично чист транспорт, похвали Ненков инвестициите в метрото и добави, че това са само част от мерките, които предлагат ГЕРБ за подобряване качеството на атмосферния въздух.Всеки иска да живее в добра атмосфера среда, но има обективни и субективни причини, констатира Ненков.Той призова БСП да отговорят, когато са радетели на темата за атмосферния въздух, защо не са подкрепи двата законопроекта.Зам.-председател на групата общински съветници на ГЕРБ Николай Стойнев добави, че работата по ремонта на \"Граф Игнатиев\" продължава, независимо, че Евгени Крусев е подал оставка.По думите му реконструкцията на \"Граф Игнатиев\" е изключително голям проект, при реализацията на който се изисква експертиза от широк кръг експерти. \"Има сериозна отговорност на проектантите. Разбира се, всеки носи своята лична и професионална отговорност\", допълни още Стойнев.", "date": "2018.12.04", "title": "ГЕРБ-София категорично зад Йорданка Фандъкова"}
{"url": "https://news.bg/finance/prevozvachi-i-shofyori-plashat-s-protesti-pri-vavezhdane-na-bonus-malus.html", "text": "Ако налагането на системата бонус-малус бъде прието, ще залеем улиците с автомобили.Това заяви председателят на Съюза на преподавателите по авто-мото подготовка Йонко Иванов на пресконференция в БТА. На нея представители на различни обединения от бранша на превозвачите и шофьори изразиха разочарованието си от организираната среща на 3 декември, на която трябваше да обсъдят предложенията за въвеждане на тази система.Въвеждането на така предложената система \"бонус-малус\", по която да се определя цената на \"Гражданската отговорност\", е в интерес на застрахователите и на няколко адвокатски кантори, които прибират големи обезщетения от името на пострадалите.Това смятат участниците в пресконференцията - представители на Българското обединение на шофьорите, Съюза на преподавателите по авто- мото подготовка, Браншовия съюз за стопанска инициатива в транспорта, Камарата на автомобилните превозвачи.От бранша не приемат регулаторът - в лицето на Комисията по финансов надзор, да се намесва в системата за определяне цената на застраховката \"Гражданска отговорност\". Предложенията за въвеждане на неконвенционални принципи на системата \"бонус-малус\" са направени от КФН в проектонаредба. Името й е - Наредба за единните изисквания за коригирането на застрахователната премия, в зависимост от поведението на водача на моторното превозно средство, покрито от застрахователен договор за задължителна застраховка \"Гражданска отговорност\" на автомобилистите, по чл. 490, ал. 5 от Кодекса за застраховането (система \"бонус-малус\").Не приемат и факта, че формулата, по която се предлага да бъде въведена системата \"бонус-малус\", е тайна.Искат да се изясни и как е определен гръцкият консултант \"Ърнст енд Янг\", предложил тези промени, без да направи оценка на въздействието им и без да се съобрази с българската действителност - лоши пътища, корупция, струпване на много пътни знаци.\"Ако не ни чуят, ще ни видят на улицата\", заяви и председателят на Конфедерацията на автобусните превозвачи Магдалена Милтенова. Според нея обаче протестите не са начин за решаване на проблемите, затова и въпросите ще бъдат изпратени на премиера Бойко Борисов. Той обаче не е слънце да огрее навсякъде, смята тя.Запитан кой в Комисията за финансов надзор (КФН) лобира за тази система, Тодоров отговори, че може би цялото КФН. По време на предварителните срещи всички специалисти били като с опорни точки.Той иронично коментира предложението от КФН да се вписват всички, които ще управляват колата. \"Не ни е ясно дали няма да се наложи да вписваме и между кои улици ще управляваме това МПС, кои пътници ще се возят в него. В цял свят такова нещо няма\", коментира още председателят на Асоциацията на пострадалите в катастрофи Владимир Тодоров.Представителите на превозваческия бранш също не одобряват начина, по който се формира т.нар. малус - по-високата цена на гражданската застраховка за шофьорите, които са нарушители на пътя. Причината е, че малусът ще се натрупва от нарушения на пътния закон, които ще се отразяват на застрахователната премия и то за години наред.Според Магдалена Милтенова управляващи се държат така, сякаш те управляват ООД. \"Наистина ли живеем в някакъв абсурд, в който ще плащаме за нещо, за което \"Гражданската отговорност\" не ни обезщетява - ако карате с повече от 10 км превишена скорост, без обезщетение, ще плащате по-висока гражданска. Това са едни безотчетни пари, които ще потъват в касите на застрахователите\", каза Милтенова.Държавата се опитва да нанася рестриктивни мерки чрез огромни финансови щети за това, че не е в състояние да се справи с жертвите по пътищата, смята тя.От шофьорския бранш смятат, че около 240 млн. лева ще влязат в джоба на застрахователя. Те настояват парите от санкциите да влизат във Фонд \"Пътна безопасност\" и да се връщат на пътя с камери, изправяне на завоите.Според тях от тази система първи ще изпищят съдилищата - всяко наказателно постановление, което води до малус ще бъде обжалвано, категорични са превозвачите.От тази система бонус-малус са изключени колите на общините и на държавата, а на хартия всички сме равни през закона и пред държавата. Общините имат ученически автобуси, но нямат никаква законова регламентация. Шофьорите няма да носят отговорност, защото автобусът е на общината, възмущава се председателят на Конфедерацията на автобусните превозвачи Магдалена Милтенова.От Конфедерацията на автобусните превозвачи категорично сме против автобусите ни да бъдат обвързани с нарушенията на водачите - дали ще се вписва водачът в гражданската, в талона, дали държавата ще намери друг начин - това не е наш проблем. Това е поредното бягство на държавата от отговорност, смята тя.Според нея, целта на тези мерки не е превъзпитание на шофьорите, защото по информация на тези, които предлагат промените се предвижда да има нарушители на пътя, които да балансират нещата. Това е начин на увеличение на корупцията, категорична е Милтенова.Причината е, че от КФН са избрали необжалваемия минимум, обвързани сте да си платите без обжалване. Тази държава се държи като мащеха, категорична е председателят на автобусните превозвачи.Бившият шеф на КАТ Алекси Стратиев прочете финала на стихотворението на Петко Славейков - \"Песен на паричката ми\". Идеята на предложението е не пътната безопасност, а финансовите благополучия на застрахователите, коментира той начина, по който се въвежда системата \"бонус-малус\".\"Пътната безопасност сега е може би в най-добро състояние от последните 3 години. Вървим към намаление на произшествита\", категоричен е Стратиев.В Холандия няма нито един от тези предложения за малус в системата, а там безопасността е цветуща, даде пример той. Според него, предложената за въвеждане в България наредба е обвързана с обстоятелства, а не с конкретни нарушения.Ако над 500 000 са нарушителите за т.г., когато тези 500 000 влязат в малус, догодина се добавят още 500 000 шофьори, а влезлите в тази система трудно ще излязат от нея. Анонимна анкета сред 6000 водачи показала, че над 80% допускат нарушения. Те би трябвало да влязат в \"малус\" системата, заяви Стратиев.Той е категоричен, че в мотивите на тази наредба има вопиющи грешки, които подкрепят една лъжа. \"Предвидената система бонус-малус не е класическа\", се казва в мотивите за наредбата. Обяснявам си го само със стиховете на Славейков, заяви Алекси Стратиев.Йонко Иванов - председател на Съюза на преподавателите по авто-мото подготовка прочете откъс от интервю на бившия зам.-шеф на КФН Ралица Агаин, дадено през 2014 г. пред Дарик. Според думите й тогава КФН няма право да налага \"бонус-малус\" на застрахователите. Евродирективите още от 50-те години не позволява на регулатора да се намесва в компаниите, казва тогава Агаин.Според Иванов системата бонус-малус присъства в застрахователните дружества и сега. Пазарът е свободен. Учебните автомобили плащат 25% по-висока гражданска застраховка от останалите. Дали е видял учебен автомобил да направи катастрофа на пътя, запита реторично той.\"Те да си гледат катастрофите и да си плащат щетите. Не е работа на КФН да регулира пазара на застраховки\", категоричен е Йонко Иванов.", "date": "2018.12.04", "title": "Превозвачи и шофьори плашат с протести при въвеждане на \"бонус-малус\""}
{"url": "https://news.bg/world/parlamentat-na-velikobritaniya-zapochva-petdneven-debat-predi-reshitelniya-vot.html", "text": "Днес британските депутати започват да дебатират изключително спорното споразумение за Брекзит на фона на диспут около отказа на правителството да публикува правните съвети, информира АФП.По-рано днес топ адвокат на еросъда обяви, чеПремиерът на Великобритания Тереза Мей е изправена пред опозиция от всички партии в Камарата на общините относно . Има огромен риск сделката да бъде отхвърлена на решаващото гласуване на 11 декември.Консервативният лидер ще открие петдневните дебати. Тя ще повтори, че това е единственият вариант за плавен Брекзит през март.\"\", ще каже Мей пред депутатите.Но нейната реч ще бъде отложена заради спор около отказа на правителството да публикува пълния юридически съвет за споразумението за Брекзит, въпреки че през миналия месец депутатите гласуваха резолюция да бъде сторено.Спорът показва колко малък е контролът на правителството на малцинството на Мей над депутатите преди ключовото гласуване.Министър-председателят предупреди, че ако бъде отхвърлено споразумението й, Великобритания ще напусне ЕС без сделка, което ще доведе до голяма рецесия, или няма да има изобщо Брекзит.Проевропейски депутати призовават за втори референдум дали страната да остане в ЕС, което е подсилено с днешното мнение на евросъда, че Обединеното кралство може едностранно да спре Брекзит.Гласуването през следващата седмица ще окаже огромно влияние върху бъдещето на Великобритания и върху самата Мей. Лейбъристката партия, която потвърди, че ще отхвърли сделката и може да поиска втори референдум, отбеляза, че най-вероятно ще организира вот на недоверие, ако Мей изгуби.Мей постоянно е под натиск от евроскептиците в Консервативната партия.В понеделник проевропейски депутати връчиха на британското правителство петиция с 1 милион подписа. Тя призовава за организиране на втори референдум.", "date": "2018.12.04", "title": "Парламентът на Великобритания започва петдневен дебат преди решителния вот"}
{"url": "https://news.bg/disasters/iztrebitel-su-25-se-razbi-v-armeniya-dvamata-piloti-zaginaha.html", "text": "Изтребител Су-25 се е разбил в Армения, като двамата пилоти са загинали, съобщават руските медии.Според арменското военно министерство самолетът се е загубил от радарите в 10:20 часа местно време (8:20 българско), само петнадесет минути след като излетял от летище в град Гюмри за планиран тренировъчен полет.\"Изтребителят се разби в планините близо град Маралик\", уточни пресаташето на арменския военен министър пред журналисти.По-късно той отбеляза във \"Фейсбук\", че мястото на трагичното събитие е било открито, като добави, че и двамата пилоти - подполковник Армен Бабаян и майор Мовсес Манукян - са загинали.Понастоящем няма официална информация за възможните причини за инцидента.", "date": "2018.12.04", "title": "Изтребител Су-25 се разби в Армения, двамата пилоти загинаха"}
{"url": "https://news.bg/regions/piyana-peshehodka-blasna-kola-v-burgas.html", "text": "Пияна пешеходка се блъсна в лек автомобил и му нанесе материални щети, предаде БНР.Инцидентът станал около 7.30 часа тази сутрин в квартал \"Меден рудник\".43-годишната жена била с 1.71 промила алкохол в кръвта. Тя изскочила внезапно на пътя, преминаващ шофьор я бутнал с колата си и пешеходката седнала на капака.Бургазлийката пострадала леко при удара и отказала медицинска помощ. Колата обаче претърпяла значително по-сериозни поражения. Тя се оказала със счупени предно стъкло и фар.", "date": "2018.12.04", "title": "Пияна пешеходка блъсна кола в Бургас"}
{"url": "https://news.bg/crime/arestuvaha-sedmina-iznudvali-baba-da-y-remontirat-pokriva-za-narastvashta-tsena.html", "text": "Арестуваха седмина, изнудвали възрастна жена в Септември да й ремонтират покрива и цената на труда им постоянно нараствала, съобщиха от МВР.При редовния си обход полицаи забелязали лека кола с врачанска регистрация. До нея стояли седмина мъже, на възраст от 27 до 36 години, от различни села в околността.Мъжете били пред къща в града. При проверка на дома, в него била изплашената 76-годишна стопанка. Малко по-рано от групата настойчиво й предложили бърз и евтин ремонт на покрива. Те казали, че ще й сменят улуците само за 50 лева.След много уговорки и убеждаване от страна на \"майсторите\" доверчивата жена се съгласила и бригадата бързо започнала работа.Веднага след началото сумата за ремонта нараснала с още почти 1000 лева. Жената казала, че няма толкова пари, но мъжете били непреклонни. Те стояли до дома й, за да я принудят да плати.Пенсионерката им дала единствените 200 лева, които имала в брой, но те я заплашили. Така тя била принудена да отиде и да изтегли още 600 лева.Дори и след предаването им, гастролиращите майстори продължили да я притесняват, докато не били арестувани.От МВР уточниха, че шестима от \"майсторите\" са с криминални прояви и са известни на полицията. Прокуратурата продължава работа по случая.", "date": "2018.12.04", "title": "Арестуваха седмина, изнудвали баба да й ремонтират покрива за нарастваща цена"}
{"url": "https://news.bg/int-politics/vuchich-se-oplaka-na-rusiya-che-nyakoy-tlaska-balkanite-kam-voyna.html", "text": "Сръбският президент Александър Вучич, по време на среща с руския посланик в Белград Александър Чепурин коментира, че някой умишлено е тласка Сърбия и целия балкански регион към конфликт, съобщава ТАСС.\"Президентът изрази голяма , противно на Резолюция 1244 на Съвета за сигурност на ООН. Президентът поиска да уведоми президента Путин и ръководството на приятелската Русия, че някой сякаш съзнателно тласка Сърбия и региона в конфликт\", съобщават от пресцентъра на сръбския президент.Двамата са обсъдили и предстоящото посещение на руския президент в Сърбия, като заявяват, че \"подготовката протича добре\".По-рано, . На 18 октомври парламентът на Косово одобри създаването на пълноправна армия, на база на силите за сигурност.Александър Вучич поиска от Пекин да използва авторитета си в света, за да запази мира и стабилността на Балканите, по време на среща с посланика на Народна република Китай в Белград, Ли Манчан.\"Президентът уведоми посланика за това, каква опасност е формирането на армията на така нареченото Косово на 14 декември, и го помоли да информира китайското ръководство за развитието на ситуацията в Косово и Метохия.Президентът поиска от посланика, Китай да използва авторитета си по света и да помогне за запазването на мира и стабилността\", съобщават от президентството.Китайският посланик коментира, че напълно разбира, че \"независимата и миролюбива политика на Сърбия и президента Вучич възпрепятстват определени фактори на международната политика\". В същото време \"за Китай, Косово и Метохия са неразделна част от Сърбия\", допълва китайският дипломат.", "date": "2018.12.04", "title": "Вучич се оплака на Русия, че някой тласка Балканите към война"}
{"url": "https://news.bg/world/frantsiya-i-germaniya-se-boryat-za-spasyavane-na-predlozhenieto-za-tsifrov-danak-v-es.html", "text": "Франция и Германия се борят за спасяване на предложение за налагане на цифров данък на големите технологични компании преди днешната среща на европейските финансови министри, информира \"Дойче веле\".Двете страни са изправени пред голяма опозиция в ЕС и трябва да направят промени, за да прокарат предложението си.Източници съобщиха пред медии, че : данък 3% върху приходите от реклами в интернет; изключват се всички други приходи онлайн; изключения за Amazon, AirBnB и Spotify; ще действа до 2025 г. и облагани са най-доходоносните дейности.Френският финансов министър Бруно льо Мер заяви в понеделник, че Франция иска правно обвързващ инструмент, който може да бъде приет възможно най-скоро.Източници от ЕС обявиха, че двете държави излизат с обща декларация, че са решени да се въведе справедлив и ефективен данък върху големите цифрови компании.Оригиналното предложение включваше данък върху всички онлайн приходи на фирми в ЕС с годишни постъпления в световен мащаб от най-малко 750 милиона евро и онлайн 50 милиона евро в Европа. Но Ирландия и няколко скандинавски държави се обявиха срещу предложението, тъй като наказва европейски компании и ще доведе до реципрочни мерки от САЩ.Според Европейската комисия традиционните компании плащат 23% данък върху приходите в сравнение с едва 8-9% от интернет компаниите.Новият план има за цел обединен фронт срещу тези компании, които плащат ниски данъци.Първоначалната идея и новото предложение трябва да помогнат за постигане на временно решение, докато страните членки от Организацията за икономическо сътрудничество и развитие не договорят международно споразумение.Според \"Политико\" новият данък, предлаган от Франция и Германия, ще влезе в сила от 1 януари 2021 г., ако не бъде договорено международно решение. Той ще остане в сила до 2025 г.", "date": "2018.12.04", "title": "Франция и Германия се борят за спасяване на предложението за цифров данък в ЕС"}
{"url": "https://news.bg/regions/mazh-zastrelya-tri-porodisti-kucheta-s-lovna-pushka.html", "text": " Мъж застреля три породисти кучета с ловна пушка, съобщиха от Областната дирекция на МВР в Търговище.Животните, които били от породата \"алабай\", били открити край гробището в с. Баячево. Те били собственост на 38-годишен мъж от Търговище.След предприетото разследване зоополицаите бързо разкрили извършителя. Ставало въпрос за 62-годишен мъж от града.По първоначална информация той застрелял кучетата с ловната си пушка, която законно притежавал. При обиск на дома му в с. Баячево полицията открила 18 патрона 12-ти калибър за ловно оръжие, за които мъжът нямал разрешително.Все още се изясняват причините за деянието. Мъжът е задържан за 24 часа.Работата по случая продължава. Образувано е досъдебно производство.", "date": "2018.12.04", "title": "Мъж застреля три породисти кучета с ловна пушка"}
{"url": "https://news.bg/politics/v-es-preodolyaha-protesta-ni-po-paketa-makron-za-prevozite.html", "text": "България и още 7 държави не подкрепят споразумението за международните пътни превози. Компромис за реформата в международните пътни превози постигнаха страните от ЕС след 14-часови преговори в Брюксел, съобщи БНР.Компромисът, приет въпреки съпротивата на няколко страни (Полша, Унгария, България, Хърватия, Малта, Ирландия, Латвия и Литва), ще служи за основа за преговори с Европейския парламент преди приемането на нова европейска нормативна уредба.Споразумението не е удовлетворило нито едно от исканията на българските превозвачи, категоричен е изпълнителният директор на Камарата на автомобилните превозвачи в България Димитър Димитров.\"Един от основните принципи на Европа е свободното движение на хора, а ние задължаваме определени водачи, които са хора и граждани на ЕС, през определен период от време да бъдат на определено място. Какво значи \"у дома\", запита Димитров.Той обясни, че когато една българска транспортна фирма наеме шофьор, тя трябва да го прибира в България, дори той да не е български гражданин.\"Ако българска фирма има база в друга европейска държава, не може той да стои там, трябва да го прибера в България. Ако немска фирма наеме български транспортни работник, тя трябва да го прибира в Германия. Как се постига социалният ефект, когато на този човек семейството е в България\", поясни Димитров.Българското предложение е било водачите да декларират къде искат да почиват, но то не е взето предвид. Според него протестите сега няма да помогнат.По думите му вероятно трябва да има по-голяма активност в Европейския парламент, да участват в повече срещи и да изказваме своето мнение пред хората, които ще гласуват, не само пред българските евродепутати.\"Този пакет за мобилност буквално обрича превозвачите. В България има регистрирани над 65 000 тежкотоварни автомобила за международни превози - в пъти повече, отколкото българската икономика има нужда\", заяви Димитров.Според него, ако шофьорите трябва да се връщат на всеки четири седмици, те ще бъдат връщани с товари и ще излизат с товари, за да се намалят някакви разходи по прибирането и изкарването на водача. Това ще убие всички фирми, които работят от и за България - предимно по-малките фирми.Отделно, ставаме неконкурентоспособни на западните държави, дори и на една Полша, защото едно е да прибираме водача до Полша, друго е до България - разходите са съвсем различни, мотивира се Димитров.Преговорите между европейските министри на транспорта бяха белязани от разногласия между два блока страни, обвиняващи се съответно в социален дъмпинг и в прикрит протекционизъм, съобщиха световните агенции.Според документа, приет днес, седмичната почивка на шофьорите ще е извън шофьорската кабина. Най-малко веднъж на четири седмици водачите трябва да се връщат в страната, където са базирани фирмите им. Изключение има за особени случаи.Минимум пет дни пауза трябва да има между две серии каботажни превози в друга страна. Целта е да се избегне тази практика в чужбина да стане почти постоянна. Статутът на командирован работник ще трябва да се прилага системно и при този вид превози, гласи споразумението.Страни като Франция и Германия, разтревожени от конкуренцията на фирми в държави членки, където пътните разходи са по-ниски, успяха да издействат прилагане в международните превози на статута на командирован работник (на когото се заплаща според условията на страната, в която пътува).Според френския министър Елизабет Борн текстът е голям напредък за хармонизиране на социалните права на заетите в сектора.Нейните колеги от Полша и Унгария заклеймиха споразумението като \"непропорционално\", \"дискриминационно\" и \"протекционистично\". Според тях то ще навреди на конкурентоспособността в сектора.", "date": "2018.12.04", "title": "В ЕС преодоляха протеста ни по пакета \"Макрон\" за превозите"}
{"url": "https://news.bg/int-politics/sasht-prashtat-samoletonosach-v-persiyskiya-zaliv-pokazvat-muskuli-na-iran.html", "text": "Ударна група, водена американски самолетоносач, ще пристигне в Близкия изток до няколко дни. Това са разкрили американски военни представители, слагайки край на най-дългия период за две десетилетия, в който такова военно присъствие е отсъствало от региона, пише американският в. \"Уолстрийт джърнъл\".Самолетоносачът \"Джон Стенис\" и придружаващите го кораби ще пристигнат до края на седмицата, което ще е първото такова военно присъствие в региона от осем месеца, за да демонстрират сила срещу Иран.Напрежението между Вашингтон и Техеран нараства заради възобновените санкции от страна на администрацията на Доналд Тръмп срещу Иран, подкрепяни от Иран групировки в Сирия, Ирак, Ливан и Йемен и последните изпитания на балистични ракети от страна на Ислямската република.Изпращането на военните кораби също така ще подкрепи продължаващата война срещу остатъците от терористичната групировка ДАЕШ (\"Ислямска държава\") в Ирак и Сирия, както и войната на САЩ в Афганистан, където американските и афганистанските военни засилиха въздушните удари в опит да притиснат талибаните да започнат преговори за мир и да прочистят страната от враждебни бойци.\"Джон Стенис\" е планирано да остане в региона в рамките на около два месеца, прекарвайки по-голямата част от това време в Персийския залив. Неговото присъствие \"със сигурност осигурява възпиращ ефект\" срещу всяко потенциално враждебно действие на Иран във водите в региона.Засега иранските власти не са коментирали темата, макар че в миналото са заклеймявали американските военноморски операции в района като провокации.Американските самолетоносачи отдавна поддържат постоянно присъствие в района на Персийския залив, превозвайки хиляди военнослужещи и десетки самолети, ракети и друга огнева мощ. През последните години американските военни понякога разполагаха две ударни групи, водени от самолетоносач в региона.Ала досега в Персийския залив нямаше американска ударна група, водена от самолетоносач, след като самолетоносачът \"Теодор Рузвелт\" замина за Тихия океан през март.Липсата на ударна група кораби през тази година беше част от пренастройване на способностите на американските военни далеч от Близкия изток и спрямо Китай и Русия, уточниха представители на Пентагона, в съответствие с новите стратегически цели на САЩ. Но този акцент понякога изглеждаше, че не е в крак с Белия дом, който многократно нарече Иран най-голяма заплаха за националната сигурност на САЩ.Пентагонът също така изтегли четири противоракетни системи \"Пейтриът\" от Йордания, Кувейт и Бахрейн през октомври.Пристигането на \"Джон Стенис\" \"осигурява много голяма гъвкавост\", посочил един от събеседниците на изданието.\"Джон Стенис\" в момента плава в Индийския океан. Той е на море от средата на октомври и наскоро беше хвърлил котва в пристанище в Сингапур.Военните представители са подчертали, че въпреки ескалацията на напрежението, разполагането на самолетоносача е било предварително планирано.Вчера администрацията на Тръмп призова Европа да наложи нови санкции на Иран, след като той изстреля тестово балистична ракета със среден обсег, за която се смята, че може да носи ядрени бойни глави, които биха могли да достигнат до части от Европа.", "date": "2018.12.04", "title": "САЩ пращат самолетоносач в Персийския залив, показват \"мускули\" на Иран "}
{"url": "https://news.bg/world/rumantsite-harchat-nay-mnogo-pari-za-hrana-i-nealkoholni-napitki-v-es.html", "text": "Румънците харчат най-много пари за храна и неалкохолни напитки, показват данни на Евростат, цитирани от АП.През миналата година средните разходи на румънското домакинство за храна и напитки са били 27,8% от всички разходи. Средното ниво в ЕС е само 12,2%.Според експерти това се дължи на високите нива на бедност в Румъния.До Румъния е Литва с 21,6 процента, докато във Великобритания харчат най-малко - 8,2%.България е четвърта (19,2%) след Естония (20,3 на сто).Това е третата най-важна категория по отношение разходите на домакинствата след \"жилище, вода, електричество, газ и други горива\", които са на ниво 24,2%, и \"транспорт\" - 13,0%.", "date": "2018.12.04", "title": "Румънците харчат най-много пари за храна и неалкохолни напитки в ЕС"}
{"url": "https://news.bg/world/forbs-merkel-e-nay-vliyatelnata-zhena-v-sveta-prez-2018-g.html", "text": "Канцлерът на Германия Ангела Меркел е най-влиятелната жена в света за 2018 г., показва , цитирана от \"Индипендънт\".Меркел е на върха осма година.Списъкът на бизнес списанието, създаден преди 15 г., включва жени, които се разглеждат като най-влиятелните лидери в света днес.Списанието пише, че лидерското място на Меркел е безспорно, въпреки че канцлерът На второ място е премиерът на Великобритания Тереза Мей, която през последните две години редовно е на главната страница на списания и вестници заради опитите й да спаси преговорите с ЕС за Брекзит.Третата позиция се заема от Кристин Лагард, директор на Международния валутен фонд. През миналата година тя беше на осма позиция.В списъка влизат също съдии от Върховния съд на САЩ, кралица Елизабет II, Иванка Тръмп и други.", "date": "2018.12.04", "title": "Форбс: Меркел е най-влиятелната жена в света през 2018 г."}
{"url": "https://news.bg/regions/puskame-gkpp-rudozem-ksanti-prez-2020-g.html", "text": "Предвижда се през 2020 г. да бъде отворен граничният пункт Рудозем-Ксанти. Това стана ясно на провелия се в Ксанти форум по програмата за трансгранично сътрудничество между България и Гърция, чиито председатели са зам.-министъра на регионалното развитие и благоустройство Деница Николова и зам.-министъра на икономиката и развитието на Гърция Статис Янакидис.Сред темите, които обсъдиха държавниците от двете страни, бяха изпълненията на стратегическите проекти - изграждането на ГКПП Рудозем-Ксанти и пътните връзки към него, както и защитата от наводнения в трансграничния регион.И двете страни изразиха готовност за отваряне на пункта Рудозем-Ксанти, а проектът беше определен като приоритетен. Според предварителните прогнози на участниците в заседанието той ще бъде завършен и пуснат в експлоатация през 2020 г. На срещата бяха одобрени условията за набиране на проекти за малки и средни предприятия, които да развият своя капацитет в трансграничния регион и да допринесат за икономическия растеж и заетост. Общата стойност е 10 милиона евро, а всяко предприятие може да получи финансиране до 200 хиляди евро. Съфинансирането от страна на бенефициентите ще бъде 35 %, а максималната стойност на всеки проект може да възлиза на 600 хиляди евро.Областният управител на Хасково Станислав Дечев заяви, че подобен вид проекти ще бъдат финансирани за първи път, което е огромен успех за България и Гърция и най-вече за фирмите от пограничните райони.Припомняме, обществената поръчка за строителството на ГКПП \"Рудозем - Ксанти\" беше стартирана през миналия месец май от областния управител на Смолян Недялко Славов. През юни тази година обаче фирма спря процедурата.", "date": "2018.12.04", "title": "Пускаме ГКПП Рудозем-Ксанти през 2020 г."}
{"url": "https://news.bg/politics/shah-s-peshkata-za-spasyavane-na-tsaritsata-fandakova.html", "text": "Шах с пешката, за да спасим царицата. Това заяви лидерът на БСП - София Калоян Паргов в коментар за оставката на Евгени Крусев. Оставките не решават проблемите, подчерта той. Искахме отговорност от кмета, не от буферите, припомни социалистът.Той вижда провал в кадровата политика на ГЕРБ. Шах на пешката не означава, че царицата ще се спаси, отново атакува Паргов.Той вижда и кризисен PR за мръсния въздух. Нито зелени, нито безплатни билети ще решат проблема, каза още лидерът на столичните леви. Парите от данъка върху старите коли да се вложат в чист въздух, искат червените. А кой ще е принцът, принцесата и царицата на местния вот за червената партия не стана ясно. Припомняме, че едно от спряганите имена като кандидат кмет на левицата на предстоящите местни избори е омбудсманът Мая Манолова.Левите искат още машинно гласуване. Щели да се противопоставят с всички сили на отпора на ГЕРБ в тази посока. Крум Зарков иска да се вземат мерки за изчистване на избирателните списъци. Столетницата иска актуализация на избирателните списъци.", "date": "2018.12.04", "title": "Шах с пешката за спасяване на царицата Фандъкова"}
{"url": "https://news.bg/comments/borbata-sreshtu-ploskiya-danak-borba-za-visoki-danatsi-i-bezkontrolno-harchene.html", "text": "Миналата седмица ни беше предложено поредното претопляне на темата \"Колко лоша и несправедлива е данъчната система в България?\". Беше проведена дискусия на тема: \"Десет години плосък данък. Равносметката\", в зала \"Арена\" в хотел \"Арена Ди Сердика\" в София.Едновременно с това беше разпространен доклад с автори Огнян Касабов (член на \"Колектив за обществени интервенции\" (КОИ) и преподавател по философия в СУ \"Св. Климент Охридски\"), Ивайло Атанасов (журналист от \"Барикада\") и Ваня Григорова (съветник на президента на КТ \"Подкрепа\" и председател на \"Солидарна България\") със симптоматичното заглавие: \"Плосък данък или демокрация? За прогресивна данъчна реформа в България\".Всъщност, въпросният доклад беше представен още на 31 октомври 2018 година в сградата на КТ \"Подкрепа\". Той беше възхвален като \"\", независимо, че в английския език \"paper\" - \"хартия\" е от женски род.Зад текста на доклада, застават две обществени организации или групи за натиск, мозъчни тръстове, или каквото още си пожелаете - \"Колектив за обществени интервенции\" и \"Солидарна България\".\"Солидарна България\" е същата организация, из чиито дълбини чуваме оценки за САЩ като за \"маргинален търговски партньор\" на България, а за Канада като за \"нищожен търговски партньор\" на Отечеството ни, а също така и всевъзможни проклетисвания срещу всеобхватното търговско споразумение между ЕС и Канада, известно като CETA.\"Колектив за обществени интервенции\" се самоопределя като генератор на \"нови леви перспективи\".Мероприятието в хотел \"Арена Ди Сердика\" беше финансирано от \"Фридрих Еберт\" - германска държавна социалдемократическа фондация, докато \"всеобхватният policy paper\" е финансиран от \"Роза Люксембург\" - германската държавна фондация на партията, известна като \"Дер Линке\" - \"Левите\".\"Дер Линке\" е партия, която обединява някогашната Партия на демократичния социализъм (ПДС), фактически наследник на тоталитарната Германска единна социалистическа партия (ГЕСП), широко популярна в Германия и по света като \"партията на ЩАЗИ\" и група ренегати от Социалдемократическата партия, начело с техния лидер - Оскар Лафонтен.А пък Оскар Лафонтен е автор на книга със заглавие: \"Сърцето бие от ляво\". Естествено, това не е книга по анатомия, а политически манифест, пуснат малко преди същият Лафонтен да си даде оставката като министър на финансите в правителството на канцлера Шрьодер и да напусне ГСДП, за да се събере с наследничката на Хонекеровата ГЕСП - ПДС, предвождана от Лотар Биски и Грегор Гизи, за да сготвят в крайна сметка през лятото на 2005 година, новото блюдо на немския политически живот - \"Дер Линке\". По-късно, Лафонтен се включи в хора на сеещите паника, заради \"нашествието на мигрантите\", откъм лявата страна на хора на оплаквачите на Европа, но това в КОИ някак си са го пропуснали...Едва ли във фондация \"Фридрих Еберт\" са решили да влязат в колаборация с фондацията на \"Дер Линке\" - \"Роза Люксембург\" и надали трябва да правим от това каквито и да е политически изводи. Но това показва трескавата активност на крайно левите в България, които търсят средства по всички азимути, за да рекламират и популяризират тезите си.Германските държавни политически фондации, съвсем не са единствените спонсори на промотирането на \"новите леви перспективи\", както самоопределят идеите и публицистичните си продукти от \"Колектива за обществени интервенции\". Пак в рамките на тази бурна деятелност, пак за сметка на германските данъкоплатци, на 29 октомври 2018 година, в \"Гьоте Институт\" беше представено значително по-отговорното, по-интересно и с реално практическо значение изследване на хора от \"КОИ\" - Георги Медаров, Жана Цонева и Мадлен Николова: \"Експлоатация и съпротива: трудът в три подизпълнителски бранша\". Но да се върнем на дискусията за данъчната система ...\"Всеобхватният policy paper\" (виж ) е от цели 80 страници и в крайна сметка всеки може да го прочете и да си състави мнение по въпроса. Отделен въпрос е, че добре знаем, че най-страшната лъжа е тази, която съдържа 90-95 процента истина. В случая с доклада, делът на истината е по-малък, но тук едва ли има мястоq за да бъдат опровергавани неговите твърдения едно по едно. Основният въпрос, на който би трябвало да се спрем е самото заглавие: \"Плосък данък или демокрация?\".Твърдението, че демократичният ред в една страна е под въпрос заради вида на данъчната система, \"плоска\" или \"ръбеста\", граничи с абсурд, но и това е малката беда. По-лошото идва с цинизма, с който се правят нелепи успоредици, на които и най-школуваните политически въжеиграчи могат да завидят.Съдържащите се в доклада внушения, че данъчната система в България е такава, каквато е в авторитарните Русия на Путин и Унгария на Орбан, а данъчните ставки били като в Абхазия и Приднестровието са отвратително лицемерни и изцяло говорят за манталитета на авторите им.Можем да започнем с това, че в доклада Приднестровието и Абхазия се титулуват като държави, които са едва ли не на \"равна нога\" със сравняваните България Русия и Унгария. Ние пък смятаме, че дори и в Москва наричат Приднестровието и Абхазия \"държави\" с прилична доза свян и извинителни усмивки. Нашите данъчни стратези обаче карат \"направо\". Понякога такива \"малки детайли\" говорят много за мисловния хоризонт на изреклите ги, респективно - написалите ги. Човек се чуди кога ще ни приведат примери и от други подобни \"държави\" (с огромни кавички) - ДНР, ЛНР или пък Южна Осетия и Нагорни Карабах - Арцах ...?Но както и да е - Бог с тях, с непризнатите от никого \"квази държави\", нароили се навсякъде, където някой се бори за славата на \"Руския свят\". По-важен е фактът, че цитираните данъчни модели в Русия, в Приднестровието и в Абхазия са подражания на възприетата данъчна политика в някои демократични държави - на първо място в Естония.Възприетият подход към данъчната политика в тези \"фасадни демокрации\" и непризнати \"квази държави\" е резултат на отчаян опит да се привлекат инвестиции, които са се сринали на фона на политическите реалности в тези страни и територии. Когато някой търси привличане на инвестиции, към едни и същи мерки посягат и демократични държави и демокрации с авторитарни тенденции и откровено авторитарни страни и дори несъществуващи държави.В Русия, а от там и в сателитни сепаратистки анклави, като Приднестровието и Абхазия просто заимстват мерки, които са им се видели работещи. Разбира се, тези мерки там са неефективни, защото има съвсем други фактори, които действат смъртоносно на притока на инвестициите, а предизвикват и отлив на същите.За Русия, това са непрекъснатите санкции, на които краят се не вижда. За псевдо държавите, като Приднестровието и Абхазия, комплексът от фактори е още по-убийствен. За тези територии са в сила дори изрични забрани за полети на каквито и да е международни авиокомпании и дори само това вече е огромна бариера пред инвестициите. Да не говорим за пълната липса на каквото и да е върховенство на закона. При последния факт, всякакви абхазки, приднестровски и нагорно-карабахски амбиции за привличане на инвестиции просто секват.В демократичните държави, дори и когато са заразени от лоши практики като тези на Орбан, намаляването на данъците е ефективна мярка. Дори и в определени периоди да няма кой знае какъв ръст на инвестициите, ниските данъци помагат за поддържането на някакво тяхно постоянно ниво. Със сигурност, вдигането на данъците може да доведе единствено до бягство на инвестиции, а не до възход на социалната държава.Тук трябва да сме на ясно, че въпреки риториката на авторите на доклада и на всички участници в кампанията срещу плоския данък, борбата се води не толкова за преминаване към прогресивно данъчно облагане, а за УВЕЛИЧАВАНЕ на дънъците. Тук имаме работа не толкова с протагонистите на прогресивното данъчно облагане, а със застъпниците на високи данъчни ставки. И ако днес в доклада се тръшкат, че данъчната тежест е върху гърба на бедните и на средната класа, ако някой ден нещо зависи от същите тези автори, ще можем без всякакво удивление да видим как точно те ще обложат същата тази средна класа с по-високи данъци.Любителите на тази риторика, които днес искат да увеличат данъците на най-богатите, утре без колебание биха \"обрулили\" немилостиво на първо място точно средната класа. Те, разбира се, не биха подминали и най-богатите с високите си данъчни ставки, но за техните амбиции по харченето на бюджетни средства, увеличението на данъците на богатите просто няма да стигне.Основният източник на \"бюджетна вълна\" за такива намерения са добропорядъчните овчици от средната класа. И основният въпрос във всяка данъчна политика е как да се държим със средната класа - дали да я \"стрижем\" или да я \"дерем\".Нашите днешни поборници срещу плоския данък, всъщност са поборници срещу ниските данъци. А бидейки застъпници на все по-високите данъчни ставки, те много бързо ще преминат от \"подстригване\" към \"дране\" на средната класа. И тогава ще стане ясно, колко цинично е заглавието на \"всеобхватния policy paper\" на КОИ и на \"Солидарна България\".На всеки, който е \"в час\" с българската реалност, му е ясно, че въпросът не е толкова дали данъците ще бъдат \"плоски\" или \"ръбести\", а дали ще са ниски или високи. За съжаление, българската реалност все още се отличава с няколко показателя, които правят невъзможно мащабното преразпределение на доходи по скандинавски образец, за което мечтаят авторите на \"всеобхватния policy paper\".Всъщност, повече от съмнително е дали те изобщо мечтаят точно за това. В добрия случай, те се самозаблуждават и папагалски мислят, че механичното прилагане на един модел от едно място на друго ще доведе до незабавен положителен резултат. Както видяхме и от примера с плоския данък, това изобщо не е така. В лошия случай, те просто баламосват \"широките народни маси\" и ни обещават България да стане Швеция от днес за утре.Негативните показатели, които към днешна дата правят невъзможно за нашите географски ширини прилагането на скандинавски модели за данъчно преразпределение, са ни добре известни: на първо място е старославната корупция; на второ място е неспособността на администрацията да управлява ефективно финансовите потоци на публичните средства. При наличието на тези два фактора, всички останали стават второстепенни и дори пренебрежими.Несъмнено е огромно изкушение да водиш социална политика с приходи от преки данъци, без да събираш осигуровки на хората. Лошото е, че за това са необходими големи средства, които пък трябва да бъдат събрани с много високи данъци. Само че в държави, където нивото на обществения морал е твърде ниско (можем да употребим и по-изразителни прилагателни), няма никаква гаранция, че публичните средства ще бъдат използвани ефективно, честно и прозрачно.В цитираните скандинавски държави, особено в Швеция, всеки лев (евро, крона или каквато искате парична единица), събрани като данък, на практика се връща обратно на гражданството под формата на социална услуга. Можем ли да обещаем, че същото ще бъде сторено в България, ако прегърнем идеите на Касабов - Атанасов - Григорова? Ако сме поне за пет стотинки честни - не.Достатъчно е да се сетим за драматични разлики между цените на ремонтните дейности на сродни обекти в различни райони на Столицата - едни, управлявани от ГЕРБ, други - от партиите на \"Старата десница\" и ни става ясно как се разпореждат у нас с публичните средства. Всъщност, няма какво да изреждаме какво знаем, защото можем да обобщим всичко с една много стара реплика на д-р Петър Дертлиев: \"Корупцията е национален спорт.\"За съжаление, от изричането на тази реплика са минали сигурно поне 20 години, а ситуацията не се подобрява. Нещо повече - корупцията вече е общонационален спорт, радост на всички социални групи и прослойки. Богатите си имат корупцията около обществени поръчки - бедните си имат измамите с инвалидните пенсии. Всеки си има \"схема\" и \"далавера\"...При положение, че се говори, а вече се и доказва, че от даден инфраструктурен обект у нас може да се откраднат до 50 процента от средствата чрез надписване, фалшиво ценообразуване, фактуриране на неизвършени дейности и на невложени материали и прочее, без значение кой е на власт, аз лично категорично отказвам да подкрепя идеята за увеличаване на данъците. Без значение дали ще са плоски или прогресивни, \"равни като тепсия\" или \"ръбести\".Нека увеличаваме брутния си вътрешен продукт и приходите от данъци неминуемо ще нараснат. Нека харчим публичните средства по-разумно и благосъстоянието ще нарасне. Днес, авторите на \"всеобхватния policy paper\" дори забравят, че намаляването на данъците допринесе в определена степен за повишаването на събираемостта им. Защо?Може би защото отново сме изправени пред необходимостта от някакво чудо, което да бъде обещано на поизморилото се от потока на лошите (а също така и на фалшивите) новини общество. У нас има хубава традиция на известен период от време да се обещава чудо. Дали някой ще ни подсигури \"сполука\", дали ще ни \"оправи\" за 800 дни, дали ще ни докара \"ГЕНЕРАЛна промяна\" - всякакви обещания за чудеса сме гледали. И понеже вече не останаха чудотворни икони в политическия ни живот (онзи ден и Слави Трифонов изтече в канализацията по най-зрелищен начин), вече е дошло времето за други чудеса. Идва часът да се обещае на почитаемата публика, че смяната на данъчната система ще ни донесе спасителното чудо.До онзи ден ни обясняваха дълго и напоително, че смяната на избирателната система ще ни донесе чудо. Как ще си направим една чудна мажоритарна система и с нея ще си изберем едни левент юнаци и юнакини, които ще ни оправят за по-малко от 800 дни. Но, ето ти \"стратегическа иновация\" - друга магическа кантора изважда на тезгяха, пардон - на театралната сцена, ново чудо, което звучи къде - къде по-убедително.Да сменим данъчната система другари! По-точно, да обявим, че сменяме системата на от \"плоска\" на \"прогресивна\" и докато хората се радват, че поне веднъж богатите са \"прецакани\", ние да смъкнем кожусите на средната класа. Не само вълната, ами и кожата, чак до голите мускули.За това, как ще ги харчим тези пари - дума не обелваме. Щом са повече, значи ще бъдат харчени по-добре. Ще приказваме от време на време общи приказки как смяната на данъчната система ще подобри образованието, здравеопазването, а защо не и отбраната (можем да сложим точки и всеки да попълни, каквото му хареса) и ще раздаваме на публиката блянове на килограм.Това, което не се казва е, че за наше огромно съжаление, увеличението на бюджетните средства за някакви публични нужди не е никаква гаранция, че обществото ще получи нещо по-добро. Защо авторите на доклада не взеха да си нарисуват една графика с ръста на публичните средства за здравеопазването? Защото графиката щеше да им покаже как тези средства не спират да растат, а хората са... все по-недоволни от здравеопазването ни. Безчувствените депутати, както са с каменни сърца и не трепват за нуждите на страдающите, така всяка година наливат ли наливат пари в системата на здравеопазването. И предлаганото насреща става все по-неприемливо за публиката. Защото вече и първокласниците знаят какво горе-долу се разбира, когато мама и татко говорят, че някаква система се \"източва\".Да допуснем, че Огнян, Ивайло и Ваня ще вземат властта (дано поне да е с мирни средства, а не с типичните за крайно левите им възгледи) и сътворят лелеяната си данъчна реформа. И каква ще е ползата от увеличените бюджети за здравеопазване, инфраструктура и тъй нататък, ако ще се харчи, както до сега? Никаква няма да е ползата, само обемът на потоците от отклонени средства ще нарасне, при това - чувствително...Никой не казва, че не трябва да се търсят средства за по-добро финансиране на редица публични дейности. Така омразните на авторите на \"всеобхватния policy paper\" \"капиталисти и експлоататори\", иначе казано - социалните партньори на г-жа Ваня Григорова, българските работодатели отдавна призовават за рязко повишаване на бюджета на образованието (средно и висше) у нас. Но те не са стигнали до прозренията за промяната на данъчната система и до откровенията за високите данъчни ставки. Те просто казват от къде да се вземат тези пари, в рамките на днешните бюджетни разпределения. И естествено, никой не ги слуша. Защото така е по-лесно...А сирените, възпяващи високите данъци са се възкачили на най-острите скали и пеят ли пеят хвалебствените си песни, сред които ярко се откроява песента за човеконенавистната липса на необлагаем минимум при сегашното ни данъчно законодателство. Тук няма да повдигаме неприличния въпрос кои са хората, работещи на минимална заплата, както и къде работят, че току виж пак лъснали праните гащи на любимата ни държава.Няма да повдигаме и въпроса, че необлагаем минимум действително няма, но минималната заплата галопира като на конно състезание с всички произтичащи от това негативни последствия.Няма да напомняме и споразумението между работодателите и синдикатите, станало факт след въвеждането на плоския данък, с което се призоваваха работодателите да повишат заплатите на тази прослойка от работещите, която беше действително ощетена от първоначалното въвеждане на плоския данък. Няма да си спомняме изобщо, че реакцията на икономиката беше повече от положителна и беше постигнато много по-голямо увеличение, отколкото беше заложено в общия призив на работодатели и синдикати.Няма да си спомняме и за връзката между съществуването на необлагаем минимум и светлите перспективи пред сивата икономика.Никакви такива неща няма да си спомняме, за да не нарушаваме хармонията на небесния хорал, който ни се изпълнява. Дружество \"Къса памет\" продължава да претендира да е най-мощната обществена организация у нас, макар и неформална. А авторите на \"всеобхватни policy paper-и\" смятат, че е дошъл техният ред да \"оправят\" България, уповавайки се на доказаната безкрайност на човешката глупост, на която се е позовавал и Айнщайн.На тези достойни хора ние трябва да отговорим, че идеята им е доста прозрачна. Те не предлагат нищо повече освен изпълнителната власт и администрацията да имат възможността да боравят с по-пълноводни финансови потоци, без каквато и да е гаранция, че това финансово пълноводие ще се използва в обществен интерес, а не в интерес на проклетисваната от тях \"олигархия\".Те отказват да се допитват до историческата си памет и забравят всичко, което не им изнася.Несъмнено, добре познават психиката на избирателния корпус, защото са приготвили оферта за ново чудо, което трябва да ни \"оправи\". Ако не стане, по-точно - когато не стане това с \"оправянето\" - ще си подготвят най-добрите цитати от книгата на Варуфакис за конфликта му с дълбоката държава и ще ни обяснят, че \"тъмните сили\" са им попречили. Какви ти тук \"тъмни сили\" - направо \"нечистата сила\" е провалила всичко. Но това ще е по-нататък, след като поне известно време са се учили да бръснат на главите на напълно невинни хора.", "date": "2018.12.04", "title": "Борбата срещу плоския данък - борба за високи данъци и безконтролно харчене"}
{"url": "https://news.bg/int-politics/szo-sazdava-panel-za-izuchavane-na-gennoto-redaktirane.html", "text": "Световната здравна организация - СЗО създава панел за проучване на последиците от редактирането на гени, след като , съобщава АФП.\"Това не може да се прави без ясни насоки. СЗО обединява експерти и работим заедно с държавите-членки ... за да обсъдим стандартите и насоките, които могат да обхванат въпросите на етичната и социалната безопасност\", заяви пред репортери в Женева ръководителят на здравната агенция на ООН Тедрос Аданом Гебрейсус. Той коментира, че СЗО е в процес на създаване на панел, но не характеризира инициативата като пряк отговор на китайския процес.Тедрос Аданом Гебрейсус отказва да спекулира дали СЗО може да си представи бъдеще, при което някаква форма на редактиране на гени може да предложи ползи за общественото здраве.Панелът ще започне с \"чист лист. Може да се започне с въпроси, дали трябва да обмислим това. Трябва да сме много, много внимателни ... Не трябва да се занимаваме с редактиране на гени без да разбираме нежеланите последствия\", обясни той и допълни, че групата ще включва учени, експерти на СЗО и правителствени медицински експерти.Миналата седмица китайското министерство на науката и технологиите подчерта несъгласието си с експеримента за бебета за редактиране на гени и поиска спиране на \"научната дейност на съответния персонал\".Твърденията на китайският учен са \"шокиращи и неприемливи, и нарушават  морала и етиката, към която академичната общност се придържа\", коментира китайският зам.-министърът Ксу Нанпинг.Междувременно стана ясно, че китайският учен Джианкуи от Шенжен е изчезнал и никой не знае къде се намира.Университетът в Шенжен, отхвърли твърденията, че е задържан, а говорителката обясни, че \"не можем да отговорим на никакви въпроси по случая\" и университетът ще информира своевременно медиите. ", "date": "2018.12.04", "title": "СЗО създава панел за изучаване на генното редактиране"}
{"url": "https://news.bg/health/20-dushi-sa-minali-prez-pirogov-predi-obyad.html", "text": "До 11 часа на 4 декември през травматологията на спешната болница \"Пирогов\" са преминали 20 души, съобщи БНР. Това са пациентите само за днес, които са паднали на заледените улици в София.Седем от пациентите са със счупени глезен и китка.Според столична община почистващите фирми в София са обработили тази сутрин спирките на градския транспорт и входовете на метрото със смеси против заледяване. Причината за уличната поледица е дъжда и ниските температури в някои райони, съобщиха от Столичната община.Общината призовава гражданите да са внимателни при придвижването си по улиците, защото е възможно да има заледени участъци по тротоарите.", "date": "2018.12.04", "title": "20 души са минали през \"Пирогов\" преди обяд"}
{"url": "https://news.bg/politics/magla-li-sa-merkite-na-stolichna-obshtina-za-chist-vazduh-pitat-pg5.html", "text": "Проблемите с качеството на въздуха в столицата не са от днес, но стават все по-видими. Това заявиха общинските съветници от \"Политическа група 5\" Светослав Витков, Симеон Славчев, Иван Велков и Венцислав Мицов. Според тях има драстично разминаване между данните за чистотата на въздуха, които дава общината, и информацията, която се отчита от НПО сектора.Всички мерки, които ръководството на Столичната община уж предприема за подобряването на чистотата на въздуха в града, се оказаха абсолютна мъгла, категорични са от ПГ5. Те подчертаха, че проблемът със замърсяването не може да бъде решен с мерките, които предлага зам.-кметът на Столичната община по екология Йоана Христова, и определиха като арогантно твърдението й, че бъдещият завод за изгаряне на отпадъци в центъра на София няма да замърсява, а ще пречиства въздуха на столицата.От политическата група напомниха, че още през октомври са поискали да се проведе , тъй като са на мнение, че софиянци трябва да знаят какво ги чака, когато бъде изградена инсталацията.Идеята обаче беше отхвърлена от мнозинството в Столичния общински съвет. Не се прие и предложението на \"Политическа група 5\" да не бъде повишавана цената на билетите за градския транспорт в София без никаква икономическа обосновка, нито това да се въведе \"зелен билет\" с цена 1 лев за целия ден за градския транспорт по време на отоплителния сезон в София.Общинските съветници не откриват логика в твърдението на мнозинството, че нерегламентираното изгаряне на отпадъци замърсява въздуха, след като с изграждането на инсталацията за изгаряне на RDF се разрешава регламентираното изгаряне на отпадъци в центъра на София.Трябва коренно различен подход за устойчивото решение на проблема с чистотата на въздуха в столицата, убедени са от ПГ5.Те заявиха, че се надяват на безпристрастност от страна на съда относно  на предложения референдум.", "date": "2018.12.04", "title": "Мъгла ли са мерките на Столична община за чист въздух, питат ПГ5"}
{"url": "https://news.bg/int-politics/v-italiya-zakopchaha-noviya-bos-na-sitsilianskata-mafiya-koza-nostra.html", "text": "Италианската полиция съобщи, че е разрушила възстановените висши етажи на сицилианската мафия, арестувайки 46 души, включително предполагаемия нов бос на \"Коза Ностра\", съобщават италианските медии.Вътрешният министър на Италия Матео Салвини нарече действията на карабинерите \"изключителна операция\" в сицилианската столица Палермо.В изявление полицията уточни, че са арестували 80-годишния бижутер Сетимо Минео, за който се твърди, че е поел ролята на главатар на сицилианската мафия \"Коза Ностра\" в Палермо след смъртта през миналата година на \"капо ди тути капи\" (боса на босовете) Салваторе \"Тото\" Рийна. Твърди се, че Минео е бил избран за бос на среща на мафията през май. След ареста на Рийна през 1993 г., сицилианската мафия отслаби позициите си в сравнение с базираната в областта Калабрия мафиотска групировка \"Ндрангета\" или неаполитанската \"Камора\". Но италианските власти посочиха, че въпреки това сицилианската мафия е продължила да увеличава финансовата и стопанската си дейност.Салвини заяви в \"Туитър\", че операцията е \"разруши \"купола\" (ръководството) на Коза Ностра\". В \"Инстаграм\" вицепремиерът Луиджи ди Майо коментира, че \"повече няма място за този вид измет в Италия\". Мафиотите са обвинени в изнудване, палежи, незаконно притежаване на огнестрелни оръжия и други престъпления. През последните години мрежата \"Коза Ностра\" беше тежко ударена от италианската полиция, но тя се опитва да възстанови своето ръководство. Рийна беше известен с жестокостта си. През 1992 г. двамата прочути прокурори - Джовани Фалконе и Паоло Борселино, бяха взривени при два отделни удара на мафията. Шест месеца по-късно Рийна беше арестуван. Сетимо Митео е бил арестуван по разпореждане на Фалконе през 1984 г., като е казал на разпитващите го: \"Не знам за кого говорите, паднах от облаците.\" ", "date": "2018.12.04", "title": "В Италия закопчаха новия бос на сицилианската мафия \"Коза Ностра\""}
{"url": "https://news.bg/regions/kola-pomete-mazh-na-peshehodna-pateka-v-pernik.html", "text": "47-годишен мъж е с опасност за живота, след като е бил блъснат от кола на пешеходна пътека в Перник.Инцидентът станал вчера около 18,30 часа на вътрешноградската магистрала в града. Лек автомобил Опел \"Астра\", шофиран от 35-годишен местен жител с инициали Н.А., прегазил пресичащия на пешеходна пътека мъж.Пострадалият бил транспортиран в МБАЛ \"Р. Ангелова\" с множество травми и с опасност за живота.По случая е образувано досъдебно производство.", "date": "2018.12.04", "title": "Кола помете мъж на пешеходна пътека в Перник"}
{"url": "https://news.bg/crime/hvanaha-blizo-630-l-vodka-na-dunav-most.html", "text": " Близо 630 литра нелегална водка задържаха митнически служители в района на Дунав мост при Русе. Бутилките - 911 на брой, били с украински бандерол. Те били укрити във фабрични кухини на автобус, който изпълнявал курс по редовна линия от Украйна към Гърция.Акцизната стока била иззета на 30 ноември на ГКПП \"Дунав мост\" при Русе, когато украинският автобус бил спрян за проверка.Още при разтоварването на багажа на пътниците, митническите инспектори забелязали съмнителни участъци, поради което автобусът бил сканиран с рентген. След щателна митническа проверка били открити стъклени бутилки с водка от различни марки. Цялото количество на открития алкохол било 911 бутилки с общо 626,6 литра.Било установено, че бутилките са собственост на шофьора на автобуса.По случая е образувано досъдебно производство.", "date": "2018.12.04", "title": "Хванаха близо 630 л водка на \"Дунав мост\""}
{"url": "https://news.bg/world/v-es-postignaha-sporazumenie-za-reformirane-na-evrozonata.html", "text": "Финансовите министри на страните членки на ЕС постигнаха споразумение за реформи, които имат за цел по-адекватни мерки при финансова криза, информира АФП.Но министрите не приеха напълно оригиналните амбиции на френския президент Еманюел Макрон за рестарт на Европа.Споразумението между 27-те държави членки, без Великобритания, трябва да предостави на властите по-силен набор от инструменти в случай на голям шок на европейската икономика.Предложенията засилват финансирането на европейската икономика, но не включват създаване на пост на финансов министър на еврозоната или Европейски валутен фонд.Министрите преговаряха повече от 18 часа по френската идея за установяване на бюджет на еврозоната.\"\", написа в \"Туитър\" германският финансов министър Олаф Шолц.Сега реформите трябва да бъдат потвърдени от евролидерите на срещата на върха в Брюксел през следващата седмица.Националните правителства от месеци обсъждат френското предложение за създаване на бюджет на валутния съюз, който може да бъде използван при случаи на кризи или икономически сътресения.Предложената от Макрон идея за бюджет за борба с кризи в еврозоната е съществена част от визията му за бъдещия ЕС след дълговата криза, Брекзит и надигането на популистите.Министрите постигнаха споразумение за много по-мащабна версия на идеята, която се свързва с прокарване на подкрепяните от ЕС реформи и не само като помощ за оцеляване при неочаквани икономически проблеми, както Франция желаеше.Друго сериозно предизвикателство е завършването на банковия съюз, тъй като Германия все още категорично се противопоставя на стартирането на европейска схема, поискана от Европейската централна банка, за да се гарантират банковите депозити на клиентите.Министрите се съгласиха само да обсъдят въпроса отново през юни 2019 г.По-лесно е постигнато споразумение за разширяване отговорностите на Европейския стабилизационен механизъм - пожарникар за държавите от еврозоната със сериозни дългови проблеми. Министрите също така се договориха механизмът да служи като финална преграда в случай на голяма банкова криза в Европа.Повечето от реформите бяха предварително съгласувани от Франция и Германия. Но процесът беше усложнен от проблемите в правителството на Германия и недоволство на по-малки членки на ЕС, водени от Холандия.", "date": "2018.12.04", "title": "В ЕС постигнаха споразумение за реформиране на еврозоната"}
{"url": "https://news.bg/energy/aikb-vizhdat-lazha-ili-nekompetentnost-v-nerealno-visokata-tsena-na-toka.html", "text": "Асоциация на индустриалния капитал в България - АИКБ алармира за неаргументирано повишаване на цената на електроенергията в страната продължаващо месеци.Те се обръщат към премиера Бойко Борисов и председателя на КЕВР Иван Иванов и коментират, че нееднократно са сигнализирали за абсурдни и видимо непазарни отклонения в търгувани количества и цени на платформите на \"Българска независима енергийна борса\" ЕАД (БНЕБ), включително и при директни сравнения на дългосрочни продукти и резултати от сегмент \"ден напред\" с количества и цени на румънската борса OPCOM и унгарската борса HUPX.АИКБ припомнят, че с Решение № Ц-11 от 01.07.2018 г. КЕВР определи прогнозна годишна пазарна цена за базов товар за периода 01.07.2018 г. - 30.06.2019 г. в размер на 70 лв./MWh след анализ на търговските резултати на гореспоменатите три борси, както и при прогноза за цена на дългосрочните продукти на БНЕБ за периода 01.07.2018 г. - 30.06.2019 г. в интервала 72,00 - 75,00 лв./MWh. Това е ясен референтен сигнал за индустриалните потребители в България за очаквани ценови нива, допълват от асоциацията.На тази база се изготвят програми за развитие във всяко едно дружество в България, по начина, по който Министерство на финансите прави своите приходни и разходни бюджетни разчети.В действителност резултатите след август 2018 г. показват не само значителен ръст над прогнозираното, но през последните седмици и дни цените на електроенергията за свободен пазар у нас буквално се взривиха, за да достигнат абсурдните нива от 250-275 лв./MWh. Ръст от над 350% е всичко друго, но не и нормален, обясняват АИКБ.Твърдения на ресорни управляващи сектора, че това е само резултат от пазара, са или съзнателно изричани неистини, или напълно недопустима некомпетентност, допълеват те.АИКБ считат, че \"цените, на които сме свидетели, са резултат и на системна безотговорност по отношение ресорни ангажименти и нихилизъм спрямо индустриалните енергопотребители - без претенции за изчерпателност.\"\"Като се започне от недалновидно управление на държавната енергетика в частта добив и производство, мине се през непрозрачни интереси при резервиране на мощности и се стигне до елементарното \"хитруване\" за компенсиране на високи цени за емисионни квоти, изземвайки ресурс от крайните индустриални потребители, чрез манипулирано ограничено предлагане на електроенергия\", допълват те.\"Въпрос само на време е високите крайни цени на електроенергия да се прехвърлят и към битовите абонати през регулираната цена\", обясняват АИКБ\"Вече получаваме сигнали за преустановяване на производствени режими в енергоинтензивни производствени мощности - ето защо настояваме за навременни енергични и конкретни действия\", пишат те до Борисов.", "date": "2018.12.04", "title": "АИКБ виждат лъжа или некомпетентност в нереално високата цена на тока"}
{"url": "https://news.bg/regions/ogranichavat-do-30-km-ch-skorostta-v-plovdivskite-kvartali.html", "text": "Ограничение на скоростта до 30 км/ч се въвежда в някои квартали на Пловдив, предаде БНТ.Изключения ще се правят само за големите булеварди и главни улици. Целта е да се намалят пътните произшествия с пешеходци.Ще бъдат обследвани места с концентрация на ПТП-та във всички шест района на града, за да се набележат мерки за намаляването на техния брой.Обмисля се в гъсто населените жилищни зони, където има учебни заведения и паркове, скоростта на движение да бъде ограничена.От 2019 г. почти всички вътрешноквартални улици в жилищния комплекс \"Тракия\" ще бъдат с ограничение на скоростта до 30 км/ч. Това е най-бързо разрастващият се район в Пловдив. По булевардите му скоростта ще остане 50 км/ч, а по малките улици ще се поставят ограничителни табели.Според зам.-кмета на града Златин Велев още при влизане в квартала шофьорът трябва да бъде предупреден, че влиза в жилищна зона и трябва да намали скоростта.Сред пловдивчани има както такива, които одобряват идеята, така и несъгласни с нея.Предстои да се въведат ограничения на скоростта и в други квартали, след като бъде приет новият Генерален план за движение в града в началото на следващата година. В него се предвижда много от вътрешнокварталните улици да станат еднопосочни, за да се улесни паркирането. В Плана са заложени и 1 милион лева за подобряване на уличното осветление.", "date": "2018.12.04", "title": "Ограничават до 30 км/ч скоростта в пловдивските квартали"}
{"url": "https://news.bg/world/kremal-dialogat-mezhdu-rusiya-i-sasht-ne-raboti.html", "text": "Кремъл обяви, че съжалява, че диалогът между Русия и САЩ не работи, въпреки че има редица важни стратегически проблеми, които трябва да бъдат обсъдени, информира \"Ройтерс\".Руският лидер Владимир Путин и американският президент Доналд Тръмп трябваше да проведат разговори в рамките на Г-20 в Аржентина през уикенда, но в последния момент Тръмп отмени срещата, след като \"Диалогът не работи, въпреки че определени планове и работа са свършени от двете страни\", обяви говорителят на Кремъл Дмитрий Песков.", "date": "2018.12.04", "title": "Кремъл: Диалогът между Русия и САЩ не работи"}
{"url": "https://news.bg/crime/mladen-marinov-se-starae-za-evrousloviya-v-arestite.html", "text": "Вътрешният министър Младен Маринов заяви, че се стараят да поддържат европейски условия в арестите на страната.Според него, условията в арестите са добри, а коментара си пред журналисти той направи, след като даде старт на кампанията за подпомагане на децата на загинали служители на МВР.Вътрешният министър не даде отговор на въпрос какви неотложни ангажименти са отложили срещата при правосъдния министър Цецка Цачева.Срещата трябваше да е свързана с препоръките на омбудсмана Мая Манолова, изпратени до министъра на правосъдието Цачева.Омбудсманът  след подаден сигнал от от бившата кметица на столичния район \"Младост\" Десислава Иванчева и нейната заместничка Биляна Петрова.\"Според моя екип , никой не очаква луксозни условия, но очаква такива, които \", коментира омбудсманът Манолова.От Сдружение \"Зелен Младост\"  да видят какви са условията в местата за арест, съобщиха от сдружението.", "date": "2018.12.04", "title": "Младен Маринов се старае за евроусловия в арестите"}
{"url": "https://news.bg/int-politics/tramp-stroyal-nov-liberalen-svetoven-red.html", "text": "Президентът на САЩ Доналд Тръмп изгражда нов световен ред, поддържан от американското лидерство и демокрация, и ще ръководи \"възстановяването на либералния ред сред страните\" с помощта на други демокрации.Това обяви американският държавен секретар Майк Помпео, цитиран от световните осведомителни агенции, като обвини Иран и Китай за нестабилността в света.Според Помпео когато са нарушени договорите, нарушителите трябва да бъдат \"конфронтирани, а договорите трябва да бъдат поправени или изоставени\".\"В най-добрите традиции на нашата велика демокрация, ние обединяваме благородните страни, за да изградим нов либерален ред, който предотвратява войната и постига по-голям просперитет\", подчерта Помпео във външнополитическа реч.\"При управлението на президента Тръмп ние не изоставяме международното лидерство или нашите приятели в международната система\", допълни първият дипломат на САЩ. Помпео също така отбелязал, че нищо не може да замести националната държава като гарант на демократичните свободи и националните интереси.Той разкритикува Иран и Китай, отхвърляйки твърденията, че Вашингтон действа едностранно.  \"Дори нашите европейски приятели понякога казват, че не действаме в интерес на свободния свят. Това е просто погрешно\", уверил Майк Помпео, допълвайки: \"Ние действаме, за да запазим, защитим и развием един отворен, справедлив, прозрачен и свободен свят на суверенни страни. Този проект ще изисква реално, не престорено, възстановянане на либералния ред сред страните. Това ще изисква самоуверена Америка и лидерство не само от моята страна, а от демокрациите по целия свят.\" Държавният секретар на САЩ понастоящем е в белгийската столица Брюксел, като присъства на срещата на външните министри на страните членки на НАТО, която има за цел да обсъди основните предизвикателства пред сигурността, пред които е изправен Алиансът, включително положението в Близкия изток и Северна Африка, както и Договора за ликвидиране на ядрените сили със среден обсег.В Брюксел Помпео се срещна с израелския премиер Бенямин Нетаняху и белгийския премиер Шарл Мишел, като е обсъдил двустранното сътрудничество по важни въпроси, включително неразпространението на ядрените оръжия.", "date": "2018.12.04", "title": "Тръмп строял нов либерален световен ред"}
{"url": "https://news.bg/politics/sds-otseni-byudzhet-2019-kato-shtedar-i-predizboren.html", "text": "Бюджет 2019 е щедър и предизборен. Това заяви лидерът на СДС Румен Христов на пресконференция в централата на партията.Този бюджет е ляв откъм харчове и неефективен. Наливат се средства в нереформирани сектори като образование и здравеопазване. Наливането на средства не повишава качеството на услугата. СДС се кани в следващия мандат, ако управлява, да удвои доходите на хората.Минималната пенсия става 220 лева, подчерта Христов и пита какво е станало с обещанието на ОП тя да стане 300 лева. СДС предлага през втората година при отглеждане на дете майките да получават 80% от дохода, върху който са се осигурявали.Сините са против увеличаването на максималния осигурителен доход.Освен това Бюджет 2019 бил неамбициозен по отношение на икономическото развитие на страната.Според Емил Кабаиванов пък в бюджета нямало нищо ново по отношение на парите за общините. Бюджетът бил малко по-добър от този за тази година. Затова СДС иска удвояване на БВП.Общественото напрежение щяло да принуди управляващата коалиция да подаде оставка, според сините.В СДС са доволни от доверието от 10%, което имат в обществото, както показвали проучванията. В последните месеци СДС била търсена партия за партньорство. Даже и ВМРО ги търсели за разговори. Всички в парламента освен БСП и ДПС ги ухажвали, защото сините били интересни.Напрежението между Русия и Украйна е заплаха за сигурността ни, категорични бяха още от дясната партия.", "date": "2018.12.04", "title": "СДС оцени Бюджет 2019 като щедър и предизборен"}
{"url": "https://news.bg/regions/evgeni-krusev-podade-ostavka.html", "text": "Зам.-кметът на Столична община Евгени Крусев подаде оставка.Това се случи на пресконференция в общината, след като вчера стана ясно, че е викан на разпит във връзка с проверката на прокуратурата за ремонта на столичната улица \"Граф Игнатиев\". Пред медиите в СО Крусев обясни, че вчера късно следобед е получил призовка от прокуратурата за ремонта на ул. \"Граф Игнатиев\". Той е призован в качеството му на обвиняем. В тази връзка считам, че е най-отговорно и мъжката позиция в случая, може би, е аз да си подам оставката, подчерта заместник-кметът по транспорта.Той иска разследването изцяло да си свърши работата. Аз категорично мога да заявя, че ще си защитя името си, отсече още Евгени Крусев и увери, че ще продължи да оказва съдействие на всички разследващи органи. Цялата изискана документация е изпратена на разследващите.Евгени Крусев подчерта, че като възложител на проекта носи отговорността. Ще продължа да нося отговорност, изтъкна той.Заместник-кметът все пак посочи, че може би е бил подведен за проекта. Надява се прокуратурата да установи къде е вината. Можем да кажем, че в момента \"Граф Игнатиев\" от един ориенталски битак, на каквото приличаше преди, сега е една от красивите улици на София, похвали се Евгени Крусев.Всички проверки по случая продължават.Припомняме, ремонтът на столичния бул. \"Граф Игнатиев\" оправда очакванията на общината, че ще . Той започна в началото на май и трябваше да е готов до септември. Многобройните проблеми и скандали по проекта обаче забавиха изпълнението му с близо половин година.Редица недомислици около преустройството възмутиха гражданите. Такъв беше случаят с  или с по булеварда.Същинската сага обаче започна през октомври тази година, когато строителната компания  на обществената поръчка. Проверките не спряха дотук. Прокуратурата започна разследване на изпълнителя \"Джи Пи груп\" не само за злоупотреба с евросредства, но и за пране на пари.След като кметът на София Йорданка Фандъкова глоби строителната фирма със 100 хиляди лева заради некачествено поставените плочки, се появи проблем и с положената виброизолационна настилка. По тази причина Министерството на регионалното развитие и благоустройството извърши  за да се увери, че качеството на използваните материали отговаря на стандартите.След многобройните премеждия около ремонта на улицата, на 27 ноември , а на следващия ден бяха . Тогава зам.-кметът по транспорт на столицата Евгени Крусев увери, че трасето вече е напълно изградено и ще бъде отворено до Коледа.", "date": "2018.12.04", "title": "Евгени Крусев подаде оставка"}
{"url": "https://news.bg/world/v-shvetsiya-nyama-izgledi-za-izlizane-ot-politicheskata-kriza.html", "text": "В Швеция ще има пореден \"висящ\" парламент, ако днес шведите гласуват на парламентарни избори, показва социологическо проучване, цитирано от \"Ройтерс\".Над традиционните партии в скандинавската страна е оказван натиск да изведат страната от безизходицата, след като вече близо два месеца Швеция няма работещо правителство.Крайнодесните \"Шведски демократи\" държат баланса в парламента след вота на 9 септември. До момента лявоцентристкият и дясноцентристкият блок не могат да постигнат споразумение за коалиция. Те не желаят да се коалират с антиимигрантската партия.Лявоцентристкият блок на Социалдемократическата партия, Зелените и Лявата партия е подкрепян от 42,9% от шведите спрямо 40,7% на изборите, показва проучването на Службата за статистика.Дясноцентристкият Алианс, в който участват четири партии, е подкрепян от 37,5%, което е спад от 40,3 на сто. Подкрепата за \"Шведските демократи\" се увеличи до 18,3 на сто от 17,5%.От изборите насам депутатите гласуваха за отстраняването на премиера Стефан Льовен от социалдемократите, но също отхвърлиха кандидатурата на Улф Кристерсон за премиер от Алианса.Вероятно по-късно тази седмица за втори път ще се гласува кандидатурата на Льовен за премиер.В проучването между 29 октомври и 27 ноември са участвали 4 721 души.", "date": "2018.12.04", "title": "В Швеция няма изгледи за излизане от политическата криза"}
{"url": "https://news.bg/world/ek-iska-sporazumenie-za-tsifroviya-danak-do-mart-2019-g.html", "text": "Еврокомисарят по икономическите и финансови въпроси Пиер Московиси призова страните членки на ЕС да постигнат споразумение за налагане на цифров данък на европейско ниво преди март 2019 г., съобщават световни агенции.Преди месец ЕС не успя да постигне консенсус по въпроса на среща на финансовите министри в Люксембург. Предложението да се наложи 3% данък на големите чуждестранни технологични компании е на Германия и Франция, докато скандинавските държави и Ирландия са против. Въпреки че французите и германците призовават ЕС да излезе със законодателно предложение, Московиси обяви, че това няма да се случи. Но еврокомисарят добави, че все още има възможност за постигане на компромис.", "date": "2018.12.04", "title": "ЕК иска споразумение за цифровия данък до март 2019 г. "}
{"url": "https://news.bg/crime/nahluliyat-v-prezidentstvoto-mazh-e-osazhdan-za-nepredumishleno-ubiystvo.html", "text": "Въоръженият , е задържан в Първо районно управление. Предстои да се изяснят и мотивите за престъплението му. \"Доколкото е ясно, не е показал оръжието и не е заплашвал никого с него, но най-вероятно е показал такива намерения\", коментира Маринов.Вътрешният министър посочи, че арестуваният е осъждан за непредумишлено убийство, затова и по-рано оръжието му е било отнето. Оръжието е на съпругата му, стана ясно от думите на Маринов. В момента се проверява как се е сдобил с него и дали пистолетът е съхраняван правилно. Ще се докладва в прокуратурата и ще се прецени дали има достатъчно данни за извършено престъпление и каква ще е мярката, заяви Младен Маринов.Министърът заяви, че е удовлетворен от реакцията на служителите, която показва, че има добро взаимодействие със служителите на НСО и че добре охраняваме сградите, които представят институциите в Република България.Маринов посъветва шофьорите да се съобразяват с метеорологичната обстановка. Той призова да тръгваме навреме, за да стигнем цели. По думите му, има шофьори, които изпреварват, засичат, навлизат в кръстовището и възпрепятстват движението в другата посока.Основно катастрофите на пътя, според него, се дължат на липсата на толерантност.Младен  при правосъдния министър Цецка Цачева по темата за условията в българските арести.", "date": "2018.12.04", "title": "Нахлулият в президентството мъж е осъждан за непредумишлено убийство"}
{"url": "https://news.bg/world/erdogan-i-maduro-obsadiha-satrudnichestvoto.html", "text": "Сътрудничеството бе сред основните теми, които обсъдиха по време на срещата си президентите на Венецуела и Турция Николас Мадуро и Реджеп Ердоган, предаде Анадолската агенция.Ердоган даде висока оценка на двустранните отношения и заяви, че вижда голям потенциал в икономическото сътрудничество.Той направи това изявление на Турско-венецуелски бизнес форум, който се проведе във венецуелската столица Каракас.Търговският стокообмен на двете държави достигна 1 млрд. долара за първите 8 месеца на годината.Ердоган също така осъди покушението срещу Мадуро като \"подла атака срещу волята за независимост на президента и народа му.\" Припомняме, че Мадуро обвини външни сили зад опита за убийството му - САЩ и Колумбия.Турската икономика се развива отлично, въпреки опитите да се навреди, увери Ердоган. Припомняме, че той също обвини външни сили, че се опитват да го свалят от власт чрез опита за преврат преди 2 години. Последно, държавният глава нападна филантропа Джордж Сорос, че с действията си разделя и унищожава държави.Преди това духовникът в изгнание Феруллах Гюлен бе обвинен от Анкара, че има много агенти в Турция, които се борят да свалят управляващите от власт.Опитът за преврат бе последван от уволнения и съд за стотици хиляди работещи на всякакви нива в държавата, многократно удължавано извънредно положение и налагане на президентска република след референдум.", "date": "2018.12.04", "title": "Ердоган и Мадуро обсъдиха сътрудничеството "}
{"url": "https://news.bg/society/srednoshtni-proverki-v-stolichni-kvartali-za-gorene-na-gumi-i-drugi-otpadatsi.html", "text": "Столична общината и полицията са извършили тази нощ проверки за нерегламентирано изгаряне на отпадъци, предаде bTV.Инспектирани са квартал Факултета и районът на бившите Виетнамски общежития.Припомняме, че от месеци се проверяват пунктове за вторични суровини, автокъщи и строителни обекти.Глобите за изхвърлянето на стари гуми варират от 100 до 5 000 лева.Вчера бяха регистрирани рекордни нива на замърсяване на въздуха в редица градове на страната, а сред основните причини за това е горенето на гуми и други отпадъци.До края на ноември бяха проверени над 720 автомобилни къщи за незаконно горене на гуми. 34 са местата в София, където гражданите могат да изхвърлят старите си гуми. Информацията за тях е достъпна на сайта на Столичния инспекторат.Столична община обяви вчера, че въвежда \"зелен билет\" за 4 декември 2018 година. Това съобщиха от пресцентъра на общината.Мярката се налага отново във връзка с високите нива на фини прахови частици.Кметът Йорданка Фандъкова призова гражданите да оставят колите си и да използват градския транспорт.За целта Столична община разкрива и временни буферни паркинги в най-дясната пътна лента по основни входни булеварди на столицата.", "date": "2018.12.04", "title": "Среднощни проверки в столични квартали за горене на гуми и други отпадъци "}
{"url": "https://news.bg/world/hilyadi-na-protest-v-izrael-sreshtu-nasilieto-nad-zhenite.html", "text": "Хиляди ще излязат днес на протест в Израел срещу насилието над жените, предаде \"Аарец\". Те ще изразят недоволство от неглижирането на проблема от правителството.Очаква се в проявата да се включат не само жени. Демонстрацията получава подкрепа от стотици институции, организации, компании и други. Ще се включат представители на Кнесета (израелския парламент), местната власт, Международната женска ционистка организация, синдикати и комисии.Припомня се, че миналата седмица обществеността бе потресена от убийството на 2 момичета - на 10 и 12 години. С тях, броят на убитите жени и момичета в страната само за тази година в страната вече е 24, като това е драстичен скок спрямо предишни години. Много от тези жени са подавали жалби в полицията преди да бъдат убити от своите бащи, бивши и настоящи съпрузи или синове.Жертви на домашно насилие са около 200 000 жени и 500 000 деца, според данни на Международната женска ционистка организация, огласени през ноември.Очаква се протестът да започне с минута мълчание в памет на жертвите. Работодатели са разрешили на служителите си да носят черни дрехи в същия ден, други са дали разрешение за участие в протеста и отсъствие от работа за деня.Премиерът Бенямин Нетаняху обеща мерки срещу насилието над жени и деца. Сред тях е създаването на комисия, която ще оглавява лично той. Нетаняху направи изявлението в неделя след посещението на кризисен център за жертви на насилие в Йерусалим.", "date": "2018.12.04", "title": "Хиляди на протест в Израел срещу насилието над жените "}
{"url": "https://news.bg/world/bez-kritiki-sreshtu-tramp-na-pogrebenieto-na-dzhordzh-bush-starshi.html", "text": "Няма да се допуснат критични изказвания срещу настоящия американски президент Доналд Тръмп по време на погребението на бившия държавен глава Джордж Буш-старши. Това е обещало семейството на покойния на Тръмп, съобщава The New York post, като цитира източник, който участва в подготовката на траурната церемония.По думите му, не трябва да се спекулира със сравнения като погребението на сенатора Джон Маккейн и Буш не целят анти-Тръмп пропаганда.Тръмп и първата дама Мелания уважиха поклонението на Буш-старши вчера в Капитолия. Те ще присъстват и на погребението, но президентът няма да произнесе реч.  Церемонията по погребението с държавни почести ще се проведе в четвъртък в Националната катедрала във Вашингтон и денят беше  обявен за ден на национален траур. 41-ият президент ще бъде погребан до жена си в своята библиотека в Тексас в тесен семеен кръг.Припомняме, че най-старият бивш жив бивш държавен глава на САЩ до момента си отиде на 94-годишна възраст след продължително боледуване.Бившият президент страдаше от паркинсон и използваше инвалидна количка от 2011 година. През април той бе приет в болница заради инфекция.Буш - старши бе вицепрезидент от 1981 до 1989 година по времето на президента Роналд Рейгън и президент от 1989 г. до 1993 година. Той е син на сенатор, републиканец, бивш конгресмен, посланик на ООН, дипломатически представител в Китай и директор на ЦРУ. Неговият син Джордж Буш - младши също е бил президент.", "date": "2018.12.04", "title": "Без критики срещу Тръмп на погребението на Джордж Буш-старши "}
{"url": "https://news.bg/society/sofiya-se-sabuzhda-s-4-pati-zavishenie-na-prahovite-chastitsi.html", "text": "Пореден ден с опасни високи стойности на замърсяване във въздуха. Рано тази сутрин до 4 пъти над сренодневните норми на концентрации на фини прахови частици - ФПЧ има в София, най-големи стойности са регистрирани в Надежда и Павлово.В Горна Оряховица над 4 пъти, Шумен малко под 4 пъти, Пловдив и Перник са с над 3 пъти по високи стойности. В София към тази сутрин концентрацията на ФПЧ е 122 микрограма за метър кубичен.\"По препоръка на пулмолозите призоваваме хора с хронични респираторни и сърдечно-съдови заболявания да избягват продължителен престой навън, а директорите на училища и детски градини да не провеждат занятия на открито\", съобщава столична община.Столична общината и полицията извършиха тази нощ  на отпадъци, а общината обяви, че продължава проверките на пунктове за вторични суровини, автокъщи и за горене на отпадъци на открито в кварталите.Нарушители не бяха открити, а и мъглата попречи на проверката.Вчера бяха регистрирани рекордни нива на замърсяване на въздуха в редица градове на страната.В квартали в София замърсяването на въздуха стигна до 4-5 пъти над допустимите стойности.Сред основните причини за това е горенето на гуми и други отпадъци, обясняват властите. В събота въздухът в София е бил замърсен два пъти над нормите, в неделя - три пъти, обясни вчера и министър Нено  в атаки срещу чистия въздух., мярката е отново във връзка с високите нива на фини прахови частици. Кметът Йорданка .Фините прахови частици увреждат всички вътрешни органи, при концентрация до 50 микрограма на куб.м. се вдишват 20 млн. микрочастици, което е нормата, коментира пред БНТ д-р Александър Симидчиев, специалист по белодробни болести.Нищо не може да се направи краткосрочно, за да се изчисти бял дроб, който е изложен на замърсяване с фини прахови частици.При нива нива над 200 микрограма, здрави хора също имат усещане за дишане, самото осъзнаване за дишане е признак, че нещо не е наред. Обикновените хирургически маски не предпазват добре, нужни са специални маски, които уплътняват добре и пречистват частици с размер под 2,5 микрона, обясни д-р Симидчиев.", "date": "2018.12.04", "title": "София се събужда с 4 пъти завишение на праховите частици"}
{"url": "https://news.bg/crime/21-koli-se-udariha-na-stolichniya-okolovrasten-pat.html", "text": "Малко след 7 часа е станал пътен инцидент на околовръстния път над пътния възел с бул. \"Ломско шосе\" посока към бул. \"Рожен\".При верижна катастрофа тази сутрин между 21 автомобила в София са пострадали четирима души, няма жертви.Причината за инцидента, е несъобразена скорост, коментира началникът на отдел \"Пътна полиция\", комисар Тенчо Тенев. Пътят е бил обработен срещу поледица към 5 и 30 часа тази сутрин, дори дъждът да е измил солта, причината за катастрофата не е поледица.Пътна полиция - СДВР създава организация за подпомагане на движението в района, което е силно затруднено.", "date": "2018.12.04", "title": "21 коли се удариха на столичния околовръстен път"}
{"url": "https://news.bg/politics/porozhanov-svikva-saveta-po-zhivotnovadstvo-zaradi-problemi-na-mlekoproizvoditeli.html", "text": "Министърът на земеделието и храните Румен Порожанов свиква Съвета по животновъдство, заради проблеми в сектор \"овцевъдство\", съобщава БНТ.Производители срещат сериозни трудности на вътрешния пазар при реализация на продукти от овче мляко.Компенсации за загубите са получени от някои овцевъди, но други не отговарят на условията.", "date": "2018.12.04", "title": "Порожанов свиква Съвета по животновъдство заради проблеми на млекопроизводители"}
{"url": "https://news.bg/crime/ekimdzhiev-s-usloviyata-v-arestite-se-iztragvat-pokazaniya.html", "text": "В затворите, където са рецидивистите с доказани тежки престъпения, условията са много по-добри от условията, където пребивават лица, невинни по презумпция. Това заяви адвокат Михаил Екимджиев по Нова телевизия в коментар на казуса, който ще бъде обсъждан днес в Министерство на правосъдието - .Темата стана актуална покрай процеса срещу  и заместника й Биляна Петрова. Омбудсманът Мая Манолова зае позиция по случая.Адвокат Екимджиев беше категоричен, че арестите се използват като извънпроцесуален инструмент за процесуална принуда - за изтръгване на показания.Много невинни хора месеци наред пребивават при средновековни условия, заяви Екимджиев и посочи, че е виждал хора, които със сълзи на очи молят за бъдат преместени от арестите в затворите, за да облекчат условията си на пребиваване, включително и правят признания заради това, като след това се отричат от тях.Екимджиев подчерта, че след това всички .Така ще стане и сега е прогнозата на Екимджиев по случая Иванчева. Това е част от цялото имитационно поведение, че възприемаме европейски принципи и ценности, допълни адвокатът.За делото Иванчева е . За показността, за прангите.Тук има паралелна цел, има внушение, че дори да не ви осъдим, ние ще ви покажем какво се случва на човек, който мисли за градинки, коментира Екимджиев.", "date": "2018.12.04", "title": "Екимджиев: С условията в арестите се изтръгват показания"}
{"url": "https://news.bg/regions/stolichna-obshtina-razporedi-obrabotka-na-spirkite-protiv-zaledyavane.html", "text": "Във връзка с дъжда в много райони на Столичната община и отрицателните температури е разпоредено на почистващите фирми да предприемат обработки по спирките на градския транспорт и подходите към метрото.Столична община е разпоредила и да се проверяват и обработват със смеси против заледяване опасните и стръмни участъци от пътната мрежа.Общината напомня на гражданите да бъдат внимателни при придвижването си, възможни са заледени участъци по тротоарите.Призовават и собствениците на сгради да предприемат мерки за почистване на прилежащите към съответните имоти пешеходни пространства.74 машини обработват основните пътни артерии против заледяване В София. Работи се във всички райони на града като приоритетно се обработват опасни и стръмни участъци, улици , по които се движи общественият транспорт, пътищата в парк Витоша - Бояна- Златни мостове, Драгалевци - Алеко, и общински пътища в район \"Нови Искър\".", "date": "2018.12.04", "title": "Столична община разпореди обработка на спирките против заледяване"}
{"url": "https://news.bg/crime/zhivko-martinov-prodalzhava-da-e-chlen-na-gerb.html", "text": "Живко Мартинов все още е член на ГЕРБ, защото никой не му е казал изрично, че е изключен. Платил съм си членския внос за месеца, увери той пред бТВ. Думите му са по повод скандала, станал известен като \"Суджукгейт\", който избухна през лятото на миналата година. В него Живко Мартинов стана главно действащо лице. Той беше обвинен, че е искал от местен търговец 4 тона суджук на стойност 45 000 лева. Суджукът той поискал лично за министър-председателя Бойко Борисов.Към момента делото продължава. По думи на самия Живко Мартинов не е излизал в ефир, за да не попречи на разследването по случая. Той обясни, че към момента има 5 повдигнати обвинения, от които заплаха за убийство и оказване на натиск.По отношение на Антон Проданов - свидетелят, който твърди, че бившият депутат на ГЕРБ му е искал въпросните тонове суджук, Мартинов обясни, че той отдавна му е длъжник. Въпреки това е категоричен, че никога не го е изнудвал за суджука. \"Няма как да искаш от човек, който няма нищо. От умрял писмо не се иска\", отсече Мартинов.Той допълни, че обвинението е неоснователно и заради твърдението на самия Проданов, че това е станало през 2012 г., когато Мартинов вече не е поддържал никакви отношения с него.Бизнесменът от Добрич Петър Малджиев, който също е обвиняем по делото, заяви, че от 2 години срещу него са започнали системни оплаквания от определена група хора, ръководени от Проданов. Според него към момента бившият му наемател има над 6 млн. лева задължения към различни хора.Мартинов изрази съжаление, че скандалът е засегнал и репутацията на ГЕРБ и на премиера Бойко Борисов. Той обаче отрича да е бил некоректен. Мартинов обаче призна, че след случая \"Суджукгейт\" е прекратил отношенията си с министър-председателя.Той изтъкна, че смята за абсурдни обвиненията, че е поискал 4 тона суджук, и то специално за премиера. \"Аз суджуците си ги правя сам\", увери бившият депутат. На въпрос дали все пак е черпел премиера с месния деликатес, той уклончиво отвърна, че на трапезата му са сядали много хора.По отношение на свидетелите по делото Мартинов заяви, че това са неуспели хора, които по този начин си отмъщават. Бизнесменът Малджиев подкрепи думите му и допълни, че Проданов е ДДС-ар, измамил банки за милиони. Той трябва да си получи заслуженото, категоричен е хотелиерът.От своя страна Антон Проданов твърди, че след като бил извикан за разпит, нямало как да отрече, че бившият гербер го е изнудвал за суджуци по специална рецепта. Той обясни, че не е информирал властите по-рано поради страх от репресии.\"Тогава Живко Мартинов беше властимащият. Виждал съм по какъв начин работи, \", увери той и обясни, че е предпочел да мълчи, за да запази бизнеса си. Проданов заяви, че след началото на делото върху него е бил оказан огромен натиск от институциите, които са плод на кадровата политика на Мартинов. По негови думи са намесени и подставени лица, които трябва да дискредитират свидетелите и така да се сложи край на делото.Той увери и че е готов да се подложи на детектор на лъжата, за да се провери кой всъщност лъже. От своя страна Мартинов също изрази готовност да седне на полиграфа.", "date": "2018.12.04", "title": "Живко Мартинов продължава да е член на ГЕРБ"}
{"url": "https://news.bg/int-politics/frantsiya-otmenya-uvelichenieto-na-danaka-za-gorivata-za-shest-mesetsa.html", "text": "Срещата на френския премиер с представители на \"жълтите жилетки\", която трябваше да се проведе тази сутринта е отменена, съобщава телевизионният канал BFM.Френският премиер Едуар Филип обяви, че правителството на страната реши да спре увеличаването на данъците върху изкопаемите горива в отговор на протестите в цялата страна. Филип добави, че се налага мораториум и мерките, които трябваше да влязат в сила на 1 януари 2019 г., ще бъдат отложени за поне шест месеца.\"От началото на движението четирима от нашите сънародници са загинали. Стотици граждани, включително служители на правоохранителните органи, са ранени\", коментира премиерът Филип в своето обръщение към нацията.\"Французите, които сложиха жълти жилетки, искат намаляване на данъци и да работят, за да могат да плащат, това е, което искаме и ние. Ако аз не успях да обясня това, ако управляващото мнозинство не успя да убеди французите, тогава нещо трябва да се промени\", обясни Филип.\"Срещата в двореца Матиньон с правителството беше анулирана поради заплахи. Можех да бъда разпозната, ако бях тръгнала с влак\", коментира по-рано един от говорителите на \"жълтите жилетки\" Жаклин Моро и допълва, че има призиви да не се допускат представители до двореца от страна на екстремисти в протестите.\"Правителството потвърждава отмяната на срещата\", съобщи в началото на деня АФП. Все пак , съобщи и БиБиСи. При обявяване на днешното решение на правителството, премиерът Филип коментира, че \"трябва да си глух или сляп\", за да не виждаш или чуваш гнева по улиците по отношение на политиката.В събота отново се състояха демонстрации в центъра на Париж, което доведе до бунтове. Има многобройни случаи на грабеж и вандализъм. В понеделник, от името на президента Еманюел Макрон, премиерът Филип проведе среща с лидери на опозиционни политически партии, за да чуе мнението им за събитията.По врем на протестите имаше и полицаи, които свалят шлемовете си в знак на солидарност с протестиращите.Припомняме, в събота във френската столица  Самите протести обаче в първия зимен ден бяха белязани предимно от действията на крайните и леви, и десни движения., а протестиращи срещу ситуацията в страна са описани, като изпитващи неудовлетворение и презрение в  на горивата във Франция.Спонтанното народно , повече от две седмици блокира пътища, икономиката и столицата.Учениците също се включиха, като блокираха около 100 училища като част от разрастващите се демонстрации. Френските парамедици също се присъединили към антиправителствените протести. Десетки линейки блокираха мост, който води към парламента. Те се оплакват относно промени в работните условия.Потребители в Туитър публикуваха видео на Макрон замерен с яйце. Според последното социологическо проучване публикувано днес, одобрението за Еманюел Макрон и премиера Едуар Филип пада до нови минимални стойности, съобщава \"Ройтерс\".Рейтингът на одобрение за Макрон пада до 23% с 6 пункта от предходния месец, а рейтингът на Филип спада с 10 пункта до 26%. Резултатът съответства на липсата на одобрение на неговия предшественик Франсоа Оланд в края на 2013 г., Оланд е смятан за най-непопулярния лидер в съвременната френска история.", "date": "2018.12.04", "title": "Франция отменя увеличението на данъка за горивата за шест месеца"}
{"url": "https://news.bg/regions/proekt-za-mina-vdigna-na-protest-tri-sela-v-sofiysko.html", "text": "Три села излязоха на протест срещу проект за добив на въглища, предаде бТВ. Според жителите на Бърложица, Радулово и Братушково одобреният от Министерския съвет проект за мина в района ще сложи край на селския туризъм и спокойния живот в селата.Още от 2016 г. Министерството на околна среда и водите е дало разрешение за концесия на \"Алдомировски въглищен басейн\" на няколко фирми, за които се предполага, че са свързани с бизнесмена Христо Ковачки.Концесията е за следващите 29 години и се очаква постъпленията в общината да възлизат на 18 000 лева годишно. Тази сума обаче е крайно недостатъчна компенсация за екологичните и социалните последствия за населението.Протестиращите са категорични, че създаването на чисто нова мина ще доведе до заличаването на един добре развит селски район в близост до столицата, който предлага възможности за отдих и екотуризъм.Кметът на Сливница заяви, че общината има съвсем други планове за развитие на района и те не включват мини. Той изтъкна, че вече има чисто нов път, който не е за камиони.Според кмета, ако на мястото се развие туризъм, имотите на жителите ще поскъпнат и в общината ще постъпват повече данъци, ако се строят жилищни комплекси.По думи на хората от района мината ще унищожи поне три села. Тя ще навреди и на земеделската земя.Все още обаче няма отговор от компанията, която смята да добива въглища в района.", "date": "2018.12.04", "title": "Проект за мина вдигна на протест три села в Софийско"}
{"url": "https://news.bg/regions/katastrofa-blokira-okolovrastnoto-na-plovdiv.html", "text": "Катастрофа блокира Околовръстното шосе на Пловдив, предаде БНР.Инцидентът станал тази сутрин пред хотел \"Чиирите\", малко преди кръговото кръстовище за Куклен. Сблъскали се два автомобила. По тях са нанесени значителни материални щети.По предварителна информация при катастрофата няма пострадали.Към момента движението в района е затруднено. Образувало се е задръстване.", "date": "2018.12.04", "title": "Катастрофа блокира Околовръстното на Пловдив"}
{"url": "https://news.bg/crime/ivancheva-i-petrova-sa-preumoreni.html", "text": "\"Вече сме зле психически и се надяваме съдебното заседание да не продължи целодневно. Въздухът не ни стига и сме като в газова камера\". Такова искане отправи преди началото на днешното съдебно заседание отстраненият зам.-кмет на столичния район \"Младост\" Биляна Петрова.Тя заедно с бившите кметове на \"Младост\" Десислава Иванчева и Петко Дюлгеров са обвинени във взимането на подкуп в особено големи размери за издаване на разрешително за строеж.Днес трябва да стане окончателно ясно дали съдът ще измени мярката им за неотклонение \"задържане под стража\" в по-лека такава.\"и\", оплакаха се обвиняемите.Днешното съдебно заседание продължи с изслушване на аудио записи и СРС-та.Десислава Иванчева заяви, че нейният застъпник и майка Любка Иванчева не е получила материалите на хартиен носител, но съдът не уважи искането й.Припомняме, миналата седмица станаха ясни  в следствения арест. Проверка направи и омбудсманът  към Министерство на правосъдието и разпространи снимки, които .За днес беше  именно по  на задържане, но тя  с аргумент неотложни ангажименти на главния прокурор Сотир Цацаров и вътрешния министър Младен Маринов.Припомняме, от спецпрокуратурата отказаха да предоставят  Шефът на  на Апелативния специализиран наказателен съд по делото с приложените мерки за задържане на Иванчева и Петрова. На 16 ноември съдът  от \"задържане под стража\" на \"домашен арест\", но  , тъй като прокуратурата светкавично протестира определението, а апелативната инстанция спря изпълнението му.Според адвоката на Иванчева Марин Марковски реално задържането е незаконно, а прокуратурата не разполага с никакви доказателства по обвинението. Тогава беше повдигнат въпроса и за по-лека мярка на третия обвиняем - бившия кмет Петко Дюлгеров, който Паралелно с това, докато Иванчева и Петрова се намират в ареста, Специализираният съд утвърди ограничението те да ", "date": "2018.12.04", "title": "Иванчева и Петрова са преуморени"}
{"url": "https://news.bg/int-politics/rusiya-chastichno-otblokira-golemite-pristanishta-na-ukrayna-v-azovsko-more.html", "text": "Русия частично е отблокирала двете големи морски пристанища на Украйна в Азовско море. Това обяви министърът на инфраструктурата Володимир Омелян, цитиран от \"Ройтерс\".\"Да, пристанищата в Бердянск и Мариупол са частично отблокирани. Корабите се отправят към входа и излизат през Керченския проток към украинските пристанища... движението е частично възстановено\", уточни Омелян.На 25 ноември  и ги плениха, заедно с техния екипаж от общо 24 моряци, сред които и бесарабски българин.Руският президент Владимир Путин определи инцидента за предварително планирана провокация от страна на Украйна, изтъквайки, че тя е била свързана с ниския рейтинг на украинския президент Петро Порошенко преди президентските избори през март.Украинските власти определиха действията на Русия като акт на агресия и въведоха военно положение в продължение на 30 дни в 10 погранични области с Русия.", "date": "2018.12.04", "title": "Русия частично отблокира големите пристанища на Украйна в Азовско море"}
{"url": "https://news.bg/crime/tsatsarov-i-marinov-otlozhiha-sreshtata-za-usloviyata-v-arestite.html", "text": "Главният прокурор Сотир Цацаров и министърът на вътрешните работи Младен Маринов отменят срещата за условията в арестите.И двамата имат неотложни ангажименти, поради което насрочената за днес от 14 часа, среща във връзка с препоръките на омбудсмана Мая Манолова, изпратени до министъра на правосъдието Цецка Цачева няма да се проведе.Предстои определянето на нова дата.Припомняме, От Министерството на правосъдието обявиха, че не може да осигури достъп на медии до помещенията на двата ареста в София на бул. \"Г.М. Димитров\" №42 и на ул. \"М-р Г.Векилски\" №2 с цел заснемане на условията там.ПР-ът на Бившата кметица на район \"Младост\" Десислава Иванчева Петър Кърджилов се обърна към представители на медиите с искане да заснемат условията в ареста във връзка с постъпилата жалба от Иванчева и нейната заместничка Биляна Петрова.Омбудсманът  след подаден сигнал от от бившата кметица на столичния район \"Младост\" Десислава Иванчева и нейната заместничка Биляна Петрова.\"Според моя екип , никой не очаква луксозни условия, но очаква такива, които \", коментира омбудсманът Манолова.От Сдружение \"Зелен Младост\"  да видят какви са условията в местата за арест, съобщиха от сдружението.Няма ВИП арестанти, всички задържани лица се третират еднакво, бе коментарът на министъра на правосъдието Цецка Цачева за казуса Иванчева. ", "date": "2018.12.04", "title": "Цацаров и Маринов отложиха срещата за условията в арестите"}
{"url": "https://news.bg/press/krastnikat-na-goranov-go-priyutil-sled-zemetresenieto-v-pernik-mrasen-vazduh-v-sofiya-finite-prahovi-chastitsi-2-pati-nad-normata.html", "text": "Горанов. \"Сега\":Кръстникът на Горанов го приютил след земетресението в ПерникФинансовият министър Владислав Горанов даде сърцераздирателно обяснение защо от 6 години живее безплатно в апартамент на кръстника си Иван Сариев.\"2012 г. си спомняте, че имаше едно неприятно земетресение, което разтърси Перник и стигна и до София като въздействие. Тогава с моето семейство живеехме на висок етаж в центъра на София. Стресът и уплахът, които изпитаха тогава невръстните ми деца и съпругата, ни накараха да се възползваме от предложението тогава на кръстника на мен и моите деца - г-н Сариев, да ползваме жилище, което той е купил с инвестиционна цел\", защити се по Нова тв министърът. Той поясни, че до 2012 г. е живял на 10-ия етаж в 16-етажен блок. \"Не е тайна къде живеех - апартаментът е описан в декларацията ми\", посочи Горанов.Справка на \"Сега\" в Имотния регистър показа, че става дума за жилище от 82 кв. м в Зона Б-5. Семейство Горанови имат общи имоти от 2003 г., когато си купуват с ипотека апартамент на 16-ия етаж в столичния кв. \"Красна поляна\". През август 2007 г. ипотеката е заличена, а жилището е продадено. Няколко месеца преди това Горанови вписват ипотека върху два апартамента в Зона Б-5. Единият е въпросният на 10-ия етаж, а вторият е с площ 42 кв. м. Намира се на 9-ия етаж в същия блок. Това жилище го няма в декларацията пред КПКОНПИ, а в Имотния регистър липсва информация от кого е купено. Съпругата на Горанов има собствен апартамент, купен през 1997 г., и за него няма данни в Имотния регистър за периода 01.01.1992-03.12.2018 г. Застраховане. \"Дума\":Отлагат въвеждането на \"бонус-малус\" с няколко месеца?Системата \"бонус-малус\" за застраховката \"Гражданска отговорност\" може да бъде отложена с няколко месеца. Това стана ясно по време на обществена дискусия днес, на която системата бе подложена на остри критики. Председателят на Комисията по финансов надзор Карина Караиванова не изключи варианта въвеждането на \"бонус-малус\" да бъде отложено именно заради критиките, предаде БНТ.Текущата система също не може да бъде въведена, защото не е готова връзката между КАТ и Гаранционния фонд по \"Гражданска отговорност\"\", посочи още Караиванова. Със сигурност ще има нужда от законови промени, които да решат основния проблем, свързан с продажбата на коли, които имат лоша застрахователна история, обясни тя.Според Владимир Тодоров от Българската асоциация на пострадалите от катастрофи информацията за сключените застраховки \"Гражданска отговорност\" трябва да се синхронизира с бъдещата ТОЛ система, за да може водачите на коли без застраховка веднага да бъдат спирани от движение. Замърсяване. \"24 часа\":Мръсен въздух в София - фините прахови частици 2 пъти над норматаИздадено е предупреждение за мръсен въздух в столицата днес. Според прогнозата на Столичната община в няколко квартала превишението на фини прахови частици ще бъде два пъти над нормата, съобщи БТА.Предупреждението е основно за кварталите \"Дружба\", \"Хиподрума\" и \"Надежда\". Още вчера стана ясно, че жителите на няколко града у нас са дишали мръсен въздух в неделния ден.Превишения в нормите бяха регистрирани в София, Велико Търново, Русе и Пловдив. Вчера най-засегнати бяха кварталите \"Западен парк\" и \"Овча купел\" в столицата. Управляващи. \"Монитор\":Красимир Каракачанов: Състоянието на коалицията \"Обединени патриоти\" е хлабаво\"Състоянието на коалицията \"Обединени патриоти\" е хлабаво, за съжаление. Аз неслучайно още преди два месеца казах: \"Който ще работи - да работи, няма повече да се занимавам ни с интриги, ни с глупости\".Това коментира днес в Русе вицепремиерът и министър на отбраната Красимир Каракачанов. По думите му вече му е омръзнало да бъде бавачка и каквото е могъл да направи като \"синя каска\" в малката коалиция го е направил и повече не желае да си губи времето.\"Събрали сме се да направим нещо ново, да покажем, че може да се работи по нов начин. Аз в моето министерство се опитвам да го правя, колегите ми от ВМРО се опитват да го правят и със законодателни инициативи, аз като министър на отбраната - с ново отношение към проблемите в ресора, за който отговарям\", допълни Каракачанов.", "date": "2018.12.04", "title": "Кръстникът на Горанов го приютил след земетресението в Перник; Мръсен въздух в София - фините прахови частици 2 пъти над нормата"}
{"url": "https://news.bg/world/oshte-dvama-arestuvani-katalunski-lideri-zapochvat-gladna-stachka.html", "text": "Още двама арестувани от испанските власти каталунски сепаратистки лидери започват гладна стачка, предаде АФП. Общо те вече са четирима.Става въпрос за Жозеп Рул и Жоаким Форн, бивши министри в каталунското регионално правителство.Рул бе министър на строителството, а Форн - регионален министър.В изявление до медиите, те обвяват, че се присъединяват към колегите си, обявили същата форма на протест по-рано.\" се казва в изявлението им.Припомняме, че по-рано тази седмица стана ясно, че Йорди Санчес и Йорди Туръл започват гладна стачка.Припомняме, че те бяха арестувани, тъй като  на 1 октомври.Адвокатът на двамата задържаните лидери - Йорди Санчес и Йорди Туръл заявява, че двойката е започнала да отказва храна, за да протестира срещу неспазването от испанските съдилища на многобройни жалби във връзка с техните дела.След като  миналата година,  и , включително злоупотреба с обществени средства и бунт срещу каталунските лидери, девет от които са в затвора, чакащи съдебен процес.Напрежението с Мадрид беше охладено, но каталунското правителство продължава да се застъпва за , нещо, което .", "date": "2018.12.04", "title": "Още двама арестувани каталунски лидери започват гладна стачка "}
{"url": "https://news.bg/society/pochitame-sveta-varvara-4.html", "text": "На 4 декември църквата почита Света Варвара - родена в семейството на аристократ - езичник от Илиопол. Отличавала се е с особена и впечатляваща красота.Варвара се запознава с християни и приема свето кръщение и когато бащата научава, че дъщеря му е станала християнка, той нарежда да я бичуват и получава съгласието на управителя на града Мартиан да я осъди на смърт. По нареждане на бащата Варвара е обезглавена. Поверието говори, че Божието възмездие настига бащата на Варвара и управителя на града - те двамата са поразени от мълния. През 6 век мощите на Света Варвара са пренесени в Константинопол.В някои райони на страната Света Варвара е считана за покровителка на децата от болести, по-специално от дребна шарка и хората я наричали \"Баба Шарка\". Жените месели и раздавали за здраве \"къпани\" питки. Друг обичай е да се вари боб и да се слагат по няколко зърна на коляното на детето и то да ги изяде без ръце.В други райони Света Варвара се почитала като покровителка на домашните птици. Празникът се наричал още Женска Коледа, тъй като девойките се пременяли, обикаляли домовете и пеели песни за здраве.Този ден е имал и гадателна насоченост в обичаите - по седенките се извършвали гадания коя девойка за кой момък ще се омъжи.В българския фолклор, за обичаите съпътстващи празниците на Света Варвара, Свети Сава (5 декември) и Свети Никола (6 декември) има поговорка: \"Варвара вари, Сава пече, Никола гости посреща\".", "date": "2018.12.04", "title": "Почитаме Света Варвара"}
{"url": "https://news.bg/world/sasht-i-nato-obmislyat-otgovor-na-intsidenta-v-kerchenskiya-protok.html", "text": "САЩ и НАТО обмислят отговор на инцидента в Керченския проток. Това са съобщили в изявление от Държавния департамент на САЩ, цитирани от РИА \"Новости\".В изявлението се посочва, че случилото се е достатъчно сериозно, то има и хуманитарни, и правни последици и изисква адекватен отговор от Алианса като съюз.Координират се усилията и от НАТО, и от ЕС, пише още в изявлението.Припомняме, че в Русия вече повдигнаха обвинения срещу.Това обяви един от адвокатите на арестуваните.Те са обвинени в незаконно пресичане на границата.Според Москва моряците са задържани, след като три кораба на Украйна незаконно са пресекли руската граница. Киев твърди, че . Русия задържа общо 24 моряци.На 30 ноември моряците бяха преместени край Москва.Ако бъдат осъдени, моряците могат да получат до 6 г. затвор.", "date": "2018.12.04", "title": "САЩ и НАТО обмислят отговор на инцидента в Керченския проток "}
{"url": "https://news.bg/world/us-senatori-izslushvat-shefa-na-tsru-po-sluchaya-kashogi.html", "text": "Сенатори ще изслушат днес директора на ЦРУ Джина Хаспъл по случая \"Кашоги\", предаде АП. Агенцията цитира анонимни източници.Хаспъл ще се срещне с лидерите и на републиканците, и на демократите.Тя ще говори пред две комисии - на въоръжените сили и международните отношения.Не е ясно защо директорът ще се срещне само с 9 сенатори, а не с целия Сенат. Самите председатели на комисии не дават информация за медиите на този етап. Припомня се, че Хаспъл не присъства миналата седмица на брифинга по случая, даден от държавния секретар Майк Помпео и военния министър Джим Матис.Вашингтон в момента все още няма информация, която да сочи недвусмислено участието на принца - наследник в Саудитска Арабия Мохамед бин Салман ал Сауд в убийството на журналиста Джамал Кашоги. Това заяви преди дни държавният секретар на САЩ Майкъл Помпео в интервю за CNN, чийто текст беше разпространен в събота от пресслужбата на американското външно министерство.Както отбелязва ръководителят на американската дипломация, САЩ \"\". Според него Вашингтон \"ще продължи да преследва извършителите\". Помпео отбеляза, че \"се е запознал с всички разузнавателни данни, които американските власти имат.\" Както обясни той, въз основа на анализа на тази информация, той може да увери, че \"няма пряко доказателство за участието на принца-наследник в убийството на Джамал Кашоги\".Рияд отхвърля участието на членовете на кралското семейство в инцидента. Американският президент Доналд Тръмп многократно заяви, че Съединените щати възнамеряват да останат партньор на Саудитска Арабия, въпреки че все още има въпроси по отношение на убийството на Джамал Кашоги.Припомняме, журналистът Кашоги, , бе убит в консулството на Саудитска Арабия в Истанбул на 2 октомври. Рияд поиска иска ., че Мохамед бин Салман е заповядал Кашоги да бъде ликвидиран.  окончателна позиция по въпроса.Отделно Турция смята, че Международната общност и най-вече Западът настояват за прозрачно и пълно разследване на случая. Само преди седмица  за напълно прозрачното и надеждно  на саудитския журналист Джамал Кашоги, което до този момент не се е случило.", "date": "2018.12.04", "title": "US сенатори изслушват шефа на ЦРУ по случая \"Кашоги\""}
{"url": "https://news.bg/int-politics/velikobritaniya-mozhe-ednostranno-da-spre-brekzit.html", "text": "Съдът на Европейския съюз в Люксембург определи, че Обединеното кралство може едностранно да отмени задействането на член 50 от Лисабонския договор, който е основополагащия за ЕС, и заедно с него решението да излезе от Европейския съюз, т. е. да спре процеса по Брекзит, съобщават световните осведомителни агенции.Решението на евросъда противоречи на изявления от страна на Лондон, че задействането на чл. 50 би могло да бъде спряно само със съгласието на останалите 27 страни членки на ЕС.\"Уведомяването по чл. 50 за намерението за излизане от ЕС може да бъде отменено едностранно при определени условия\", изтъкна генералният адвокат на съда.Британското правителство официално информира Европейския съюз през март 2017 г. за намерението си да излезе от Общността, като по този начин задейства чл. 50, който ѝ дава две години (или до март 2019 г.) да напусне съюза.През септември шотландският съд поиска от Съда на ЕС да се произнесе дали законите на ЕС позволяват уведомяването на Общността за намерението за излизане от ЕС да бъде \"отменено едностранно\" и ако е така, попита какви условия трябва да бъдат изпълнени за това.Междувременно правителството на Великобритания се опита да обжалва решението на върховния съд на Шотландия да попита Съда на ЕС дали решението за излизане от ЕС може да бъде отменено.Становищата на генералния адвокат на Съда на Европейския съюз не са задължителни, като сега съдиите ще решат дали да приемат или не неговия съвет, макар че обикновено се съобразяват с неговите становища.В изявлението на генералния адвокат се добавя, че ще бъде възможно Обединеното кралство да обяви намерението си да остане в Общността до момента, в който споразумението за излизане е \"официално завършено\". Също така се определя, че това трябва да стане в съответствие с британското конституционно право. Споразумението за излизането на Великобритания от ЕС беше  на Общността и сега трябва да бъде одобрено от британския парламент, което към момента изглежда непосилна задача. ", "date": "2018.12.04", "title": "Великобритания може едностранно да спре Брекзит"}
{"url": "https://news.bg/crime/31-godishen-napadnal-inkasatorka-v-selo-butan-zaradi-spryana-voda.html", "text": "31-годишен мъж от врачанското село Бутан нападна инкасаторка на ВиК. Нападателят бил възмутен, че му спрели му водата заради неплатени сметки и решил да \"накаже\" 51-годишната Дочка Маринова, информира bTV.Двамата били съседи. Нападението станало в събота вечерта. Мъжът е задържан.\"Бях нападната в дома си. В обичайния си час аз се занимавам с майка ми, вечеряме и долавяйки шум, отворих вратата на стаята. В коридора вече беше този, който ме нападна. Удари ме с лопатата. В първия момент не го познах, защото той си беше сложил качулката и се пазеше да не го виждам. Хем ме посягаше, хем стоеше с гръб\", спомни си Дочка.След първия удар по главата жената загубила съзнание. Когато се освестила и поискала да звънне на спешния телефон, нападателят й попречил.Жената дръпнала качулката на нападателя си и видяла своя съсед. На въпрос защо я напада, той отговорил: \"Ще те пребивам, защото ти ми спря водата\".Дочка все пак успява да усмири нападателя. В къщата тогава идва нейна приятелка и така жената намира повод да отпрати мъжа.След като пристигнал екип на полицията, се оказало, че това не е първото подобно провинение на мъжа.През 2014 г. Нападателят ограбил и набил пенсиониран служител на АЕЦ. Независимо, че отнетият телефон е открит у нападателя, прокуратурата се произнася, че е неизвестен извършителят и той не понася никакви последствия, съобщи кметът на село Бутан Ивайло Иванов.Същият мъж е нападнал в началото на ноември 2018 г. и друга жителка на селото, която е вдовица.\"Изнасили ме - три нощи подред. Избягах от дома си. Подадох жалба и се надявам на подобаващо наказание, за да не се повтори и с други жени\", разказа жената.И тя, и Дочка Маринова, се надяват този път престъпникът да получи адекватно наказание и да понесе отговорност за действията си. Кметът на Бутан пък посочи, че на сигнала в нощта на нападението на Маринова се е отзовал местен полицай, който е реагирал бързо, защото е бил запознат с проявите на 31-годишния мъж.Преди дни в селото е имало кражба и в дома на бившия вицепремиер и лидер на НФСБ Валери Симеонов.", "date": "2018.12.04", "title": "31-годишен нападнал инкасаторка в село Бутан заради спряна вода "}
{"url": "https://news.bg/crime/sadyat-huliganka-obizhdala-lekari-v-stara-zagora.html", "text": "Съдят хулиганка, обиждала лекари в Стара Загора.Днес беше внесен обвинителен акт спрямо 41-годишна жена с инициали Я.Л. за извършване на непристойни действия, нарушаващи обществения ред, и причиняване на лека телесна повреда.Жената е обвинена, че на 23 август причинила лека телесна повреда на медицинска сестра. Това се случило около 20.30 часа в Стара Загора. Обвиняемата Я.Л. била в Спешното отделение на УМБАЛ \"Проф. Стоян Киркович\", където срещнала своя позната с бъбречна криза. Това било установено след преглед от двама лекари, които изпратили жената от спешния към неотложния кабинет. Този факт подразнил обвиняемата, която започнала да обижда дежурните лекари, наричайки ги \"глупаци\".След това се опитала да направи снимки с мобилния си телефон с думите: \"Вие ще видите сега, аз ви снимам\". Тя ударила ръката на медицинската сестра и я блъснала в стената, защото служителката й направила забележка.Предстои Районен съд-Стара Загора да насрочи заседание.", "date": "2018.12.04", "title": "Съдят хулиганка, обиждала лекари в Стара Загора"}
{"url": "https://news.bg/bulgaria/shofirayte-i-hodete-vnimatelno.html", "text": "На много места в страната пътищата са хлъзгави заради дъжда и ниските температури.От полицията апелират всички - и шофьори, и пешеходци - да бъдат изключително внимателни.Пътната полиция съветва: Спазвайте дистанция и шофирайте със скорост, която ще ви позволи да реагирате адекватно на рискова ситуация.Към пешеходците от МВР също имат съвети - да се движат внимателно, да пресичат само на определените за това места и то след като се огледат. В никакъв случай да не правят опити за пресичане, ако светофарът сигнализира в жълто, посочват от МВР.", "date": "2018.12.04", "title": "Шофирайте и ходете внимателно"}
{"url": "https://news.bg/int-politics/izrael-razrushava-teroristichni-tuneli-na-hizbula.html", "text": "Въоръжените сили на Израел обявиха, че са започнали операция за блокиране на \"терористични тунели\", изкопани навътре на негова територия от радикалното ливанско ислямистко движение \"Хизбула\", съобщават световните информационни агенции.От израелската армия уточниха, че са унищожили тунелите преди да влязат в експлоатация и да станат заплаха за цивилните в района.От армията не уточниха колко тунели е имало, но посочиха, че операцията се е провела от израелската страна на границата.Напрежението между Израел и \"Хизбула\" е високо, след като през 2006 г. те водиха война, продължила един месец.Повече от 1125 ливанци, повечето цивилни, и около 40 израелски цивилни, бяха убити в този конфликт.Той започна, след като \"Хизбула\" предприе нападение в Израел, убивайки осем войници и отвличайки още двама, които също загинаха.Израел предупреди, че е възможна друга война с ливанската групировка и заплаши, че ще използва огромна военна сила във всеки нов конфликт.\"Хизбула\", която разполага с едни от най-мощните милиции в региона, заплаши да нападне Израел с огромния си ракетен арсенал, ако избухне война.", "date": "2018.12.04", "title": "Израел разрушава \"терористични тунели\" на \"Хизбула\""}
{"url": "https://news.bg/crime/do-kraya-na-sedmitsata-stava-yasno-ivancheva-ostava-li-v-aresta.html", "text": "Утре или най-късно до края на седмицата Спецапелативният съд трябва да даде отговор дали ще промени мярката за неотклонение на Десислава Иванчева и Биляна Петрова от \"задържане под стража\" в по-лека такава. Това стана ясно днес в специализирания съд.Следващото заседание по делото срещу отстранения бивш кмет на столичния район \"Младост\" Десислава Иванчева, заместничката й Биляна Петрова и Петко Дюлгеров за взимане на подкуп ще се проведе на 17 декември, когато трябва да бъде разпитан свидетелят Денчо Денев. Той трябва да даде обяснения за началния момент, в който строителният предприемач Александър Ваклин е сезирал правоохранителните органи по случая.В началото на днешното заседание Биляна Петрова заяви, че те са , до степен и граници, които не могат да бъдат преодолени.Днес Петрова и Иванчева показаха отворено писмо, в което опровергават твърденията, че самите те са искали да бъдат преместени от затвора в Сливен в следствения арест. \"Това е все едно да отговаряш на въпрос дали да ти отрежат лявата или дясната ръка\", се посочва в текста. Също така опровергават изявлението на министър Цачева, че ремонт в ареста не може да бъде направен. Според тях това показва \"административната импотентност на екипа й\". Вчера съдът отказа да удовлетвори .Припомняме, миналата седмица станаха ясни  в следствения арест. Проверка направи и омбудсманът  към Министерство на правосъдието и разпространи снимки, които . За днес беше  именно по  на задържане, но тя  с аргумент неотложни ангажименти на главния прокурор Сотир Цацаров и вътрешния министър Младен Маринов.", "date": "2018.12.04", "title": "До края на седмицата става ясно Иванчева остава ли в ареста"}
{"url": "https://news.bg/int-politics/poroshenko-obyavi-rusiya-e-v-palna-izolatsiya.html", "text": "Президентът на Украйна Петро Порошенко заяви, че Русия е в \"пълна изолация\" в глобален мащаб, докато неговата страна остава \"активен играч\", съобщават украинските медии.Според украинския държавен глава \"международното сътрудничество\" е помогнало на Киев, който имал \"надеждни съюзници\", поставяйки Русия в неблагоприятна позиция.\"Русия сега е в пълна изолация. Това е резултат от нашата обща международна координация. Но подчертавам, че ще защитим нашата страна сами\", подчерта Порошенко.Той добави, че \"успехът на международната ни позиция е напълно очевиден. Днес координацията се осъществява абсолютно незабавно. Украйна активно участва във всички международни форуми, като ние сформирахме мощна глобална коалиция за подкрепа на Украйна\".Вчера генералният секретар на НАТО Йенс Столтенберг настоя Русия да сложи край на разразилия се конфликт в Азовско море. Шефът на Алианса обаче също така отхвърли допълнителна подкрепа за Украйна по повод искането на Порошенко от миналата седмица за разполагане на военни кораби на НАТО в Азовско море.", "date": "2018.12.04", "title": "Порошенко обяви: Русия е в \"пълна изолация\""}
{"url": "https://news.bg/politics/volya-pita-revizoro-podal-li-e-signal-za-chadar-nad-targovtsi-na-goriva.html", "text": "\"Воля\" пита Емил Димитров - Ревизоро след като разполага с данни за чадър над контрабандисти на горива, дали е сезирал прокуратурата за това и ако не - защо не го е направил.Това се посочва в изявление на партия, като от \"Воля\" се заканват, че ако Емил Димитров не го е направил, те ще сезират главния прокурор.Повод за заканата им са думите на депутата от ОП, който участва в предаването \"Още от деня\" на БНТ. Тогава председателят на Комисията за наблюдение на приходните агенции и борба със сивата икономика и контрабандата заяви, че : \"Има двама крупни контрабандисти в България, които в момента направиха бурен възход на дейността си, но това не може да стане, без тези, които ги наблюдават, да се правят, че не ги виждат\".ОТ \"Воля\" питат: След като разполага с такива данни, Димитров дали е сезирал главния прокурор Сотир Цацаров? Ако не го е направил- защо? В изказването му няма и капка съмнение, което означава, че разполага с достатъчно факти.\"Битката с картела е нашата кауза и ние няма да спрем, докато този проблем не се реши в полза на българския народ. Да имаш такива данни и да бездействаш или да си мълчиш, те прави слуга на картела\", заявява лидерът на \"Воля\" и зам.-председател на НС Веселин Марешки.", "date": "2018.12.04", "title": "\"Воля\" пита Ревизоро подал ли е сигнал за чадър над търговци на горива"}
{"url": "https://news.bg/world/duterte-arhitektat-na-voynata-sreshtu-narkotitsite-se-sheguva-che-pushi-marihuana.html", "text": "Президентът на Филипините Родриго Дутерте, архитект на войната срещу наркотиците, която отне живота на хиляди в страната, разбуни духовете, след като заяви, че пуши марихуана, за да го държи буден, макар че по-късно обяви, че просто се шегува, пише \"Гардиън\".На церемония в Министерството на външните работи той коментира информация, че по време на последната среща на АСЕАН в Сингапур е пропуснал няколко ключови разговори, за да си подремне.Дутерте описа дългите международни срещи, на които присъства в ролята си на президент, като \"убийствена дейност\". Той също така се оплака, че четенето и подготовката го задържат до късно вечерта.\"\", каза той пред присъстващите, които отговориха със смях.По-късно през деня Дутерте, известен с нетактичния си стил, отбеляза, че коментарът му е просто шега.\"Беше шега, разбира се, беше шега, но никой не може да ми попречи да го правя в моя си стил\", отбеляза той и добави, че всеки, който го е приел на сериозно, е \"глупак\".Но шегата не се приема леко от мнозина във Филипините, където за притежание на марихуана се наказва със затвор.Преди няколко дни трима полицаи бяха осъдени на по 40 г. затвор за убийството на 17-годишен филипинец, който погрешно е установен като наркодилър. Това са първите присъди в бруталната война на Дутерте срещу наркотиците, при която са загинали 5 000 души.", "date": "2018.12.04", "title": "Дутерте, архитектът на войната срещу наркотиците, се шегува, че пуши марихуана"}
{"url": "https://news.bg/bulgaria/zaradvaha-94-detsa-na-zaginali-ili-postradali-politsai.html", "text": "\"15 години вече кампанията е жива и не само е жива, а и става все по-мащабна.\" С тези думи на министърът на вътрешните работи Младен Маринов даде старт на коледното издание на благотворителната кампания на МВР, организирана в подкрепа на децата на загинали и пострадали при изпълнение на служебния дълг полицаи.\"Това показва, че нашето общество наистина е живо и цени подвига на тези колеги, които жертваха живота си в името на обществото, но са живи в нашата памет\", каза още Маринов. Те ни дават увереност на нас и новите служители, които се обучават, да продължим напред, да поддържаме духа в нас и да даваме сигурност на обществото и на децата на загиналите колеги.По традиция кампанията се провежда под патронажа на министъра на вътрешните работи.Тази година 94 деца на загинали и пострадали при изпълнение на служебните си задължения получиха изненади и подаръци.\"Полицейската дейност е отговорна, влиза в погледа на обществото, когато се случи нещо ужасно\", отбеляза министърът. За съжаление ежедневният труд на служителите като че ли остава незабелязан, според него. Радвам се, че имам възможност като министър на вътрешните работи да продължа развитието на кампанията.В тазгодишното издание от инициативата са осигурени по 700 лв. и допълнителни средства от фирми, включително и специални подаръци за децата.По време на тържеството беше представен и видеоклипът за дарителската инициатива на Министерството. За настроението на децата и ръководството на МВР се погрижиха изпълнителите Орлин Павлов, Искрен Тончев-Искрата и Тита.", "date": "2018.12.04", "title": "Зарадваха 94 деца на загинали или пострадали полицаи"}
{"url": "https://news.bg/world/moskva-razkaza-za-kratkata-beseda-mezhdu-tramp-i-putin-na-g-20.html", "text": "Кремъл разказа за разговора между руския лидер Владимир Путин и американския президент Доналд Тръмп на срещата на Г-20 в Аржентина, информира ТАСС.Юрий Ушаков, съветник на президента на Русия, разказа за кратката беседа между двамата лидери, провела се \"на крак\" на Г-20 в Буенос Айрес.Ушаков отбеляза, че по време на приема Тръмп се е обърнал към Путин. В хода на разговора те са обсъдили\"Президентът на САЩ внимателно изслуша нашите аргументи\", добави Ушаков.По думите му въпросът за възможна визита на Путин във Вашингтон не е повдиган. Съветникът на Путин разкри, че разговорът \"на крак\" е продължил около 10-15 минути. Ушаков сподели, че са обсъдили и други теми, но не може да разкрие подробности., каза той.На пресконференция след края на Г-20 в Аржентина руският лидер разказа за краткия разговор с Тръмп.На, но на 29 ноемвриУшаков заяви, цитиран от Интерфакс, че Русия не е обидена от отказа на Тръмп, но съжалява за решението, сега всичко зависи от американската страна.", "date": "2018.12.04", "title": "Москва разказа за кратката беседа между Тръмп и Путин на Г-20"}
{"url": "https://news.bg/int-politics/iran-zaplashi-da-spre-iznosa-na-petrol-ot-persiyskiya-zaliv.html", "text": "Президентът на Иран Хасан Рохани зае предизвикателна позиция срещу санкциите на САЩ, подновявайки заплахата си за прекъсване международните продажби на петрол от Персийския залив, съобщава \"Франс прес\".\"Америка трябва да знае... тя не е в състояние да предотврати износа на ирански петрол\", настоя Рохани по време митинг в провинция Семнан, излъчвана на живо по телевизията.\"Ако някога се опита да го направи... никакъв петрол няма да се изнася от Персийския залив\", предупреди той.От 1980-те години насам Иран многократно е заявявал, че ще блокира Персийския залив в отговор на международния натиск, но никога не е изпълнявал тази заплаха.Вашингтон отново наложи санкции, включително и петролно ембарго, след като през май се оттегли от историческото ядрено споразумение от 2015 г. между Техеран и големите световни сили. Той се зарече да намали продажбите на петрол от Иран до нула, но осигури временно освобождаване от санкциите на осем страни.Рохани последно заплаши да затвори Персийския залив през юли, когато предупреди, че САЩ \"не трябва да си играят с опашката на лъва\".Иранският държавен глава омаловажи икономическото въздействие на санкциите, обвинявайки медиите, че преувеличават проблемите на страната.\"Никаква хиперинфлация, никаква огромна безработица няма да ни заплашва. Хората трябва да спрат да казват такива неща във вестниците\", настоя той пред тълпата.Последната информация за инфлацията от централната банка на Иран показва, че цените на хранителните стоки през октомври са се повишили с 56 на сто на годишна база.Рохани призна, че има \"някои проблеми\", но каза, че ще им бъде обърнато внимание в новия бюджетен план, който ще бъде представен на 16 декември.Той заяви, че правителството ще поддържа субсидии за основни стоки и ще увеличи заплатите в публичния сектор и пенсиите с 20%.", "date": "2018.12.04", "title": "Иран заплаши да спре износа на петрол от Персийския залив"}
{"url": "https://news.bg/regions/mlad-mazh-predotvrati-telefonna-izmama-v-kardzhali.html", "text": " Млад мъж от Кърджали предотврати телефонна измама, съобщиха от Областната дирекция на МВР.28-годишният кърджалиец предал 3200 лева в полицията, които 85-годишен старец хвърлил през терасата на жилището си в града. Възрастният човек бил убеждаван 4 часа по телефона, че внучката му е претърпяла операция и той трябва да помогне с финансови средства.Младият мъж бил изпратен да вземе пратката. Той обаче се досетил, че го въвличат в измама, когато парите били изхвърлени през балкона, и потърсил полицията.От Ръководството на ОД на МВР-Кърджали поздравяват мъжа за проявените съобразителност и гражданска доблест и напомнят на жителите да не предават по никакъв повод пари, поискани по телефона.", "date": "2018.12.04", "title": "Млад мъж предотврати телефонна измама в Кърджали"}
{"url": "https://news.bg/crime/zadarzhaha-za-72-chasa-vaorazheniyat-nahlul-v-prezidentstvoto.html", "text": "Задържаха за 72 часа въоръженият, нахлул в президентството.След докладване на делото в Софийската районна прокуратура наблюдаващият прокурор е повдигнал обвинение срещу С. Игнатов за това, че вчера, 3 декември, около 15.20 часа е  на Република България с пистолет и 19 патрона за огнестрелно оръжие, без да има разрешение за това.Спрямо С. Игнатов е взета мярка за неотклонение \"Задържане под стража\" за срок до 72 часа.За подобно деяние се предвижда наказание \"лишаване от свобода\" от две до осем години.Припомняме, по-рано днес стана ясно, че мъжът е осъждан за непредумишлено убийство, поради което оръжието му било отнето. Пистолетът, с който обвиняемият нахлул в Президентството, бил собственост на жена му.", "date": "2018.12.04", "title": "Задържаха за 72 часа въоръженият, нахлул в президентството"}
{"url": "https://news.bg/world/v-germaniya-stotitsi-neonatsisti-na-svoboda-vapreki-zapovedi-za-arest.html", "text": "Правителството на Германия е признало, че 467 неонацисти са на свобода в страната, въпреки че има издадена заповед за задържането им, информира \"Дойче веле\".Германската полиция има проблем с откриването и задържането на неонацистите. Правителството е признало в отговор на парламентарно запитване на лява опозиционна партия. Информацията е поискана от Левицата.В отговора се отбелязва, че броят на издирваните от полицията се е удвоил през последните четири години. Властите посочват масовата миграция на бежанци като една от причините за увеличението. От 2015 г. значително са се увеличи нападенията от крайнодесни срещу бежански центрове, поясняват от правителството.Повече от ¼ от крайнодесните екстремисти се смята, че са склонни към насилие. Над 100 души се издирват за извършено насилие.", "date": "2018.12.04", "title": "В Германия стотици неонацисти на свобода въпреки заповеди за арест"}
{"url": "https://news.bg/world/nato-smamri-rusiya-za-voennata-sila-sreshtu-ukrayna.html", "text": "НАТО призова Русия да осигури достъп до Азовско море за търговските и за военните кораби на Украйна. Алиансът отправи призива след Това се казва на сайта на военния съюз след общото заседание на външните министри на страните членки, на което участваха и техните колеги от Украйна и Грузия., подчертават от Алианса., се казва в съобщението.НАТО стои до Украйна и ще продължи да осигурява политическа и практическа помощ за страната в рамките на установеното сътрудничество. НАТО ще продължи да следи ситуацията, заключават от Алианса.", "date": "2018.12.04", "title": "НАТО смъмри Русия за военната сила срещу Украйна"}
{"url": "https://news.bg/int-politics/sasht-vizhdat-makedoniya-v-nato-do-proletta-na-2020-a.html", "text": "Високопоставен американски представител обяви, че Македония може да се присъедини към НАТО в началото на 2020 г., ако изпълни споразумението с Гърция да се преименува на Северна Македония, разрешавайки спора за името между двете страни, който продължава от десетилетия, съобщава \"Асошиейтед прес\".Заместник-помощник държавният секретар на САЩ Матю Палмър подчерта в Сараево, че Македония би могла стане 30-ият член на НАТО \"до 18 месеца\".\"Това е напълно реалистична целева дата\", изтъкна Палмър.Палмър обаче изрази загриженост относно \"зловредното влияние\" на Русия в Западните Балкани, включително опитите да подкопае решението на Македония да преследва членство в НАТО.\"Кремъл вижда интересите си в региона да отбелязват напредък чрез всяване на недоверие, безредие и недоверие\", коментира Палмър, добавяйки, че Русия е съсредоточена главно върху прокарването на своите \"визии и цели, които са все повече в противоречие с нашите собствени\".", "date": "2018.12.04", "title": "САЩ виждат Македония в НАТО до пролетта на 2020-а"}
{"url": "https://news.bg/politics/ivaylo-moskovski-podade-ostavka-kato-deputat.html", "text": "Ивайло Московски е подал оставка като депутат. Това става ясно от проектопрограмата за работа на Народното събрание. Предстои парламентът да гласува прекратяването на правомощията му в сряда.Оставката му е подадена в деловодството на парламента на 30 ноември.Бившият транспортен министър след рокадите в кабинета Борисов-3 се върна в парламента.Като повод за неговата оставка от изпълнителната власт на 31 август бе посочена тежката к.Припомняме, оставката на Московски като транспортен министър беше искана още на .След това дисидентът Николай Колев - Босия искаше оставката на Московски заради продажбата на шофьорски книжки. Босия прекрати  подаде оставка.Междувременно на 2 февруари на Боровец .Това е втората оставка за деня. Първата беше на зам.-кмета на София Евгени Крусев, който се оттегли от поста заради ремонта на столичната улица \"Граф Игнатиев\". ", "date": "2018.12.04", "title": "Ивайло Московски подаде оставка като депутат"}
{"url": "https://news.bg/bulgaria/api-predlaga-na-bsp-da-posochi-eksperti-s-koito-da-pogovoryat-za-kachestvoto-na-asfalta.html", "text": "Агенция \"Пътна инфраструктура\" предлага социалистите да посочат експерти, които да се заемат с оценяването на качеството на пътните настилки в страната.Това става в отговор до народните представители от Парламентарната група на \"БСП за България\" в 44-то Народно събрание. Припомняме, депутатът от БСП Елена Йончева внесе  за качеството на изгражданите в момента и в последните години пътища. Повторното искане бе подкрепено с допълнителни подписи. Мотивът на вносителите на сигнала е, че .От Камарата на строителите няколко пъти публично поискаха помощ .Въпросът беше остро , в която загинаха .АПИ заявяват, че са анализирали нормативната база, определяща извършването на експертиза и изпитвания на пътната настилка. Установено е, че според разписаните процедури в нормативните актове експретиза може да се направи само за етапа на строителство на пътната инфраструктура. Не е предвиден ред, по който да бъдат правени изследвания на вече готовите пътни обекти и след въвеждането им в експлоатация.\"Предвид широкия обществен интерес, както и политизирането на въпроса, АПИ предлага на ПГ \"БСП за България\" да излъчи работна група от пътни експерти, с която представителите на Агенция \"Пътна инфраструктура\" да потърсят варианти за експертни и технически решения, съответстващи на законовите рамки, подписаните договори за безвъзмездна финансова помощ и на международния опит.В отговора се посочва, че евентуалното съгласие за експертиза е необходимо да бъде предшествано от уточняване на вида изследване, точно на кой метър от участъка ще бъде извършено, при какви мерки за безопасност, при какви условия и от кого.", "date": "2018.12.04", "title": "АПИ предлага на БСП да посочи експерти, с които да поговорят за качеството на асфалта"}
{"url": "https://news.bg/int-politics/tramp-skandalizira-horata-i-stranite-da-plashtat-za-privilegiyata-da-vlizat-v-sasht.html", "text": "Президентът на САЩ Доналд Тръмп настоя, че иска хората или страните да плащат за \"привилегията\" да влизат в САЩ и да \"нападат\" богатството на американската страна.Тръмп също така се определи като \"човек на митата\" и твърди, че налагането на мита върху други страни било най-добрият начин да се \"максимизира нашата икономическа мощ\".\"В момента получаваме милиарди долари мита. ДА НАПРАВИМ АМЕРИКА БОГАТА ОТНОВО\", написа той в профила си в \"Туитър\", променяйки леко предизборния си лозунг.В друга публикация в социалната мрежа малко по-късно Тръмп изтъкна, че той щял \"щастливо\" да подпише справедливо търговско споразумение с Китай, ако такова \"може да бъде подписано\".В по-ранна публикация в \"Туитър\" Тръмп коментира, че търговските преговори с Китай вече са започнали и ще приключат за не повече от 90 дни, \"освен ако не бъдат удължени\".\"Китай трябва да започне да купува земеделски продукти още по-бързо. Президентът Си Цзинпин и аз искаме това споразумение да се случи и то най-вероятно ще се случи\", увери американският държавен глава.", "date": "2018.12.04", "title": "Тръмп скандализира: Хората и страните да плащат за привилегията да влизат в САЩ"}
{"url": "https://news.bg/disasters/ubiha-balgarin-pri-sbivane-v-madrid.html", "text": "54-годишен българин бе убит вчера в метростанция Moncloa, съобщи вестникът на българите в Испания . Според източници от полицията около 15.00 ч. жертвата Валентин С. се изчаквала по ескалатора, спорейки с друг мъж. След това двамата започнали да се бият, българинът получил няколко удара и паднал на земята, а предполагаемият извършител избягал. По-късно агентите от отдел \"Убийства\" и от \"Криминална полиция\" задържали румънски гражданин, заподозрян за смъртта на сънародника ни.Съобщението, че в метростанцията има мъж в безсъзнание, е подадено следобед. Спешният медицински екип пристигнал на място и започнал да оказва първа помощ на Валентин. При първоначалния преглед не изглеждало да е получил смъртоносен удар. Сърцето му обаче спряло и опитите за реанимация били безуспешни. Впоследствие е установено, че българинът е получил няколко удара по тялото си, които биха могли да провокират смъртта му.Докато преглеждала охранителните камери на метро Moncloa, полицията установила, че българинът е станал жертва на агресия, и веднага започнала разследване на случая, окачествен като убийство. Малко след това е арестуван и предполагаемият извършител.Свидетели са потвърдили пред следователите, че двамата мъже - българинът и румънецът, са били обитатели на общински приют.", "date": "2018.12.04", "title": "Убиха българин при сбиване в Мадрид"}
{"url": "https://news.bg/int-politics/zaharova-rusiya-spazva-dogovora-za-yadrenite-orazhiya.html", "text": "Русия стриктно спазва изискванията на Договора за неразпространение на ядрените оръжия.Това заяви говорителката на външно министерство в Москва Мария Захарова, цитирана от ТАСС.Припомняме, че САЩ  да изпълни ядрен договор от Студената война, който Вашингтон заплашва да напусне.Това заяви държавният секретар на САЩ Майк Помпео на пресконференция след срещата на НАТО, съобщават световни агенции. ", "date": "2018.12.04", "title": "Захарова: Русия спазва Договора за ядрените оръжия"}
{"url": "https://news.bg/int-politics/stoltenberg-tryabva-da-sme-gotovi-za-kraya-na-yadreniya-dogovor.html", "text": "Русия има последна възможност да се върне към Договора за неразпространение на ядрени ракети със среден и малък обсег в Европа, призова генералният секретар на НАТО Йенс Столтенберг. Той все пак не пропусна да предупреди колегите си от Алианса, че трябва да се подготвят за прекратяването на този договор.В отговор на въпрос за конкретните мерки, които НАТО може да предприеме в случай на прекъсване на договора за ядрените оръжия, генералният секретар на Алианса дипломатично помоли за разбиране, за да не се увеличава несигурността и напрежението. По тази причина НАТО възнамерява да предприема бъдещите стъпки \"в балансиран и отговорен режим\".На форума на Алианса в Брюксел държавният секретар на САЩ  Русия да се върне към изпълнението на Договора за ядрените оръжия в следващите дни. Говорителката на руското външно министерство Мария Захарова го репликира, че ангажименти.", "date": "2018.12.04", "title": "Столтенберг: Трябва да сме готови за края на ядрения договор"}
{"url": "https://news.bg/int-politics/senatori-printsat-e-zamesen-v-ubiystvoto-na-dzhamal-kashogi.html", "text": "Американските сенатори заявиха, че принцът-наследник в Саудитска Арабия - Мохамед бин Салман ал Сауд, е пряко  на журналиста Джамал Кашоги. Това бе обявено в Конгреса от депутати, пред които директорът на ЦРУ Джина Хаспъл даде брифинг относно обстоятелствата за убийството от 2 октомври на територията на консулството на Саудитска Арабия в Истанбул, отбелязва АП.\"Ако властта в Саудитска Арабия е в ръцете на този човек, струва ми се, че ще бъде много трудно да се преговаря, защото мисля, че принцът е луд. Мисля, че е опасен. Саудитска Арабия е стратегически съюзник, отношенията трябва да бъдат запазени, но не на всяка цена\", каза републиканецът Линдзи Греъм.Той също така се противопостави на продажбата на въоръжение на Рияд, \"докато всички, които са замесени в убийството на Кашоги, не бъдат изправени пред съда\".\"Не се съмнявам, че принцът е наредил убийството\", каза републиканецът и председател на комитета по външни отношения Робърт Коркър.Демократът Робърт Менендес от щата Ню Джърси също призова за решителна реакция от Съединените щати за убийството на журналиста.Вашингтон в момента все още няма информация, която да сочи недвусмислено участието на принца - наследник в Саудитска Арабия Мохамед бин Салман ал Сауд в убийството на журналиста Джамал Кашоги. Това заяви преди дни държавният секретар на САЩ Майкъл Помпео в интервю за Си Ен Ен.Позицията на Белия дом е, че САЩ \"продължават да разследват и да разберат какво се е случило\".", "date": "2018.12.04", "title": "Сенатори: Принцът е замесен в убийството на Джамал Кашоги"}
