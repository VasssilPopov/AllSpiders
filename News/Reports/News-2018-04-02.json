{"url": "https://news.bg/bulgaria/17-godishno-momiche-pochina-vnezapno-v-stolichno-uchilishte.html", "text": "17-годишно момиче е починало внезапно тази вечер в София. Нещастният случай станал около 19:00 часа в столичното 96-то училище \"Лев Толстой\" в ж.к. \"Люлин\", съобщи БНТ.По предварително информация, на ученичката ѝ прилошало и тя припаднала. На място пристигнал екип на Спешна помощ и полицията. Дошлите на място парамедици само са констатирали смъртта на момичето. По първоначални данни става дума за нещастен случай, няма следи от насилие, потвърдиха за \"По света и у нас\" от СДВР.", "date": "2018.04.02", "title": "17-годишно момиче почина внезапно в столично училище"}
{"url": "https://news.bg/regions/patnik-schupi-s-krak-vratata-na-stolichen-avtobus.html", "text": "Пътник е счупил с крак стъклото на вратата на столичния автобус №88, съобщиха от Центъра за градска мобилност (ЦГМ), цитирани от \"\".Инцидентът е станал на ул. \"Никола Габровски\" на спирка \"Бул. Г. М. Димитров\" в посока бул. \"Никола Вапцаров\". Неизвестен пътник е счупил стъклото на вратата на автобус 3285 от линия 88.\"Няма пострадали. Уведомили сме дежурния на СДВР. Извършителят не е установен все още. Водачът на автобуса ще отиде да даде показания в полицията\", уточни Лъчезар Пеков ръководител на отдел \"Организация, координация, контрол и безопасност на обществения транспорт\" към Центъра за градска мобилност.", "date": "2018.04.02", "title": "Пътник счупи с крак вратата на столичен автобус"}
{"url": "https://news.bg/world/pochina-vtorata-sapruga-na-mandela.html", "text": "Борецът срещу апартейда в ЮАР Уини Мадикизела-Мандела почина на 81-годишна възраст, съобщи личният й асистент, цитиран от БиБиСи.В съобщение на семейството, цитирано от \"Ройтерс\", се казва, че Уини Мандела е починала след \"дълго боледуване в и извън болница от началото на годината\".Уини беше омъжена за Нелсън Мандела в продължение на 38 г., включително 27 г., докато той лежеше в затвора.Южноафрикански активист и политик, Уини заемаше няколко правителствени позиции, а също така ръководеше Лигата на жените към Африканския национален конгрес.Нелсън Мандела е първият чернокож президент на ЮАР.", "date": "2018.04.02", "title": "Почина втората съпруга на Мандела"}
{"url": "https://news.bg/crime/mazh-napadnal-trudovi-inspektori-po-vreme-na-proverka-v-blagoevgrad.html", "text": "Трудови инспектори от Благоевград са станали обект на агресия по време на проверка. Те са заплашени от мъж, представил се като Антон Балтаджиев, съобщиха от Главна инспекция по труда.Той не ги е допуснал да проверят строителен обект, където са работили около 10 работници.Инспекторите са решили да посетят обекта, след като при посещение на други предприятия в района проверяващи са видели около 10 строителни работници. Работниците поставят втора плоча без лични предпазни средства и се подготвят да изливат бетон. Обектът не е обособен по надлежния ред с информационна табела.Заради агресията на проверявания Балтаджиев инспекторите са потърсили съдействие от полицията и са избягали още преди полицаите да дойдат.Според нормативната база при липса на съдействие глобата е 20 000 лв.След като инспекторите посетили строежа, бил разпространен клип, в който те са обвинени в тормоз и рекет в частен имот. За неоснователните обвинения ИА ГИТ ще сезира компетентните органи, за да му бъде потърсена отговорност, се казва в съобщението на Инспекцията.Инспекцията по труда продължава проверката. Тяхно право е да посещават всички места, където се извършва трудова дейност.Ще бъдат изискани документи от общината и от Регионалната дирекция за национален строителен надзор, за да се установи статутът на строежа, допълват от ГИТ.", "date": "2018.04.02", "title": "Мъж нападна трудови инспектори по време на проверка в Благоевград"}
{"url": "https://news.bg/crime/radev-mvr-ne-mozhe-da-kupuva-kameri-za-obshtinite.html", "text": "Министърът на Вътрешните работи Валентин Радев обясни, че ведомството не може да плаща за камери в населените места, съобщи \"\". На среща със силовия министър кметовете от Врачанско поискаха допълнително видеонаблюдение, те настояха на министерството полицията да бъде по-близо до хората. От своя страна МВР-шефът информира, че ведомството не може да плаща за камери, но може да асистира на общините да получат безплатен софтуер за видеонаблюдение от държавата.На срещата с кметовете от областта бяха обсъдени и мерките на МВР за ограничаване на битовата престъпност по селата. Тема на разговор беше и взаимодействието на ниво местна власт - полиция. Министърът изтъкна по време на срещата усилията на МВР за създаване на мобилни полицейски групи в най-наситените с престъпления райони на страната. Това да се случи възможно най-бързо иска силовият министър.\"От това, което чух от кметовете във Врачанско, се убедих, че хората имат доверие в полицията и предпочитат тя да полага повече усилия за охраната на живота и имуществото им, отколкото тази функция да се поема от охранителни фирми\", зарадва се Радев. По думите му стана ясно, че няма нищо лошо, ако общините проявят желание да се охраняват чрез частни фирми, но това все пак щяло да бъде и оценка на работата на ведомството.", "date": "2018.04.02", "title": "Радев: МВР не може да купува камери за общините"}
{"url": "https://news.bg/society/bpts-zapochna-osmoto-mirovarene.html", "text": "Започна осмото варене на миро в Българската православна църква, съобщиха от сайта на Патриаршията. Водосветът, с който започна осмото мироварене, бе оглавен от Българския патриарх Неофит.Последованието бе предшествано от Преждеосвещена Св. Литургия, която се отслужва през първите три дни на Страстната седмица. След водосвета светената вода е прелята в съда, където ще се вари мирото. След нея се добавят и задължителните вино и зехтин.Негово Светейшество прочете първото по ред Евангелие, след него това сториха и епископите Мелнишки Герасим и Белоградчишки Поликарп. Четенето на евангелските откъси ще продължи три дни, като едновременно с това се извършва и непрекъснато бъркане на съставките на мирото.Светото миро е благовонно масло, коeто се използва в Светото тайнство Миропомазване - за благославяне на новопокръстените след тайнството Свето Кръщение и за запечатването им с даровете на Светия Дух. То се използва при освещаване на храмове, олтарни престоли и антиминси.Приготовлява се от смирна, благовонна канела, благовонна тръстика и маслинен елей. С миро Бог заповядал на Мойсей да помаже скинията, Аарон и синовете му за служба Богу. По-късно се миропомазват не само първосвещениците, но и пророците и царете, уточняват от Патрираршията.Право да приготвят и освещават миро имат само автокефалните църкви. В своята най-нова история Българската православна църква приготвя за първи път миро през 1950 г. след като 5 години по-рано нейната автокефалия е призната от Вселенската патриаршия. Първият български патриарх в най-новата ни история - починалият български патриарх Кирил Български, вари миро през 1961 г. Последното по ред мироварене в БПЦ бе през 2009 г. по време на управлението на патриарх Максим.", "date": "2018.04.02", "title": "БПЦ започна осмото мироварене"}
{"url": "https://news.bg/world/stroitelstvoto-na-turski-potok-varvi-po-plan.html", "text": "Строителството на \"Турски поток\" върви по план. Това съобщи съветникът на руския президент Юрий Ушаков, цитиран от \"Дейли сабах\"., каза той пред журналисти в Москва.Той припомни, че газовият проект е от две тръби, като първата ще доставя руски газ до Турция, а втората - до Европа.Планирано е двете тръби да заработят до 30 декември 2019 г.Ушаков изтъкна, че Реджеп Ердоган и Владимир Путин \"със сигурност\" ще обсъдят износа на турски домати за Русия, допълвайки, че земеделието и енергетиката са важни теми.Той поясни, че се очаква Русия и Турция да се подпишат под няколко споразумения по време на визитата на Путин в Анкара.Съветникът на Кремъл каза още, че двете страни ще обсъдят и военнотехническото сътрудничество и доставката на зенитно-ракетен комплекс С-400.", "date": "2018.04.02", "title": "Строителството на \"Турски поток\" върви по план"}
{"url": "https://news.bg/world/v-rumaniya-pognaha-bivsh-prezident-i-ekspremier-za-prestapleniya-sreshtu-chovechestvoto.html", "text": "Генералната прокуратура на Румъния е поискала да се повдигнат обвинения срещу бивш президент и експремиер за престъпления срещу човечеството за ролята им в кървавата антикомунистическа революция, съобщава АП.Главният прокурор Аугустин Лазар е поискал от президента Клаус Йоханис да одобри съдебно преследване срещу бившия държавен глава Йон Илиеску, бившия премиер Петре Роман и бившия вицепремиер Джелу Войкан Войкулеску.Според Роман искането е \"нелепо\".Тримата основаха Националния фронт за спасение, след като комунистическият лидер Николае Чаушеску беше свален на 22 декември 1989 г. и екзекутиран три дни по-късно. По време на революцията загинаха 1 104 румънци.", "date": "2018.04.02", "title": "В Румъния погнаха бивш президент и експремиер за престъпления срещу човечеството"}
{"url": "https://news.bg/bulgaria/sotsialniyat-ministar-vizhda-podobrenie-v-dom-hrizantema-v-gabrovo.html", "text": "Социалният министър Бисер Петков вижда подобрение в ситуацията в дома за деца с увреждания \"Хризантема\", за които бяха подадени сигнали за насилие над децата, предаде \"24 часа\".Изпълняват се предписанията на Агенция за закрила на детето, информира министърът след посещението си в центровете за социални услуги в града. Значително подобрена е грижата за децата, увери мин. Петков.Според Бисер Петков няма връзка между смъртния случай на загинало 18-годишно момче от друг център за деца с увреждания в Габрово и качеството на услугите по домовете.Министърът акцентира, че благодарение на всеотдайните грижи на персонала и лекарите, се поддържа състоянието на тежко болно дете от центъра, който с намира на улица \"Хризантема\".Ниското заплащане на персонала в тази сфера също бе засегнато от мин. Петков. Той напомни, че има предложение догодина да бъдат увеличени разходите за издръжка на 24-часовите социални услуги. Предвидено е те да бъдат увеличени с над 25 %.Припомняме, почти целият персонал на габровския дом \"Хризантема\" беше уволнен. Това стана след като в публичното пространство попаднаха записи, на които се вижда насилие над деца с увреждания. По случая е .Зааради случая ", "date": "2018.04.02", "title": "Социалният министър вижда подобрение в дом \"Хризантема\" в Габрово"}
{"url": "https://news.bg/world/erdogan-se-zakani-da-izprati-armiyata-v-irak-bez-saglasieto-na-bagdad.html", "text": "Президентът на Турция Реджеп Ердоган се закани, че армията му ще разшири войната срещу Кюрдската работническа партия до иракската територия без разрешението на властите в Багдад, информират агенции.Държавният глава добави, че Турция ще бъде принудена едностранно да разшири кампанията си до Северен Ирак, ако Багдад не се противопостави на ПКК.Ако не се справите, ние ще дойдем в Синджар и ще се разправим с тях. От никого няма да искаме разрешение, закани се той, цитиран от Анадолската агенция.Президентът подчерта, че кюрдите могат да пресекат международни граници, но няма да се скрият от турските въоръжени сили.\"\", продължи Ердоган.Миналата седмица иракският премиер Хайдер ал Абади предупреди Турция да не нарушава суверенитета на страната.", "date": "2018.04.02", "title": "Ердоган се закани да изпрати армията в Ирак без съгласието на Багдад"}
{"url": "https://news.bg/world/zukarbarg-nyakolko-godini-sa-ni-nuzhni-da-razreshim-problemite.html", "text": "\"Фейсбук\" вероятно ще се нуждае от \"няколко години\", за да разреши проблемите след разкритията за неправомерно използване на лична информация.Това заяви шефът на социалната мрежа Марк Зукърбърг в интервю за новинарския сайт Vox, цитиран от АФП.Зукърбърг защити бизнес модела на компанията.Според основателя на \"Фейсбук\" един от проблемите на мрежата е, че е \"идеалистичен\", тъй като е насочен към положителни аспекти от свързването на хората. Той поясни, че не са отделили достатъчно време за проучване на негативите от използването на инструментите.По думите на Зукърбърг ще са необходими \"няколко години\" за разрешаване на проблемите., поясни той.Социалната платформа е разследвана в Европа и САЩ, след като стана известно, че британската фирма Cambridge Analytica неправомерно се сдобила с лични данни от профилите на 50 милиона души в социалната мрежа преди изборите за президент в САЩ през 2016 г.", "date": "2018.04.02", "title": "Зукърбърг: Няколко години са ни нужни да разрешим проблемите"}
{"url": "https://news.bg/bulgaria/stolichani-protestirat-sreshtu-premestvaneto-na-tsentara-po-narkomanii.html", "text": "Близо 2000 подписа бяха събрани срещу преместването на центъра по наркомании в центъра по виросология в София. Протестното събрание на жителите на столичния квартал \"Банишора\" събра около 150 човека, които за кратко блокираха движението по ул. \"Подполковник Калитин\". Създадената подписка ще бъде внесена в здравното ведомство.Всички те са против преместването на центъра по наркомании в близост до единствената детска площадка в района, в непосредствена близост до централния софийски затвор. На място, за да успокои гражданите, бе и районният кмет инж. Тодор Кръстев.Той коментира, че все още не е ясно изобщо съществува ли такова намерение. Инж. Кръстев увери, че за сега просто се е искала статистика за всички сгради на Министерство на здравеопазването и те са били обследвани, за да се види в какво състояние са. Той посочи, че има уверението на зам. министър, че е създадена работна група, която се занимава с казуса. Пред гражданите районният кмет се ангажира да даде отрицателно становище за преместването на центъра в този квартал. ", "date": "2018.04.02", "title": "Столичани протестират срещу преместването на центъра по наркомании "}
{"url": "https://news.bg/world/vanshno-ministerstvo-preduprezhdava-za-stachkite-vav-frantsiya.html", "text": "Българското външно министерство предупреждава за стачните действия във Франция. От 3 април работниците в сферата железопътния транспорт във Франция започват 3-месечни стачни действия. Предвидено е стачката да продължи до 28 юни. Французи ще стачкуват на всеки 5 дни. Българското посолство в Париж информира, че на някои места стачката на служителите в железопътния транспорт ще започне още на 2 април, вечерта.Стачни действия са обявени за датите през април : 3, 4, 8, 9, 13, 14, 18, 19, 23, 24, 28 и 29; през май : 3, 4, 8, 9, 13, 14, 18, 19, 23, 24, 28 и 29; през юни 2, 3, 7, 8, 12, 13, 17, 18, 22, 23, 27 и 28.Средно само един влак TGV (високоскоростен влак) от осем ще бъде в движение. В провинцията ще се движи средно един влак TER (регионален експресен транспорт) и един влак Transilien (влакове, обслужващи предградията) от пет.Авиокомпания Air France Inter също призовава служителите си да стачкуват на 3 април. Планирани са още два дни за провеждане на стачни действия - 10 и 11 април.Компанията гарантира, че В случай на отменен полет ще уведоми лично клиентите в деня преди отпътуването чрез SMS или електронна поща.Авиокомпанията следва също така да поддържа актуална полетна информация на уебсайта си.Министерството на външните работи съветва българските граждани да се информират предварително за графика на движение на железопътния и въздушния транспорт във Франция на съответните гари и летища, както и на интернет страниците на френската Национална железопътна компания и авиокомпания \"Air France\".", "date": "2018.04.02", "title": "Външно министерство предупреждава за стачките във Франция"}
{"url": "https://news.bg/bulgaria/vklyuchiha-novi-balgarski-obekti-v-spisaka-na-yunesko.html", "text": "Епископската базилика и римското мозаечно наследство на Филипопол бяха включени е индикативната листа за културно наследство на ЮНЕСКО. Министърът на културата Боил Банов изрази подкрепата на културното ведомство за инициативата на община Пловдив.\"Епископската базилика в Пловдив, със запазените в нея мозайки, е уникален паметник, с който България се гордее. Включването ѝ в индикативната листа на ЮНЕСКО е още един щрих към приноса на страната ни и конкретно на Пловдив, един от най-старите градове на континента, в опазването на културното наследство\". Това заяви министърът на културата Боил Банов.Мин. Банов изтъкна, че базиликата е сред най-впечатляващите паметниците по българските земи от Римската епоха. Това е основна причина позицията на министерството да е в подкрепа на инициативата на Община Пловдив и Фондация \"Америка за България\" за включването ѝ в Списъка на световното културно и природно наследство на ЮНЕСКО.Директорът на Центъра за световното наследство, Мехтилд Рослер благодари във писмо за съдействието и подкрепата в изпълнението на Конвенцията за опазване на световното културно и природно наследство.\"За Фондация \"Америка за България\" е привилегия да подкрепи връщането към живот на Епископската базилика и мозаечните шедьоври на Филипопол, защото вярваме, че са важна част, не само от българското, но и от световното културно наследство\", изтъкна президентът на Фондацията Нанси Шилър.Според кметът на Пловдив Иван Тотев новината е важна не само за Пловдив, но и за цяла България.", "date": "2018.04.02", "title": "Включиха нови български обекти в списъка на ЮНЕСКО"}
{"url": "https://news.bg/world/zakopchaha-amerikanski-voenni-v-rumaniya.html", "text": "Седем американски военни са задържани в Румъния, съобщава сайтът Digi24. Причината е побой в нощен клуб.Мелето е станало в Крайова. От румънската полиция разкриха, че американските военни са се забавлявали в местен нощен клуб. За съжаление те употребили много алкохол. Под неговото въздействие, американските военни решили, че могат да се изнесат от заведението без да платят.На входа на клуба те били спрени от охраната. Завързал се спор, който прераснал в побой. Свидетели на мелето извикали полиция. При пристигането на патрулката американските военни са се нахвърли да бият служителите на реда.Все пак пияните чуждестранни рейнджъри били задържани. По бързата процедура петима били осъдени с глоба.Все още не е известно какво наказание са получили от своите началници в базата Девезелу. Американската армия в чужбина наказва за нарушаване на обществения ред. Пиянството и сбиванията с местните не се толерират.Американската база край румънското село Девезелу се използва за натовския ПВО щит срещу Русия.Девезелу е на 240 км югозападно от Букурещ. В покрайнините на селото е изградена натовската база с американските ракети прехващачи в Румъния.", "date": "2018.04.02", "title": "Закопчаха американски военни в Румъния"}
{"url": "https://news.bg/world/spasiha-detsa-ot-goryasht-blok-v-sochi.html", "text": "Най-малко 15 деца бяха спасени от горящ блок в Сочи, съобщават руските медии. Общо 50-тина души са извадени от горящата сграда.В 19,19 ч. време пожарът бе локализиран, а половин час по-късно откритото горене бе ликвидирано.Пламъците бяха обхванали площ от 600 квадратни метра. Пожарът е възникнал на покрива на кооперацията. С пламъците се бореха 133 души и 38 пожарни.Пострадали в пожара няма. В кооперацията е имало 40 апартамента.На мястото дойде и кметът на Сочи Анатолий Пахомов.", "date": "2018.04.02", "title": "Спасиха деца от горящ блок в Сочи"}
{"url": "https://news.bg/world/partiyata-na-merkel-i-svobodnite-demokrati-kupili-danni-na-izbirateli-ot-doyche-post.html", "text": "Основни германски партии купили данни на избиратели от \"Дойче пост\", съобщава \"Политико\".Вестник \"Билд ам зонтаг\" се е сдобил с документи, които разкриват, че Християндемократическият съюз на канцлера Ангела Меркел и Партията на свободните демократи са започнали да се сдобиват с информацията от куриерската компания още през 2005 г. Те са похарчили десетки хиляди евро за тази информация преди парламентарните избори през септември 2017 г.Според изданието данните на избирателите може да са им помогнали да атакуват конкретни части от електората с политически лозунги.Въпреки че споделената информация не обхваща конкретни избиратели и е напълно анонимна, предоставените от \"Дойче пост\" данни включват повече от 100 показателя, включително пола и образованието на домакинствата, техните потребителски навици и друга социално-демографска информация, която може да е позволила на партиите да разберат политическите пристрастия на избирателите.Двете партии признават, че са се сдобили с данни на избиратели, но според тях това е в съответствие със стриктните правила за защита на личните данни в Германия. Компанията също отбелязва, че няма нарушение на законите за личната информация и че адресите на избирателите не са споделени на политическите партии.Разкритието идва на фона на разразилия се около \"Фейсбук\" скандал в Европа и САЩ. Британската фирма Cambridge Analytica неправомерно се сдобила с лични данни от профилите на 50 милиона души в социалната мрежа преди изборите за президент в САЩ през 2016 г.", "date": "2018.04.02", "title": "Партията на Меркел и свободните демократи купили данни на избиратели от \"Дойче пост\""}
{"url": "https://news.bg/world/sisi-pecheli-vota-v-egipet-s-97-pri-41-aktivnost.html", "text": "Президентът на Египет Абдел Фатах ал Сиси е преизбран с 97% от гласовете, съобщи местната избирателна комисия окончателните данни, цитирана от \"Ройтерс\".Преди 4 г. Сиси получи същата подкрепа.Но избирателната активност през миналата седмица е по-ниска от 2014 г. На изборите тази година са гласували 41% в сравнение с 47% преди 4 г.Сиси буквално си гарантира победата още преди изборите, тъй като всички сериозни кандидати се отказаха по-рано тази година.", "date": "2018.04.02", "title": "Сиси печели вота в Египет с 97% при 41% активност"}
{"url": "https://news.bg/world/vzriv-v-erevan-ima-raneni.html", "text": "Най-малко девет души, включително чужденци, бяха ранени при експлозия в центъра на Ереван. Това съобщи ТАСС.Районът е отцепен от полиция, линейки и пожарни.Взривът е станал в заведение за бързо хранене Burger King, намиращо се на Северния булевард в Ереван.Районът е популярен.Това е любимо място за разходки на жители на Ереван и гости на столицата на Армения. Тук има много кафенета и ресторанти.", "date": "2018.04.02", "title": "Взрив в Ереван. Има ранени"}
{"url": "https://news.bg/world/italiya-otkaza-da-priema-bezhantsi-ot-izrael.html", "text": "Италия отказа да приема бежанци от Израел, предаде АП. През последните месеци официален Рим настоява Европейската комисия да поеме по-твърд ангажимент за преселване на пристигналите на Апенините бежанци.Междувременно Израел обяви, че е постигнал споразумение с ООН за отмяна на планове за депортиране на африкански бежанци. Вместо това те ще бъдат разселени в много западни държави.От пресслужбата на израелския премиер съобщиха, че са постигнали \"безпрецедентно разбирателство\" с бежанската агенция на ООН. Израел ще изпрати повече от 16 000 мигранти в различни западноевропейски държави.Преди споразумението Тел Авив планираше принудително експулсиране на мигрантите в Африка.Израел смята, че мнозинството от близо 40 000 мигранти търсят работа и поясни, че няма правно задължение да ги задържи. Критици определиха плана за депортация като неетичен и опетняващ имиджа на Израел като убежище на еврейски мигранти.Еврейската държава поясни, че новото споразумение ще бъде изпълнено през следващите 5 г.По-късно израелският премиер Бенямин Нетаняху съобщи, че Канада, Италия и Германия са сред западните държави, които са се съгласили да приемат африкански имигранти.Германското министерство на вътрешните работи увери, че не е запознато със сделката на ООН с Израел.Близо 42 000 африканки мигранти, основно от Судан и Еритрея, живеят в Израел, от които половината - жени и деца - не са засегнати от този план.", "date": "2018.04.02", "title": "Италия отказа да приема бежанци от Израел"}
{"url": "https://news.bg/world/na-krit-hvanaha-siriets-s-falshiv-balgarski-pasport.html", "text": "На летището в Крит хванаха сириец, който се е опитал да излети с фалшив български паспорт, съобщават местни медии.Те уточняват, че става дума за трима души, които са се опитали да се качат за полета до Германия.Задържаният с фалшивия български паспорт е идентифициран като 35 - годишен сириец. Другите двама са афганистанец и сириец на 25 години. Те също са се опитали да излетят за Германия с фалшиви документи.Тримата души са арестувани, а документите им са конфискувани.Предстои да бъдат изправени пред съдия. От февруари властите на в. Крит са арестували 43 души с фалшиви документи.", "date": "2018.04.02", "title": "На Крит хванаха сириец с фалшив български паспорт"}
{"url": "https://news.bg/crime/spetsprokuraturata-pogna-bivshiya-zam-kmet-na-pleven-aleksey-zelov-za-podkupite.html", "text": "Специализираната прокуратура внесе в Специализирания наказателен съд обвинителен акт срещу заместник-кмета на община Плевен Алексей Зелов.Обвинението е за искани и получавани подкупи в размер на общо 40 530 лева.Зелов е обвинен, че в периода от месец ноември 2011 г. до месец април 2014 г. е искал и получавал пари, които не му се полагат. Зелов получавал парите от управител на фирма. С дружеството общината имала договор за поддръжка и ремонт на общественото осветление на Плевен, подписан през януари 2011 г. Според прокуратурата деянието е извършвано в условията на продължавано престъпление. Зелов също така е изпълнил престъплението в качеството си на длъжностно лице, заемащо отговорно служебно положение - заместник-кметът на община Плевен.Исканите пари били определяни като процент (10% или 15% ) от сумите, посочените във фактурите на фирмата изпълнител за извършените дейности, които тя представяла в общината. Зелов разпореждал пускането на платежни нареждания за превеждане на въпросните суми на дружеството само ако получел на ръка искания процент от съответната сума.В общо 16 случая обвиненият заместник-кмет получавал средно по 4 - 6 хиляди лева, за да разпореди всяко плащане към фирмата.Предстои Специализираният наказателен съд да насрочи дата за разпоредително заседание по наказателното дело.Припомняме, Зам.-кметът беше арестуван в кабинета си, непосредствено след като получил от управителя на фирмата поредния плик с 4 000 лева подкуп - 40 белязани банкноти с номинал 100 лева.Веднага след ареста на Зелов от . Тогава общинският съветник от ГЕРБ Даниела Гонкова Зелов не е член на ГЕРБ, а е поканен за зам.-кмет от тогавашния кмет на Плевен проф. Димитър Стойков, издигнат от ГЕРБ.На 23 април 2014 година  за изнудването, описано по-горе.На 25 април 2014 година състав на Плевенския окръжен съд постанови мярка за неотклонение. Мярката  и от Апелативния съд във Велико Търново. беше внесено в Окръжния съд в Плевен на 7 август 2014 година.  тръгна на 3 декември същата година. Тогава той категорично не се призна за виновен, въпреки доказателствата и твърденията на 10 свидетели.На 17 февруари 2015 година  на общината Алексей Зелов по повдигнатото му обвинение, че е взел подкуп. Съдът го оправда по съдържанието на цялото обвинение, което му бе повдигнато от Софийската градска прокуратура, след разследване на ДАНС. Мотивите на съда - в обвинението не било доказано, че Зелов е взел 4 000 лева подкуп от фирма, която е поддържала общественото осветление в Плевен. Решението на съда дойде въпреки хващането на Зелов с белязани банкноти.Тогава наблюдаващият прокурор по делото заяви, че ще протестира решението на съда пред Апелативния съд във Велико Търново и ще настоява за пет години затвор, ефективна присъда. На 28 септември 2015 година Зелов беше признат за виновен от Апелативния съд във Велико Търново. . Зелов отново беше задържан.Върховният касационен съд обаче отмени наказанието и върна делото в Апелативния съд във Велико Търново. То бе разгледано повторно от нов състав, който сметна, че оправдателната присъда е постановена при допуснато още в досъдебното производство съществено нарушение, довело до ограничаване правата на обвиняемия.Така делото беше .", "date": "2018.04.02", "title": "Спецпрокуратурата погна бившия зам.-кмет на Плевен Алексей Зелов за подкупите"}
{"url": "https://news.bg/world/vmro-dpmne-prekratyava-parlamentarniya-boykot.html", "text": "Македонската опозиционна партия ВМРО-ДПМНЕ прекратява парламентарния бойкот.Това съобщи лидерът на партията Християн Мицковски, цитиран от Top Channel.Партията бойкотираше заседанията на законодателния орган от събитията на 27 април 2017 г., когато петима депутати бяха задържани заради възникналото насилие.Мицковски каза пред журналисти, че партията му ще намери нови начини да се противопостави на \"престъпното и неспособно правителство с политики срещу държавата Македония\".Той добави, че първият ход на ВМРО-ДПМНЕ ще бъде вот на недоверие към правителството, което е изгубило доверие и не работи за интересите на гражданите.ВМРО има 51 депутатски места в 120-местния парламент. Необходими са 61 депутати, за да падне правителството.", "date": "2018.04.02", "title": "ВМРО-ДПМНЕ прекратява парламентарния бойкот"}
{"url": "https://news.bg/int-politics/15-000-ukraintsi-vlizat-na-dvumesechna-kazarma.html", "text": "В Украйна започна пролетното влизане в казарма. Това е в изпълнение на определения за 2018 г. срок за редовните повиквателни към украинците за срочна военна служба: април-май и октомври-ноември. Информацията е на УНИАН, които се позовават на началника на Управлението на комуникацията и пресата на военното министерство на Украйна Алексей Чернобай.\"На 2 април започна свикването на срочна военна служба, която продължава до 31 май\", заяви той. По думите на Чернобай, през април-май призивът на срочната военна служба обхваща над 15 хил. граждани на Украйна на възраст 20-27 години.Във Въоръжените сили на Украйна ще бъдат включени 8 990 души, в Държавната служба по транспорта - 1000, в Националната гвардия - 4 хил. души. В Държавната погранична служба - 1 200 души. По думите му, това ще струва 61,6 млн. гривни (около 3.7 млн. лева).Припомняме, на 15 февруари украинският президент Петро Порошенко подписа указа за преминаване в запас на военнослужещите на срочна служба и срока за обжалване на повиквателните и обжалване на свикването на украински граждани на срочна военна служба за 2018 г.Наборната военна служба бе отменена в Украйна през 2013 г., припомня РИА Новости. Тогава Киев бе обявил курс за създаване на професионална армия. След началото на военната операция в Донбас в началото на април 2014 г. викането в казарма бе възстановено. През 2014 г. нямаше повиквателни за армията, но имаше три вълни на мобилизация и още толкова през 2015 г.Украинските власти през април 2014 г. започнаха военна операция срещу самопровъзгласилите се Луганска и Донецка народна република, които се обявиха за независими след държавния преврат в Украйна през февруари 2014 г. По последните данни на ООН, жертви на конфликта са над 10 хил. души.", "date": "2018.04.02", "title": "15 000 украинци влизат на двумесечна казарма"}
{"url": "https://news.bg/world/london-ni-kara-da-gonim-ruski-diplomati-razkri-belgrad.html", "text": "Великобритания поиска от нас да експулсираме руснаци по време на напрежението с Косово. Това съобщи сръбският външен министър Ивица Дачич, цитиран от B92.Сърбия няма да гони руски дипломати, ние искаме добри отношения с Русия, каза Дачич пред TV Pink.Той потвърди в интервю за телевизията, че е истина, че Великобритания е поискала от Сърбия да \"заеме позиция за Русия и да експулсира руски дипломат\".Според министъра това поведение показва, че \"интересите са всичко\" и че Белград трябва да гони личните си интереси.", "date": "2018.04.02", "title": "Лондон ни кара да гоним руски дипломати, разкри Белград"}
{"url": "https://news.bg/disasters/ogranichavaneto-do-2-gradusa-na-globalnoto-zatoplyane-nyama-da-ni-spasi.html", "text": "Ограничаването на глобалното затопляне до два градуса по Целзий няма да предотврати разрушителните и смъртоносни въздействия на климата, каквато беше някога надеждата. Това са заключили десетки експерти в множество научни изследвания, публикувани днес, съобщава \"Франс прес\".Свят, който се затопля с до 2 градуса по Целзий - отдавна разглеждано като температурен таван за безопасна откъм климат планета - може да види масово разселване на хора заради покачването на нивото на моретата, спад на доходите на глава от населението, недостиг на храна и прясна вода в отделни региони и изчезването на животински и растителни видове с ускорени темпове.Бедните и развиващите се страни от Азия, Африка и Латинска Америка ще бъдат засегнати най-тежко, се предупреждава в изследванията на Британското кралско дружество.\"Засичаме големи промени във въздействията на климата за свят с повишение на средната температура с 2 градуса, като трябва да предприемем стъпки, за да избегнем това\", изтъква водещият редактор Дан Мичъл, който е асистент професор в Бристолския университет.Парижкото споразумение за климата, подписано през 2015 г. от 197 страни по света (практически всички), обещава да спре затоплянето с \"далеч под\" 2 градуса по Целзий в сравнение с равнищата от средата на XIX век, като нарастването на средната световна температура да бъде удържано на 1,5 градуса.Генералният секретар на ООН Антониу Гутериш в четвъртък предупреди, че климатичните промени са \"най-системната заплаха за човечеството\".Със само един градус затопляне досега, Земята изпита кресчендо на засушавания, горещи вълни и бури, увеличаващи се от покачващите се нива на моретата.Доброволните обещания на страните, дадени съгласно Парижкото споразумение за ограничаване на емисиите на въглероден диоксид (CO2), ако бъдат изпълнени, ще доведат в най-добрия случай до планета с 3 градуса по-висока температура.Парижкото споразумение също така изисква - до края на столетието - човечеството да спре да изхвърля повече парникови газове в атмосферата, отколкото океаните и горите могат да поглъщат, праг, известен като \"нетни нулеви емисии\".\"Колко бързо ще стигнем до свят с 2 градуса повишение на температурата\" е от критична важност, предупреждава Мичъл и допълва: \"Ако това отнеме само няколко десетилетия, ще имаме проблеми, защото няма да имаме време да се адаптираме към променения климат.\"Изследователи, начело с Фелик Претис, който е икономист от Оксфордския университет, прогнозират, че два градуса глобално затопляне ще доведе до спад на брутния вътрешен продукт на глава от населението средно с 13 процента до 2100 г., след като се вземат предвид скъпоструващите въздействия от климатичните промени.2 градуса повишаване на световната температура също така \"ще окаже значително негативно въздействие върху темповете на икономическия растеж\", предупреждава Претис. При сценарий 1,5 градуса повишение, добави той, прогнозите за икономическия растеж \"са почти неразличими от настоящите условия\".При сценарий 2 градуса повишение, покачването на океаните ще бъде с около половин метър през 21 век, но доста над 1 метър до 2300 г., е установило друго проучване.\"Когато планетата се затопля, на океаните им отнема стотици, ако не и хиляди, години, за да отговарят напълно\", посочва водещият автор Робър Никълс, който е професор по крайбрежно инженерство в Университета в Саутхемптън.Това е лоша новина за около 500 млн. души, живеещи в \"много уязвими\" ниско разположени делти, предимно в Азия, заедно с около 400 млн. души в крайбрежни градове, много от които вече потъват заради презастрояване или срутване на корнизите с преливници.Дори в свят с 2 градуса повишение на температурите, броят на хората, засегнати годишно от наводнения, може да достигне 200 млн. души до 2300 г., изчислява изследването.Два градуса затопляне ще спести на човечеството голяма мизерия в сравнение с настоящата траектория, но все пак ще доведе до увеличаване на сушата, наводненията, горещите вълни и нарушаване на моделите на поведение на времето.", "date": "2018.04.02", "title": "Ограничаването до 2 градуса на глобалното затопляне няма да ни спаси"}
{"url": "https://news.bg/energy/amerikanskite-maritsi-pechelyat-poveche-ot-narkobiznesa-skochiha-rabotodateli.html", "text": "Американските Марици непазарно изземват доходите ни. За това алармира Васил Велев от АИКБ, който заедно с други ръководители на работодателски организации, сезира омбудсмана Мая Манолова.\"От джоба на потребителите американските централи вземат 486.4 милиона лева за едногодишен регулаторен период. НЕК купува скъпо и прескъпо от тези централи\", посочи Велев и допълни: \"Освен това по договорите с тях им плащаме дори когато не произвеждат. Плаща им се за разполагаемост\".Изчислено е, че от едно семейство тези централи изземват непазарно за година 161 лева. \"Това е грабеж\", категоричен е председателят на АИКБ.Оказва се, че даваме и . Всичко това буди недоволството на бизнеса. \"Европейското право е в конфликт с тези централи\", убеден е Велев. По думите му вече е крайно време да се предоговорят дългосрочните договори с американските Марици.И тъй като нееднократно бизнесът се е обръщал към институциите без резултат, сега се сезира и омбудсманът. Бизнесът е изчислил, че американските централи генерират такава печалба, каквато няма и в наркобизнеса.Иначе работодателите смятат, че трябва да се развалят договорите с американските Марици.На брифинга омбудсманът Мая Манолова обясни, че бизнесът чука на отворена врата в нейно лице. \"Ангажирана съм с темата за цената на електрическата енергия\", увери общественият защитник. Според нея в голяма степен високите цени се дължат и на преференциите на някои дружества в сектора. \"На мнение съм, че трябва да има и изменения в законодателството\", посочи омбудсманът.Манолова е недоволна, че няма яснота какви действия са предприели родните институции, за да се сложи край на това привилегировано положение. \"Институциите дължат пълна прозрачност по тази изключително важна тема на българското общество\", изтъкна общественият защитник.Скоро Манолова ще разговаря с американските Марици. Тя ще пита и институциите за възможните сценарии за предоговаряне на договорите или прекратяването им с тези централи. Манолова обаче иска решение, при което сметката да не се плати от българските граждани.Иначе стана ясно, че бизнесът отново вдига готовността си за протест като обявява код оранжев. Протестът ще е пред ТЕЦ \"Варна\" и ще е под мотото \"Искаме и ние като американските централи\".\"Не е луд този, който яде зелника, а този, който му го дава\", констатира Мая Манолова.", "date": "2018.04.02", "title": "Американските Марици печелят повече от наркобизнеса, скочиха работодатели"}
{"url": "https://news.bg/society/religioznostta-u-nas-e-poveche-sotsialen-etiket-otkolkoto-vyara.html", "text": "Религиозността в България е по-свързана със социалното оприличаване и по-малко с вярата. Това сочат данни от последното изследване на \"Галъп интернешълъл\".83% от пълнолетните българи определят себе си като източноправославни, а мюсюлманите са 9%. Близо 4,6 млн. пълнолетни българи от 5.5 млн. пълнолетно население в страната се определят като източноправославни, а 500 хиляди се определят като мюсюлмани. Само 3.2 млн. от българите обаче твърдят, че вярват в Бог.Оказва се, че принадлежността към дадено вероизповедание е преди всичко обществено-политически етикет, изтъкват от \"Галъп интернешънъл\", а истинската религиозност и вярата в божество не са толкова популярни в България.Още преди година и половина изследване на \"Галъп интернешънъл\" в партньорство с УИН  сочи, че в България 51% се определят като религиозни хора, 36% - като нерелигиозни, 3% са атеисти, а останалите не могат да отговорят.Вярата не върви задължително с доверие в институцията. Доверие в Църквата имат по-малко от половината източноправославни християни у нас - едва 2.2 млн. вярват на Църквата. Данните сочат, че доверието в Църквата у нас е укрепнало в последните години.", "date": "2018.04.02", "title": "Религиозността у нас е повече социален етикет, отколкото вяра"}
{"url": "https://news.bg/world/tramp-kato-prase-na-koritsa-na-amerikansko-spisanie.html", "text": "Седмичното списание \"Ню Йорк\" излезе на корицата си с президента на САЩ Доналд Тръмп като прасе, пише \"Аарец\".Противоречивият колаж илюстрира разрастващите се корупционни скандали около администрацията на държавния глава на САЩ.Голяма част от корупционните истории са свързани с Джаред Къшнър, съпруг на дъщерята на президента Иванка Тръмп.\"\", пише в статията.", "date": "2018.04.02", "title": "Тръмп като прасе на корица на американско списание"}
{"url": "https://news.bg/crime/s-garantsiya-za-50-000-leva-e-glavniyat-schetovoditel-na-obshtina-septemvri.html", "text": "Повдигнати са обвинения на двама ръководни служители в община Септември, съобщиха от Специализираната наказателна прокуратура.Зам.-кмет и главен счетоводител на общината са подведени под наказателна отговорност на 29 март 2018 г. С прокурорско постановление на заместник-кмета на община Септември е наложена мярка за неотклонение \"Парична гаранция\" в размер на 20 000 лева. На главния счетоводител е наложена гаранция в размер на 50 000 лева.Заместник-кметът е привлечен към наказателна отговорност за умишлена безстопанственост, от която са настъпили вреди за общината за 78 511,05 лева, както и за престъпление по служба. Обвинение за безстопанственост с причинена вреда от общо 2 779 509,02 лева е повдигнато и на главния счетоводител на общината. Той е подведен под наказателна отговорност и за сключване на неизгодна сделка в съучастие с кмета на община Септември Марин Рачев.Според обвинението, през март 2016 г. - март 2017 г., зам.-кметът на общината не е положил достатъчно грижи в осем случая на възложена работа на строителни фирми по обществени поръчки за ремонт на улици, детски площадки и библиотека в различни селища в общината.В повечето случаи заместник-кметът е бил упълномощен като възложител от кмета на община Септември, като договарял 100% авансово плащане, без да изисква от изпълнителите парична гаранция за изпълнението на договорите.Според доказателствата, от 21 март 2017 г. до 29 септември 2017 г., с цел да набави имотна облага за пазарджишко търговско дружество, обвиненият заместник-кмет превел авансово 100% от договорената сума от 35 880 лева за доставка на 40 улични стълба за необосновано дълъг срок - до 31 декември 2017 г.Главният счетоводител, в съучастие с кмета Марин Рачев, не положил достатъчно грижи за управление на повереното му имущество като сключил четири неизгодни договора за сметопочистване и ремонтни дейности, по които били платени неизвършени дейности и услуги или такива на завишени цени спрямо пазарните им стойности.Мерките за неотклонение на обвинените могат да се обжалват пред Специализирания наказателен съд.Припомняме, на 1 февруари 2018 г. в община Септември имаше акция с участието на ДАНС и Спецпрокуратурата. Малко по-късно говорителят на главна прокуратура Румяна Арнаудова заяви, че  за 24 часа. Тогава на нощното му шкафче бяха открити документи от отминали избори.Първоначалните обвинения бяха две. Едното е за умишлена безстопанственост, следствие на което са настъпили вреди за Община Септември за над 100 000 лева.Второто е за покупката на имот от Община Септември на цени многократно по-високи от пазарните. Покупката е от фирма, която преди време е била негова собственост, с което отново са нанесени щети на общината за над 100 000 лева.По-късно стана ясно, че намерените документи от ДАНС в кмета на Септември Марин Рачев не били класифицирани. Това стана ясно от коментара на главния прокурор Сотир Цацаров след съвместното заседание на вътрешната комисия в НС и комисията за контрол върху службите, където бе привикан заедно с шефа на ДАНС Димитър Георгиев и вътрешния министър Валентин Радев.Това били публични документи за нарушения на отминалите местни избори.На 13 февруари съдът върна на работа кметът на Септември.", "date": "2018.04.02", "title": "С гаранция за 50 000 лева е главният счетоводител на община Септември"}
{"url": "https://news.bg/comments/patuvaneto-s-bdzh-igra-na-ruska-ruletka.html", "text": "Инцидент в пътническия влак от София до Бургас на 30 март се размина на косъм от жертви. Случаят можеше бързо да попадне в графа \"трагедии\", ако пожарът в третия вагон от състава на композицията беше станал не в 20:00 ч., а няколко часа по-късно - по тъмно. За щастие и пътниците не били много, което улеснило в някаква степен евакуацията и не се е стигнало до масова паника и безредици. Пламъците на гара Коньово били забелязани от служители на държавната железница, а хората били евакуирани сравнително бързо. След няколко часа чакане на гарата, те били откарани до домовете им с автобус.Не съм фаталист, не съм и нумеролог. Не вярвам в числата и съвпаденията, нито пък в съдбата.Но точно преди 10 години - на 28 срещу 29 февруари 2008 г. 9 души изгоряха във влака София-Кардам. И тогава случаят неизменно попадна в графата \"трагедии\". А въпросната черна статистика в България се попълва най-често по празници, а още по-често заради немарливост и безхаберие.Колкото и цинично да звучи онези 9 души, които изгоряха преди 10 години на път към дома, можеше да не са изгорели съвсем напразно, стига да си бяхме взели поука от грешките, които отнеха живота им. А те като че ли продължават да се трупат една след друга и никой не търси решение. Търсят се само оправдания - за несвършената работа, за неупражнения контрол, за занемарените и остарели влакове, за които все липсват средства. Мога да направя още няколко аналогии с двата изгорели влака - този от преди няколко дни и онзи влак-факла, в който загинаха хора на гарата в Червен бряг. И в двата случая димът бил усетен от пътници, а някои дори се опитвали да гасят сами първите пламъци. И в двата случая се появи и версията, че пожарът може да е тръгнал заради цигара. През 2008 г. във влаковете пушенето все още беше разрешено, а днес, макар и забранено, всеки заклет пушач може \"да дръпне една\" набързо в тоалетните. Разбира се, не без благословията на кондукторите и шафнерите, които често си затварят очите за подобни дребни прегрешения.Всъщност забраната за пушене във влаковете дойде точно преди 10 години след трагедията с изгорелите пътници. Първоначалните огледи и в двата случая показаха неизправност на електрическото табло и отоплителната система. И двата случая доказаха на практика, че няма абсолютно никакви адекватни системи за сигурност при аварии. И в двата случая наяве лъсна лошата поддръжка, остарелите конструкции и електрически системи. Изобщо няма да се изненадам, ако кабелите в мотрисите, по стар български обичай, се \"ремонтират\" с тиксо вместо да се подновят изцяло.БДЖ извадиха късмет този път - инцидентът се размина без жертви. А компенсацията, която предложиха на всички клиенти от злополучния влак, е повече от смехотворна - безплатен билет за пътуване с влак по маршрут по избор. Предложението дори звучи зловещо - имахте късмет и не пострадахте първия път, затова опитайте пак. Почти като руска рулетка, при която може да оцелееш, а може и да не успееш. Въпрос на късмет.От БДЖ \"успокоиха\" хората, че ако влакът не е технически изправен, той няма бъде допуснат да превозва пътници. Разследването на влака-факла от София до Кардам установи серия от нарушения и неспазени изисквания и мерки за сигурност. Редица експертизи извадиха наяве продължителни и системни нарушения, за които отговорните лица са си затваряли очите. Окончателно вещите лица посочиха като причина за пожара късо съединение при едно от осветителните тела в купе. Наказаните бяха трима и получиха условни присъди - бившия шеф на \"Спални вагони\" в БДЖ Георги Иванов, шафнера Георги Георгиев и началника на влака Иванка Костадинова.Този път разследването на причините за пожара във влака София-Бургас ще се движи близо до повърхността. Защото изгорели няма.Рядко ми се случва да се кача на влак, но все пак понякога е неизбежно. За закъсненията дори няма нужда да споменавам. Всеки, пътувал през последните години, е забелязал не само мизерията и мръсотията в купетата. През зимата често се случва да вали сняг през прозорците, които не се затварят, а преспи да се трупат в коридорите. А може и парното да е увеличено максимално - не за друго, а защото в БДЖ все още не могат да постигнат регулиране на температурата и вариантите са крайни - или има парно, или пък няма. През лятото температурата най-често надвишава значително комфортната за пътуване. Това са все неща, видими и просто око. За тази цена на билетите не очаквам 5-звездно изживяване, но поне може да бъде безопасно.Не е нужно да си експерт, за да разбереш, че нещо не е както трябва.Преди 10 години след трагедията с влака София-Кардам се появи и една друга първоначална версия - че пожарът е терористичен акт. Не! Терористът е тази държава, която рискува живота на хората си по най-нелеп начин. Наближават празнични дни и по традиция българите пътуват повече и внимават по-малко. А играта на руска рулетка продължава.", "date": "2018.04.02", "title": "Пътуването с БДЖ - игра на руска рулетка"}
{"url": "https://news.bg/world/izrael-i-oon-se-razbraha-da-deportirat-afrikantsi-v-evropa.html", "text": "Израел обяви, че е постигнал споразумение с ООН за отмяна на планове за депортиране на африкански бежанци. Вместо това те ще бъдат разселени в много западни държави, информира АП.От пресслужбата на израелския премиер съобщиха, че са постигнали \"безпрецедентно разбирателство\" с бежанската агенция на ООН. Израел ще изпрати повече от 16 000 мигранти в различни западноевропейски държави.Преди споразумението Тел Авив планираше принудително експулсиране на мигрантите в Африка.Израел смята, че мнозинството от близо 40 000 мигранти търсят работа и поясни, че няма правно задължение да ги задържи. Критици определиха плана за депортация като неетичен и опетняващ имиджа на Израел като убежище на еврейски мигранти.Еврейската държава поясни, че новото споразумение ще бъде изпълнено през следващите 5 г.По-късно израелският премиер Бенямин Нетаняху съобщи, че Канада, Италия и Германия са сред западните държави, които са се съгласили да приемат африкански имигранти.", "date": "2018.04.02", "title": "Израел и ООН се разбраха да депортират африканци в Европа"}
{"url": "https://news.bg/crime/spipaha-samozvani-minyori-s-chuvali-pernishko-cherno-zlato.html", "text": "Полицията в Перник е задържала трима за незаконен добив на въглища.Униформените действали по сигнал, подаден на 31 март, събота. Според сигнала самоуките миньори добивали нелегално въглища в мините под пернишкия квартал \"Рудничар\".Полицаите пристигнали на мястото и установили три лица, които добивали въглища нелегално. Задържаните са двама мъже - 30-годишен мъж с инициали П. С. и 34-годишен мъж с инициали Ц. А., както и една жена с инициали А. Л., на 47 години.На място органите на реда намерили и няколко чувала, пълни с черното злато. Въглищата са иззети.Трите лица са задържани за срок до 24 часа. По случая е образувано досъдебно производство.Припомняме, незаконният въгледобив в квартал \"Рудничар\" в Перник е болна тема за местните жители. Нелегалният минен добив излага хората на ежедневен риск за живота им - вследствие на нелегалните подземни изкопи дворовете и къщите на хората буквално потъват в земята. Този проблем съществува и в други райони в областния град - парка \"Урса\", \"Стара Тева\", \"Бела вода\" и други.На 25 май миналата година Радослав Милев, който живее в квартал \"Рудничар\", алармира news.bg за . Според него заради потъването на къщите, вратите на гаражите на хората в квартал \"Рудничар\" вече не могат да се отварят, а по постройките се появяват . Почвата продължавала да сляга, а в дворовете на хората се образуват .Припомняме, на 25 юни граждани на Перник протестираха срещу . Протестът пред сградата на Народното събрание бе символичен, като се събраха седем души. Въпреки скромния протест обаче, хората бяха приети в Министерството на енергетиката, където бяха очертани промените в Наказателния кодекс (НК) за инкриминиране на незаконния добив на полезни изкопаеми.", "date": "2018.04.02", "title": "Спипаха самозвани миньори с чували пернишко \"черно злато\""}
{"url": "https://news.bg/int-politics/tsipras-se-ozabi-na-erdogan-gartsiya-ima-premier-a-ne-sultan.html", "text": "От канцеларията на гръцкия премиер Алексис Ципрас излязоха с унищожителен отговор на обвързването от страна на турския президент Реджеп Тайип Ердоган на казуса с осемте турски военнослужещи, търсещи убежище в Гърция, с този на двамата гръцки офицери, задържани в най-големия затвор в Одрин заради прекосяване на границата и навлизане в Турция, съобщават гръцките медии.\"Турският президент, ако имаше какво да каже за казуса с осемте турски военнослужещи, можеше да го каже директно на гръцкия премиер или публично по време на неотдавнашното му посещение в Атина\", се отбелязва в изявлението на канцеларията на гръцкия премиер.\"Днес той избира неразбираемо да продължи по хлъзгав път, свързвайки два напълно различни казуса\", допълниха гръцките власти.\"За да му е съвсем ясно, Гърция действа съгласно върховенството на закона и има министър-председател, който зачита и е наясно с процедурите на гръцката съдебна система, а не султан, който може да обещае определени решения на съда. Ако той (Ердоган) желае да бъде лидер на добре управлявана държава, той трябва да обясни защо Турция продължава да държи в затвора двама гръцки военни офицери, които не са сторили нищо повече от прекосяване на границата, навлизайки няколко метра на турска територия, докато са разследвали потоци от нелегални мигранти\", продължава изявлението на гърците.\"Същевременно той знае добре, че при подобни инциденти в миналото и двете страни се справиха със ситуацията в рамките на комуникацията и добрата воля между съседни страни, които всъщност са членове на един и същ военен алианс\", завършва позицията на гърците.", "date": "2018.04.02", "title": "Ципрас се озъби на Ердоган: Гърция има премиер, а не султан"}
{"url": "https://news.bg/world/trimesechna-stachka-na-zhelezopatniya-transport-vav-frantsiya.html", "text": "Франция ще бъде обхваната от тримесечна стачка на железопътния транспорт, пише \"Гардиън\".Служителите на държавната железопътна компания SNCF ще спрат работа в 19,00 часа местно време днес, с което ще поставят начало на серия от стачки, които ще се провеждат по два пъти на всеки пет дни. Синдикатите предупредиха, че стачките ще засегнат 4,5 милиона французи, които използват железопътните услуги.Основните протести започват утре. Те са наричани от пресата \"Черният вторник\", като най-вероятно само един от осемте високоскоростни влака TGV ще обслужва пътниците, както и един регионален влак на всеки пет.Стачката е във връзка с голяма реформа на задлъжнялата компания.Три от четирите влака \"Евростар\" до Лондон и Брюксел ще се движат по разписание. Влаковете \"Талис\" до Белгия и Холандия ще се движат почти без никаква промяна, но няма да има услуги до Испания, Италия и Швейцария.Служители на фирми за събиране на отпадъци, някои работници в енергийния сектор и служители на самолетната компания Air France също ще излязат на протест във вторник - най-голямата вълна в индустрията от май 2017 г., когато Еманюел Макрон пое управлението на страната.Стачката на железничарите ще продължи до 28 юни. Тя се разглежда и като най-голямото предизвикателство за Макрон, който се опитва да реформира бизнеса и икономиката.Според синдикатите държавният глава възнамерява да \"унищожи обществения железопътен транспорт чрез чист идеологически догматизъм\". Тя смятат, че промените няма да помогнат за разрешаване на проблема с дълга.Air France ще обслужва 75% от полетите във вторник, тъй като персоналът иска 6% увеличение на заплатите. Това ще е четвъртата стачка за месец. Протестът не е свързан с реформите на Макрон.", "date": "2018.04.02", "title": "Тримесечна стачка на железопътния транспорт във Франция"}
{"url": "https://news.bg/politics/parite-ot-turisticheski-danak-v-bansko-s-chetvart-poveche-ot-tezi-prez-2016-g.html", "text": "Отчетът за туристическата програма на местната администрация в Банско сочи, че сумата, събрана от туристически данък през 2017 г. са с близо четвърт повече от тази, събрана през 2016 г., съобщи БНТ. През 2017 г. от този вид данък са събрани 900 000 лева, което е с 24% повече от парите, събрани през 2016 г. Това стана ясно на заседание на Консултативният съвет по туризъм към Община Банско.\"Продължаващата тенденция за ръст в събираемостта на туристическия данък в Банско е резултат от няколко фактора - строга данъчно-финансова дисциплина, активни мерки за изсветляване на туристическия бранш, както и по-висока посещаемост на курорта\", изтъкна кметът на общината Георги Икономов. Той допълни, че справките в края на този сезон също показват ръст на посещенията. Близо 14 % е регистрираното повишение. По думите на Икономов стана ясно, че повишението е най-осезаемо от страна на хора от България, Русия, Израел и Македония.На заседанието на Консултативният съвет по туризъм към общината бяха определени и приоритетите в сектора през 2018 г. Основни цели, които залягат в Програмата за развитие на туризма на курорта са организиране на приемна с общински експерти и представители на бизнеса. Освен това се планува и сертифициране на Посетителския информационен център като Туристически информационен център. Стана ясно, че ще се реализира и включването в инициативна група за създаване на регионален клъстер \"Туризъм\".", "date": "2018.04.02", "title": "Парите от туристически данък в Банско с четвърт повече от тези през 2016 г."}
{"url": "https://news.bg/int-politics/sarbiya-predlozhi-sreshta-tramp-putin-v-belgrad.html", "text": "Белград предложи на Вашингтон и на Москва да проведат планираната среща на лидерите на САЩ и Русия в Сърбия, съобщи ТАСС, позовавайки се на сръбската телевизия Pink TV, пред която първият вицепремиер и външен министър на Сърбия Ивица Дачич обясни, че е предложил и на двете страни подобна среща.\"Що се отнася до възможната среща на президента на САЩ Доналд Тръмп и на президента на Русия Владимир Путин в Сърбия, то това зависи от дипломатическия момент. Предложих и на едната, и на другата страна, ако е възможно и най-доброто място за това би била Сърбия. Предадохме тази идея на двете страни - те решават ще бъде ли, ще се стигне ли до тази среща въобще. Много страни използват позицията на Сърбия и нейната територия за провеждане на диалог\", заяви Дачич.Външният министър също отбеляза, че неотдавна в Сърбия са организирани конфиденциални мирни преговори \"за решаване проблема на една страна с удивителна световна мощ\". Дачич отказа да отговори за коя страна става дума, отбелязвайки, че заинтересованата страна, ако сметне за необходимо, сама може да обяви това.Президентите на Русия и на САЩ проведоха телефонен разговор на 20 март. След това Тръмп заяви на журналистите, че той ще позвъни на Путин, за да го поздрави за изборната победа. По думите на шефа на администрацията на САЩ, той предвижда \"в не толкова далечно бъдеще\" среща с руския лидер за обсъждане на \"надпреварата във въоръжаването, ситуацията в Украйна, в Сирия и Северна Корея\".По-рано прессекретарят на руския президент Дмитрий Песков отбеляза, че след телефонния разговор на лидерите на Русия и на САЩ \"президентите се договориха да поръчат на външния министър и на държавния секретар да установят контакт за обсъждане на време и място на подобна среща\".Външнополитическият курс на Сърбия предвижда присъединяване към ЕС при съхранение на приятелските отношения с Русия и Китай, а така също и развитие на връзките със САЩ.Белград възнамерява да съхрани военния си неутралитет, отказвайки се от влизане в НАТО и другите военни блокове. Тази позиция изглежда възражението в Брюксел, единствено предоставяйки на Белград възможност да бъдат \"дипломатически мост\" между Запад и Русия. Така, в Белград на 7 октомври и на 13 октомври имаше среща с представител на Държавния департамент на Украйна Курт Волкер и помощника на президента на Русия Владислав Сурков.", "date": "2018.04.02", "title": "Сърбия предложи среща Тръмп-Путин в Белград"}
{"url": "https://news.bg/politics/deputatat-ot-gerb-boris-karchev-dokazva-nevinnost.html", "text": "Към датите, когато депутатът от ГЕРБ Борис Кърчев е излязъл като съдружник от двете дружества \"КТВ\" и \"Би Би Си Кейбъл\", фирмите не са имали никакви задължения към държавата и бюджета. Това заяви на пресконференция Кърчев в отговор на , който на 29 март, четвъртък, обвини гербера, че е прехвърлил фирмите си на малоимотното лице Динко Динев от старозагорско село с цел да се измъкне от задълженията си.Кърчев показа и официални справки от НАП за липсата на задължения на фирмите, към датата на излизането му от тях като съдружник и управител.Герберът определи атаката от ляво като манипулация. Твърденията били изнудване и имали за основна цел да компрометират депутата и ГЕРБ. \"Вероятно цялата тази кампания срещу мен и ГЕРБ е свързана и с вътрешните борби в БСП - Казанлък, за избор на председател на структурата им. Нека седнат от БСП и да си гледат проблемите - нито аз, нито ГЕРБ имаме вина за техните неуредици и разправии\", заяви на пресконференцията Кърчев, допълвайки, че никога не е принуждавал някой на сила или чрез финансово стимулиране да купува от него каквото и да е било, всичко останало било интерпретации.Кърчев бе категоричен, че твърденията на Търновалийски са измислени от казанлъшката медия \"Пресс ТВ\", която от години водила системна атака срещу ГЕРБ в Казанлък и региона и използвала своите журналисти, не за да отразяват обективни и важни за местното население новини, а за да дезинформират и внушават откровени неистини и да печелят симпатии за БСП.Кърчев описва подробно проблема от неговата гледна точка:\"\"В този контекст Кърчев попита:1) Същите тези радетели на борбата с измамите биха ли проверили бизнес начинанията и на хора от БСП, а не само от ГЕРБ? Биха ли проверили лицето Пламен Станимиров Караджов - председател на групата общински съветници от \"БСП лява България\", близък приятел на Васил Самарски, вероятно негов ученик в гешефтите - протеже, както се изразяват журналистите от \"Пресс ТВ\", дали е бил собственик на капитала и управител на фирма \"ПЛАН 09\" с ЕИК 200581550 - в момента обявена в несъстоятелност, в периода от 28.01.2009г. до 20.10.2014 г.?2) Бил ли е Пламен Караджов, посредством тази фирма, наемател съгласно договор за наем с Община Казанлък, на общински обект - заведение за хранене - паметник на културата, с площ 328 кв. м. за сумата от 830лв. с ДДС?3) Плащал ли е наем Пламен Караджов на Община Казанлък в периода от 01.03.2012г. до 01.04.2014г. - тоест 26 месеца?4) Има ли задължения общинският съветник и председател на групата общински съветници от БСП - Пламен Караджов към Община Казанлък към момента за над 30 000 лв.?5) Прехвърлил ли е Пламен Караджов фирмата си ПЛАН 09 на малоимотното лице Йосиф Георгиев Йосифов - собственик на 34 фирми?6) По същото време Пламен Караджов имал ли е междуфирмени спорове и запори от други фирми и прехвърлял ли е дялове от фирми, за да не плаща на Община Казанлък?\"\", категоричен е още Кърчев.", "date": "2018.04.02", "title": "Депутатът от ГЕРБ Борис Кърчев доказва невинност"}
{"url": "https://news.bg/crime/otkriha-nad-100-grama-heroin-v-blagoevgrad.html", "text": "Криминалистите от ГД \"Национална полиция\" и колегите им от Областната дирекция на МВР в Благоевград задържаха над 100 грама хероин.Наркотикът е открит в рамките на спецакция по противодействие на наркоразпространението. В хода на операцията вчера, 1 април, полицаите спрели за проверка автомобил на територията на Благоевград. В колата имало двама мъже - 39-годишнен мъж с инициали М. А. и 27-годишен мъж с инициали Д. Р.При претърсването на колата полицаите се натъкнали на голямо количество дрога - общо 102.5 грама хероин.По случая е образувано досъдебно производство. Работата по документирането на случая продължава под надзора на прокуратурата в Благоевград.Двамата мъже от автомобила са задържани. Предстои те да бъдат обвинени.", "date": "2018.04.02", "title": "Откриха над 100 грама хероин в Благоевград"}
{"url": "https://news.bg/int-politics/radio-vodesht-v-izrael-se-sramuva-che-e-izraelets-chaka-go-uvolnenie.html", "text": "Водещият израелски радио водещ Коби Мейдан е бил отстранен от радиото на армията на Израел, след като публикувал в профила си във \"Фейсбук\", че се \"срамува да бъде израелец\", след като 18 палестинци бяха застреляни по време на масовите протести в Ивицата Газа край границата с Израел през миналата седмица, съобщават израелски медии.След като разговарял с радио водещия, командирът на армейското радио Шимон Елкабец наредил на станцията повече да не излъчва Мейдан в ефир, като засега все още не е ясно дали мярката е временна или постоянна.Мейдан казал на Елкабец, че е публикувал изявлението си преди да е знаел всички факти за инцидента в Газа. Уточнява се, че Елкабец е склонен Мейдан да не бъде уволняван, при условие, че обясни действията си на обществеността.Министърът на отбраната на Израел Авигдор Либерман заяви пред радиото, че се \"срамува да има подобен водещ в армейското радио\".\"Ако Мейдан чувства такъв срам, ако има някаква почтеност, трябва да напусне радиото\", настоя израелският военен министър.Около 30 хил. палестинци протестираха в Ивицата Газа през миналата седмица по време на серията от масови демонстрации под наслов \"Велик марш на завръщането\", които е предвидено да продължат до средата на май.Най-малко 18 палестинци загинаха, застреляни от израелски войници, а хиляди бяха ранени, след като влязоха в сблъсъци с тях, хвърляйки камъни и запалителни бомби към войниците, разположени по оградата.", "date": "2018.04.02", "title": "Радио водещ в Израел се срамува, че е израелец - чака го уволнение"}
{"url": "https://news.bg/world/yushchenko-izrazi-nadezhda-evropa-da-osaznae-ruskata-zaplaha.html", "text": "Бившият президент на Украйна Виктор Юшченко изрази надежда, че Европа ще се събуди и ще осъзнае заплахата, която представлява Русия след извършеното отравяне в английския град Солсбъри.Юшченко беше президент на Украйна от 2005 г. до 2010 г.По време на предизборната кампания през 2004 г. е извършен опит за убийството на Юшченко -поглъща опасни количества тетрахлородибензодиоксин (най-мощният диоксин и съставка на Агент Оранж). Той е обезобразен в резултат на отравянето, но успява да се възстанови.Бившият украински лидер говори по БиБиСи за Русия, случая \"Скрипал\" и опита за покушение срещу него.Припомняме, Великобритания обвинява Москва, че стои зад отравянето на бившия руски шпионин Сергей Скрипал и дъщеря му Юлия в английския град Солсбъри на 4 март. Според Лондон Русия е използвала химически агент новичок. Обединеното кралство експулсира 23-ма руски дипломати, а Москва, която категорично отрича обвиненията, предприе реципрочни действия. Близо 30 държави в знак на солидарност с Великобритания решиха да изгонят общо повече от 100 руски дипломати.", "date": "2018.04.02", "title": "Юшченко изрази надежда Европа да осъзнае руската заплаха"}
{"url": "https://news.bg/crime/akf-edna-i-sashta-firma-pecheli-2-targa-na-mvr-s-razlichen-garantsionen-srok.html", "text": "От Антикорупционният фонд (АКФ) са установили нередности при обществени поръчки в МВР, съобщиха от АКФ. Една и съща фирма, която просрочва първата доставка на противоударни каски, печели втори търг. За едни и същи изделия дава различен гаранционен срок. Предметът на дейност на компанията е различен от подобна дейност, а се подозира, че са участвали свързани лица в търговете, показва разследване на АКФ.\"Правният екип на АКФ установи данни за завишена цена, манипулативен срок на изпълнение и гаранции, опит за ограничаване на конкуренцията и наличие на свързани лица сред кандидатите за доставка на противоударни каски. Сигналът е насочен към АДФИ и Сметната палата\", съобщиха от АКФ.От Фонда са анализирали няколко сключени договора с изпълнител \"ПАНОВ\" ЕООД и възложител директор на дирекция \"Управление на собствеността и социални дейности\" (УССД) на МВР.От Фонда дават сигнатурите на договорите за обществена поръчка №5785оп-39-5785опд-78 от 13.12.2016 г. и договор за обществена поръчка 5785оп-17-5785опд-82 от 13.09.2017 г.Първият договор е за доставка на противоударна каска с визьор — 460 броя и цена 429 640 лева без ДДС, със срок на изпълнение 45 дни. Изпълнението на тази поръчка е забавено с 128 дни, за което е платена неустойка от изпълнителя в размер 32 995.84 лева.Вторият договор е за доставка на противоударна каска с визьор — 330 броя и цена 296 670 лева без ДДС, със срок на изпълнение 12 дни, като договорът е изпълнен в срок.Тези обществени поръчки са с идентичен предмет и технически спецификации към противоударното оборудване, което е предмет на доставката. Двете процедури се различават основно по броя на заявеното оборудване (противоударна каска с визьор).Според наличната информация, ценовото предложение за единична цена за противоударна каска по договора от 2016 г. е 934 лв. без ДДС, а по договора от 2017 г. е 899 лв. без ДДС, пишат от АКФ.Проучване на цените на свободния пазар на това специализирано оборудване с идентична техническа спецификация сочи, че те не надвишават $150-200 за единичен брой най-висок клас модели противоударни каски с визьор. За сравнение най-масовите предлагани модели са значително под $100 за единичен брой.Данните за значително многократно завишаване на цената са основание за съмнение, че при определянето на прогнозните цени за тези обществени поръчки е налице необективна оценка на пазарната среда за конкретния продукт.Изпълнителят на обществената поръчка - \"ПАНОВ\" ЕООД има съвсем различен предмет на дейност от предмета на обществената поръчка, според наличните данни в Търговския регистър, отчитат антикорупционните експерти. Същевременно изпълнителят е забавил почти три пъти договорения срок при първоначалния договор от 2016 г. По договор са предвидени 45 дни, забавата е 128 дни.Независимо, че фирмата се е забавила трикратно от договорения срок, тя печели и втора обществена поръчка за подобна доставка. Година по-късно след първата поръчка договореният срок за доставката е само 12 дни. Самото допускане на подобен изключително кратък срок може да означава по същество опит за ограничаване на конкуренцията, а от друга страна дава извънредно предимство при определянето на изпълнителя, анализират експертите от АКФ.Как е бил оценен капацитетът на фирмата изпълнител, при положение че има доказано недобро изпълнение на предишния договор, питат от АКФ.Налице са и още съмнения за манипулации. Има съществена разлика между двата договора, която не е обоснована - разликата в гаранционния срок на доставените стоки. По първия договор от 2016 г. срокът е 2 години от датата на подписване на приемо-предавателния протокол (чл. 11 от договора). Във втория договор от 2017 г. - срокът е 10 години. Това е 5 (пет) пъти по-дълъг гаранционен срок за същия продукт, който има и същата техническа спецификация.Максималният възможен гаранционен срок според изискванията на процедурата води до това, че участникът \"ПАНОВ\" ЕООД получава максимален брой точки при оценка на подадената оферта, пишат и АКФ.Заслужава проверка и дали в процедурата от 2016 г. участват свързани лица. В процедурата участва кандидат и юридическото лице \"Кар строй\" ЕООД. Видно от Търговския регистър, управител на същото до дата 26 февруари 2016 г. е бил Ангел Панайотов Панов. Същият е бил и едноличен собственик на дружеството до 06 юни 2016 г. - само два месеца преди решението за откриването на процедурата по обществената поръчка.Въз основа на изложеното правният екип на АКФ счита, че са налице поредица съмнения за нередности, които засягат публичните финанси и обществения интерес и насочва сигнал към компетентните органи - Сметна палата и АДФИ.При установяване или не на виновни длъжностни лица и наложени санкции, \"Антикорупционен фонд\" ще уведоми обществеността за реакцията и работата на институциите, допълват от АКФ.", "date": "2018.04.02", "title": "АКФ: Една и съща фирма печели 2 търга на МВР с различен гаранционен срок"}
{"url": "https://news.bg/regions/zalesyavat-gorskite-ploshti-nad-kresna-sled-pozhara-ot-2017-g.html", "text": "Започна залесяването на горските площи, които бяха опустошени от горските пожари през изминалата 2017 година.Основните дейности по залесяване се извършват в района на Стара Кресна, където миналата година горските пожари причиниха огромни щети. Пред БНТ изпълнителният директор на Агенцията по горите Григор Гогов заяви, че територията за залесяване там е много голяма.\"Това е. 17 000 декара са изгорели, не можем за година да го възстановим, затова взехме решение за 5-годишна програма за залесяване на всички пострадали гори\", обясни още Гогов.Горският шеф заяви и че работата на агенцията срещу бракониерството в страната продължава. Агенцията разполагала с 400 инспектори, които следят за бракониерство постоянно.\"Има случаи на съвместна работа между инспекторите и бракониерите, ние се опитваме със всички технически средства да ограничим подобна практика\", допълни Гогов. По думите му незаконната сеч е най-сериозна в Самоков, Ботевград, Ихтиман и цяла Северозападна България.", "date": "2018.04.02", "title": "Залесяват горските площи над Кресна след пожара от 2017 г."}
{"url": "https://news.bg/regions/pozhar-v-zatvora-v-plovdiv.html", "text": "Избухна пожар в затвора в Пловдив, съобщи bTV.По първоначални данни пожарът е тръгнал от затворническа килия, която гори и към момента.На мястото е пристигнал екип на пожарната. Всички затворници са изведени на безопасно място.Затворниците от горящата част на сградата са евакуирани на безопасно място - в двора на затвора. Няма пострадали хора, съобщи Нова. Изведените затворници са около 100 души.Пожарът е тръгнал от шесто крило на затвора - от килия №17. Към момента няма данни за това как е възникнал пожара. Предполага се, че става въпрос за умишлен палеж.Сигналът за инцидента е постъпил в пожарната в Пловдив в 11.15 часа. Към затвора е изпратен един екип на пожарната. Огнеборците са потушили пламъците.", "date": "2018.04.02", "title": "Пожар в затвора в Пловдив"}
{"url": "https://news.bg/world/spor-v-upravlyavashtata-koalitsiya-v-germaniya-za-rolyata-na-islyama.html", "text": "Спор в германската управляваща коалиция за ролята на исляма в европейската държава, информира ДПА.Партийни представители с конфликтни послания в местните медии.Преди великденските празници бившият финансов министър и председател на Бундестага Волфганг Шойбле заяви пред медийната група Funke: \"Ние не можем да спрем курса на историята. Всеки трябва да приеме факта, че ислямът е част от нашата държава\".Но заместник-председателят на баварския Християнсоциален съюз (ХСС) Александър Добринд коментира в интервю за списание Focus, че \"ислямът не принадлежи на Германия\".Баварските съюзници на канцлера Ангела Меркел често влизат в сблъсък с партньорите си по темата за миграцията.Изглежда, че Шойбле следва Меркел, дистанцирайки се от лидера на Християнсоциалния съюз Хорст Зеехофер и Добринд, които многократно подчертаха, че ислямът не е част от Германия.Според Добринд коментарът, че ислямът е част от Германия, представлява \"пречка към интеграция\", която \"изпраща лъжлив сигнал към имигрантите\".Запитан дали партията влиза в дългосрочен спор с коалиционните си партньори по казуса, той отговори, че Християнсоциалният съюз влиза в дебата с ясна позиция.\"\", поясни той.Партията дава глас на това мнозинство, което \"иска да запази нашата културна идентичност и в бъдеще\", изтъкна видният политик.", "date": "2018.04.02", "title": "Спор в управляващата коалиция в Германия за ролята на исляма"}
{"url": "https://news.bg/crime/arestuvaha-dvama-za-ubiystvo-vav-vidinsko.html", "text": "Двама мъже са арестувани за убийство във видинското село Градец, съобщи БНТ.Мъжете пребили до смърт жертвата с дървен кол и метални тръби. Кметът на Градец е подал сигнал в полицията за тежко престъпление. Тогава той е казал на полицаите, че е открит труп а мъж в стая на жилищна сграда.Жертвата е 52-годишен мъж от Градец. Когато го открили, той бил с множество наранявания по главата и тялото. Аутопсията на тялото показала, че мъжът бил убит.Полицията е хванала двамаta мъже - И.М. на 57 години и 49-годишния М.Ф. По първоначални данни на властите инцидентът е станал на 28 март вечерта. Тримата се напили в дома на М.Ф. Последвал скандал, след които двамата пребили с дървен кол и метална тръба 52-годишния мъж.Арестуваните са криминално проявени. Към момента двамата мъже са задържани за до 24 часа.", "date": "2018.04.02", "title": "Арестуваха двама за убийство във Видинско"}
{"url": "https://news.bg/regions/5-kilometrova-kolona-ot-tirove-na-dunav-most-2.html", "text": "На изхода на България в посока Румъния при ГКПП \"Дунав мост 2\" се е образувала голяма колона от тежкотоварни автомобили.На изхода на страната при Видин има 5-километрова колона от ТИР-ове, предаде \"Фокус\".На влизане в страната няма опашки от коли, трафикът е интензивен на изходите от страната.", "date": "2018.04.02", "title": "5-километрова колона от тирове на \"Дунав мост 2\""}
{"url": "https://news.bg/crime/zapazvane-na-28-te-administrativni-sadilishta-iska-shefat-na-vas.html", "text": "Да се запазят действащите в момента 28 административни съдилища в страната, за да се гарантира правната защита на гражданите. Това заяви пред БНР председателят на Върховния административен съд Георги Чолаков.\"Ще се боря да не бъде премахнат нито един административен съд. Може да има реорганизация на бройките. Да, ако някъде административните съдии са в повече от това, което има като натовареност, може да се проведе процедура по съкращаване или преместване. В Бургас са свръх-натоварени, имат над 20 дела на месец. В Сливен и Ямбол са по-малко натоварени. От 16 април аз ще командировам съдии от Сливен и от Ямбол, които ще правораздават в Бургас\", обясни Чолаков.Той обясни, че основната му цел на поста остава намаляването на тежестта върху институцията, за което е сезиран и Конституционния съд.\"Конституционният съд да тълкува разпоредбата на член 125 алинея 2 от Конституцията дали конституционният законодател е възложил задължително на Върховния административен съд да разглежда и се произнася по законосъобразност на актове на министри и на Министерски съвет. Едно такова тълкуване би помогнало Върховният административен съд да не гледа като първа инстанция всички актове на министри и на Министерски съвет\", каза Чолаков.Той обясни каква реорганизация е направена във всички отделения на ВАС. Всички дела за отчуждавания са пренасочени в друга материя, като уволненията са преразпределени между три отделения. Делата за уволнения си останаха в рамките на Втора колегия, каза председателят на ВАС и уточни, че ако се разпределят между всички съдии, това може да доведе до противоречива съдебна практика.Припомняме, изборът на председателя на ВАС Георги Чолаков бе спорен.Кандидатурата на Чолаков беше издигната от Общото събрание на съдиите във ВАС. Той бе шеф на второ отделение на съда и имаше подкрепата на тогавашния председател - Георги Колев.Неговият избор бе определен от председателя на ВКС Лозан Панов като \"избор на тишината\".Относно информация на медия, според която магистрати от ВАС са били заплашвани и принуждавани да гласуват за Чолаков, той заяви, че лично той не е заплашвал и принуждавал никого. Чолаков допълни, че няма информация друг да го е правил.На 11 септември 2017 Георги Чолаков бе избран от ВСС за председател на Върховния административен съд (ВАС).На 4 октомври 2017 г. президентът Румен Радев върна предложението на ВСС да назначи Георги Чолаков за председател на ВАС.На 19 октомври 2017 г. Чолаков отново бе избран за шеф на ВАС след повторно препитване пред съдебните кадровици.", "date": "2018.04.02", "title": "Запазване на 28-те административни съдилища иска шефът на ВАС"}
{"url": "https://news.bg/world/18-ubiti-i-84-raneni-pri-napadenie-na-boko-haram-v-nigeriya.html", "text": "Най-малко 18 души са убити, а 84 са ранени при нападение на екстремистката групировка \"Боко харам\" в Нигерия, информира АФП, позовавайки се на агенцията при извънредни ситуации.През нощта са възникнали сблъсъци между армията и джихадисти до североизточния град Майдугури.До момента са открити 18 мъртви тела в двете села Бале Шува и Бале Кура, които са в близост до Майдугури, поясниха от агенцията.Те са загинали при опит да избягат от боевете между армията и екстремистите.", "date": "2018.04.02", "title": "18 убити и 84 ранени при нападение на „Боко харам” в Нигерия"}
{"url": "https://news.bg/int-politics/izrael-nareche-erdogan-antisemit.html", "text": "Министърът на обществената сигурност на Израел Гилад Ердан остро разкритикува турския президент Реджеп Тайип Ердоган, наричайки го \"антисемит\", съобщават израелските медии. \"Антисемитът Ердоган продължава да подкрепя \"Хамас\", да действа в Йерусалим\", подчерта Ердан и изрази съжаление, че е подкрепил през 2016 г. споразумението за сближаване между Израел и Турция, с което бяха нормализирани отношенията между двете страни след инцидента през 2010 г. с турската флотилия \"Мави Мармара\", която се беше отправила към Палестина и беше атакувана от израелски спецчасти.Говорейки пред радиото на армията, Ердан заявил, че \"е възможно Израел да действа срещу Турция на международната сцена и да признае арменския геноцид, извършен от Османската империя\".Въпреки че Израел има сериозна арменска общност, която е много видима в Йерусалим, еврейската държава все още не е признала масовите убийства в периода между 1915 и 1917 г. и депортирането на арменци за геноцид. Въпросът все още е табу в съвременна Турция, въпреки нарастващото признание от страна на водещи историци и правозащитници, че тези действия могат да бъдат определени като геноцид.Освен това министър Ердан изтъкнал, че Израел трябва да \"представи ценностите, поддържани от турците по целия свят, включително признаването на избиването на арменците. Трябва да се изправим срещу враждебността и антисемитизма на Ердоган. Странно е, когато страна като Турция, която избива кюрдите и окупира Северен Кипър, се приема на Запад като легитимна държава\".Коментарите на Ердан последваха размяната на остри реплики вчера, когато Ердоган, в отговор на насилието в петък по границата с Газа, нарече Израел \"терористична държава и окупатор\", а израелският премиер Бенямин Нетаняху - \"терорист\".Нетаняху заяви в отговор: \"Всеки, който окупира северен Кипър, нахлува в кюрдската част на Сирия и избива гражданите в Африн, не трябва да ни поучава за ценности и етика.\"", "date": "2018.04.02", "title": "Израел нарече Ердоган \"антисемит\""}
{"url": "https://news.bg/finance/karanikolov-pooshtri-turskite-investitsii.html", "text": "За периода 1996 - 2017 година турските инвестиции в България са в размер на над 1 млрд. евро, а за 2017 г. те са в размер на 80.8 млн. евро. Това заяви министърът на икономиката Емил Караниколов по време на Българо-турски бизнес форум в Истанбул, Турция. На форумът участваха над 150 български и турски фирми.\"Тези цифри категорично потвърждават важното значение на Турция като външнотърговски партньор на страната ни\", подчерта Караниколов и допълни, че допълнителен импулс за развитие на двустранните икономически отношения може да даде и провеждането на сесия на Междуправителствената българо-турска комисия за икономическо сътрудничество.Икономист номер 1 заяви, че Турция е един от водещите търговски партньори на България. Югоизточната ни съседка заема 4-то място в българския износ и 5-то място във вноса.По думите на Караниколов географската близост и потенциалът на пазарите между България и Турция предопределят високата активност между фирмите от двете страни. \"Двустранната търговия е балансирана, като за 2017 г. е почти 4 млрд. евро. Българският износ за Турция надвишава 2 млрд. евро, заема 7.8% от общия износ и бележи ръст от 10%. Вносът от Турция е 1.9 млрд. евро, като заема 6.3% от общия внос и \", обясни още министърът.По време на посещението Караниколов проведе среща и с министъра на икономиката на Турция Нихат Зейбекджи. Двамата обсъдиха търговско-икономическите отношение, както и възможностите за тяхното активизиране.Караниколов отбеляза, че провеждането на Българо-турския бизнес форум в Истанбул е ясен за интензивно и мащабно развитие на отношенията между България и Турция.", "date": "2018.04.02", "title": "Караниколов поощри турските инвестиции"}
{"url": "https://news.bg/world/shvetsiya-vavede-nov-ekodanak-v-aviatsiyata.html", "text": "Швеция въведе нов данък в авиацията, който ще е допълнителна такса за всички полети на гражданската авиация в страната в опит да се намали въздействието на въздушния транспорт върху климата, информира АФП., пише за шведския вестник Dagens Nyheter Изабела Льовин, министър на околната среда и говорител на Зелените.Всички полети от Швеция ще плащат допълнителен данък в размер на 60-400 крони (от 6 до 39 евро), като ще зависи от дестинацията. Новият екоданък ще засяга всички освен бебета, екипажа на самолета, пътници без да сменят полет и при някои обстоятелства тези пътници, които са транзитно за друг полет.Социологическо проучване от 25 март, публикувано от Dagens Nyheter, показва, че 53% от шведите подкрепят новия данък. Но опозицията критикува хода, призовавайки самолетните компании да използват процент биогориво.", "date": "2018.04.02", "title": "Швеция въведе нов екоданък в авиацията"}
{"url": "https://news.bg/crime/arestuvaha-dyado-za-narkotitsi-i-boepripasi.html", "text": "Полицията арестува 68-годишен мъж за държане на наркотици и боеприпаси, съобщи БНР.Възрастният мъж е арестуван след проверка на дома му, където властите откриха дрога и боеприпаси.В къщата в хасковското село Дервишка могила униформените намерили метаамфетамини, пресовка амонит, капсул детонатори и боеприпас за огнестрелно оръжие.Разследването продължава.", "date": "2018.04.02", "title": "Арестуваха дядо за наркотици и боеприпаси"}
{"url": "https://news.bg/int-politics/izrael-obyavi-oon-deystva-kato-vanshno-ministerstvo-na-hamas.html", "text": "Министърът на обществената сигурност на Израел Гилад Ердан разкритикува позицията на Организацията на обединените нации (ООН) по отношение на израелско-палестинския конфликт, определяйки ООН като \"външно министерство на \"Хамас\", съобщават израелските медии.\"Израел не трябва да си сътрудничи с ООН, те са враждебен елемент, превърнаха се във външно министерство на \"Хамас\", изтъкна Ердан. \"Хамас\" са палестинската екстремистка групировка, която контролира Ивицата Газа и която се бори за унищожението на еврейската държава.Междувременно жертвите след протестите в Ивицата Газа достигнаха 18 души, след като още двама палестинци починаха от раните си, получени при сблъсъците с израелската армия в петък. Над 1400 души бяха ранени по време на протестите под наслов \"Велик марш на завръщането\", като повечето бяха ранени след огън с бойни и гумени куршуми и употребата на сълзотворен газ от израелските сили.Генералният секретар на ООН Антониу Гутериш и първият дипломат на Европейския съюз Федерика Могерини призоваха за независимо разследване на кръвопролитните сблъсъци, на което израелският военен министър Авигдор Либерман отговори: \"Няма да има анкетна комисия или разследване.\"", "date": "2018.04.02", "title": "Израел обяви: ООН действа като външно министерство на Хамас"}
{"url": "https://news.bg/tech/tyangun1-izgorya-bez-da-prichini-shteti.html", "text": "Китайската космическа станция \"Тянгун_1\" се е разпаднала и по-голямата част от нея е изгоряла, предадоха световните информационни агенции. Отломки от нея са паднали, без да причинят значителни щети на земята. Това е станало над южната част на Тихия океан. Рано тази сутрин тя навлезе в земната атмосфера. Припомняме, че предстоящото падане на станцията се следеше с внимание от учените. Очакваше се това да стане рано тази сутрин, но не можеше да се определи с точно къде ще стане това. Няма опасност китайската космическа станция \"Тянгун-1\" да падне над България, успокои вчера началникът на Висшето военноморско училище във Варна \"Н. Й. Вапцаров\" флотилен адмирал проф.Боян Медникаров.Училището представи данни за движението на космическата станция, която премина над страната ни. Данните са на Центъра за въздушно и космическо наблюдение на Морското училище във Варна.", "date": "2018.04.02", "title": "\"Тянгун_1\" изгоря, без да причини щети"}
{"url": "https://news.bg/world/libiya-spasi-125-migranti.html", "text": "Стотици мигранти са били спасени от удавяне край бреговете на Либия. Това са съобщили от военноморския флот на страната, предадоха световните информационни агенции. Това е станало на около 120 км западно от Триполи. 125-та са пътували нелегално към Европа, когато флотът получил съобщение, че корабът им бедства. Това е предпочитан път към Европа за стотици хиляди бежанци от региона. Те обаче често пътуват при ужасни условия и хиляди загиват всяка година преди крайната спирка.Затоплянето на времето в Европа води до нарастване броя на пристигащите.Либийските власти предупреждават, че по този път се пренасят дрога, гориво, риба и други незаконни стоки.  ", "date": "2018.04.02", "title": "Либия спаси 125 мигранти "}
{"url": "https://news.bg/int-politics/meksiko-sryaza-tramp-za-propusklivostta-na-granitsata.html", "text": "Министърът на външните работи на Мексико Луис Видегарай Касо отхвърли твърденията на американския президент Доналд Тръмп, че Мексико не прави нищо да спира хора да пресичат границата между Мексико и САЩ.\"Всеки ден Мексико и САЩ работят заедно относно миграцията в региона. Фактите красноречиво показват това. Некоректните информации в медиите не би трябвало да служат за оспорване на това силно сътрудничество. Поддържането на човешкото достойнство и права не e в конфликт с върховенството на закона. Честит Великден\", написа мексиканският първи дипломат в \"Туитър\".По-рано Тръмп разкритикува в профила си в \"Туитър\" Мексико и призова за повече подкрепа за неговата гранична стена.\"Мексиканските власти трябва да вземат мерки да спрат потока от наркотици и нелегални имигранти от своя територия към САЩ, защото в противен случай Споразумението за североамериканска зона за свободна търговия (НАФТА) ще бъде анулирано\", нaписа Тръмп.\"Мексико прави много малко или изобщо нищо, за да не позволява хора да проникват първо в Мексико през южната му граница, а после и в САЩ. Те се смеят над нашите глупави имиграционни закони\", посочи той.\"Те трябва да закрият тези големи канали за наркотици и хора, или аз ще сложа край на \"дойната крава\" НАФТА. Нужна е стена!\", подчерта Тръмп, имайки предвид изграждането на стена по американо-мексиканската граница, за която Конгресът не отпусна средства.Президентът призова също така републиканците да приемат строги закони за борба с нелегалната миграция, без да чакат подкрепа от демократите в Конгреса. Според него сега на граничните служби \"не е позволено да изпълняват както трябва работата си на границата заради смехотворни либерални закони\", приети от демократите, които позволяват нарушителите да бъдат пускани.", "date": "2018.04.02", "title": "Мексико сряза Тръмп за пропускливостта на границата "}
{"url": "https://news.bg/int-politics/vozhdat-kim-s-istorichesko-prisastvie-na-predstavlenie-na-trupa-ot-yuzhna-koreya.html", "text": "Комунистическият вожд на Северна Корея Ким Чен-ун и съпругата му присъстваха на концерт на 160-членна южнокорейска художествена трупа, включително поп бандата K-pop, съобщават местните медии.Ким се превърна в първия севернокорейски вожд, който присъства на южнокорейско представление. Уточнява се, че Ким е бил \"дълбоко развълнуван\" от видяното.Концертът и отделно представление по таекуондо по-рано се случиха, след като диалогът между Северна и Южна Корея се засили, след като Ким Чен-ун изрази желание за повече контакти, особено в областта на културата, между двете страни.Неговото появяване се очакваше, след като южнокорейският президент Мун Дже-ин присъства на представление на севернокорейска художествена трупа през февруари. Двамата лидери трябва да проведат среща на върха по-късно този месец.", "date": "2018.04.02", "title": "Вождът Ким с историческо присъствие на представление на трупа от Южна Корея"}
{"url": "https://news.bg/int-politics/kitay-otvrashta-na-udara-s-mita-za-3-mlrd-dolara-varhu-stoki-ot-sasht.html", "text": "Китай наложи мита в размер на до 25 процента върху вноса на 128 американски стоки, включително свинско месо, вино и плодове, след като американският президент Доналд Тръмп повиши митата върху вноса на стомана и алуминий от чужбина през миналия месец, съобщават световните осведомителни агенции.Новите мита на Китай засягат внос в размер на около 3 млрд. долара и влизат в сила от днес.Пекин коментира, че този ход цели \"защита на интересите на Китай и балансиране\" на загубите, причинени от новите американски мита.Китай преди това подчерта, че не желае търговска война, но няма да стои безучастно, ако икономиката му бъде засегната.Тръмп обаче настоя, че \"търговските войни са добри\" и че ще бъде \"лесно\" за САЩ да спечели такива.Американските власти вече обявиха планове за налагането на още мита в размера на десетки милиарди долари върху китайски стоки. Според САЩ това е отговор на нелоялните търговски практики на Китай, които засягат американски компании, но това засилва вероятността да се предприемат още повече действия в търговската война.Белият дом заяви, че действа в противовес на нелоялната конкуренция от страна на ръководената от държавата икономика на Китай.На теория Пекин би могъл да обложи американски технологични компании като Apple например. Такъв ход би могъл да принуди американските технологични гиганти да повишат цените си, за да компенсират загубите.", "date": "2018.04.02", "title": "Китай отвръща на удара с мита за 3 млрд. долара върху стоки от САЩ"}
{"url": "https://news.bg/int-politics/v-kosta-rika-izbraha-prezident-privarzhenik-na-gey-brakovete.html", "text": "Левоцентристкият кандидат Карлос Алварадо Кесада побеждава на втория тур на президентските избори в Коста Рика, съобщиха световните информационни агенции, като се позоваха на неокончателни резултати.Според предварителните данни, оповестени от Върховния избирателен трибунал след преброяване на 95 процента от бюлетините, 38-годишният Карлос Алварадо Кесада печели 61 на сто от гласовете, което е далеч по-голяма преднина от прогнозираната от социологическите проучвания.Основният опонент на Кесада беше 43-годишният консервативен протестантски певец и бивш телевизионен водещ Алварадо Муньос.Бивш министър и писател фантаст, Кесада обеща да разреши гей браковете, защитавайки репутацията на страната като толерантна.\"Моят ангажимент е за правителство за всички, за равенство и свобода за по-успешно бъдеще\", каза той пред хиляди приветстващи го поддръжници, които надуваха свирки и вееха знамето на Коста Рика в червено, бяло и синьо.\"Има много повече неща, които ни обединяват, отколкото такива, които ни разделят\", подчерта Кесада.Изборите разкриха разделенията в туристическата дестинация в Централна Америка, известна с плажовете си и девствените си гори, но където някои селски общности остават социално консервативни, отбелязва \"Ройтерс\".Изборите в Коста Рика също така биха могли да повлияят на настроенията в Латинска Америка, където през тази година се провеждат избори в няколко страни, които подкрепиха еднополовите съюзи, предизвиквайки консервативна реакция.Алварадо Кесада, който доскоро беше министър в отиващото си правителство, ще бъде най-младият президент в съвременната история на Коста Рика, след като встъпи в длъжност през май.", "date": "2018.04.02", "title": "В Коста Рика избраха президент, привърженик на гей браковете "}
{"url": "https://news.bg/politics/brigo-asparuhov-svetat-nikoga-nyama-da-nauchi-istinata-za-skripal.html", "text": "Светът никога няма да научи истината за  и . Това заяви пред bTV бившият шеф на разузнаването и депутат от БСП Бриго Аспарухов във връзка със случая \"Скрипал\".\"Никога няма да бъде казана истината, защото каже ли се, всички отново ще загубят. Ако истината се окаже някаква съвсем простичка история, какво ще прави Европейският съюз - ще върне изгонените дипломати ли\", запита Аспарухов и добави: \"Шпионажът е вечен и ще бъде вечен. Това е най-силното оръжие в ръцете на една държава\".По думите на Аспарухов в България, \"типично по нашенски\", сме пренесли дебата в \"русофоби-русофили\", вместо да вземем предвид и да видим истинските факти. \"В крайна сметка - имаме две жертви - Скрипал и дъщеря му. Тези жертви станаха жертви на борба на политически интереси. Случаят стана повод всички страни да вземат позицията, която са искали да вземат\", категоричен бе Аспарухов. Той коментира и статистика, според която от 1971 година насам Великобритания и Русия са изгонили общо около 300 дипломати. Предимството е за Великобритания.Бившият разузнавач продължи с обобщаването: \"Не се знае кой го е извършил. Не се знае кой го е поръчал. Но Русия е виновна... След изказването на Тереза Мей за Русия, външният министър Борис Джонсън каза - Русия е, и всички казаха - нямаме доказателства, но вярваме, че са Русия\". Така било и в България - взимаме позиция спрямо това дали сме русофили или русофоби. \"Трябва да се питаме кой има интерес от всичко това и според мен това е най-малко Русия и това е очевидно\", каза още Аспарухов.Социалистът коментира и че изтеглянето на дипломати не означава прекратяване на диалога между две страни. По думите му никоя страна не може да си позволи да спре диалога с Русия и няма основание да се твърди, че чрез България ЕС си оставял канал за диалог с Русия. \"Звучи ми смешно. Винаги сме имали диалог с Русия. Коя държава не води диалог с Русия? - Няма такава.\"\"Русия винаги е настроена позитивно към Европа. Руснаците не искат под носа им да се случват лоши неща - например Крим - имаше преврат, те се възползваха. Не го одобрявам, но те изиграха правилен ход спрямо техните интереси. Сега веднага ще скочат някакви анализатори - русофил, зависимости с Москва...\", тълкува още той.Аспарухов коментира и случая от преди 26 години, когато той също стана жертва на отравяне. \"Аз имах късмет да не играя ролята на Скрипал... Случи се в президентството, след работно време. Беше ми сервирано кафе, което не изпих, което всъщност ме спаси. Една глътка. Малко след това се почувствах зле. Откриха отровата, потвърди се отровата в 3 независими лаборатории, едната във Франция.\" Той разказа още, че въпросната отрова водела до блокиране на бъбреците и черния дроб, след което човекът умира от жълтеницата, хепатита, който развива. На въпрос дали е станало ясно кой е извършил или поръчал покушението върху него, той отговори, че така и не се е разбрало, както ставало в повечето такива случаи.", "date": "2018.04.02", "title": "Бриго Аспарухов: Светът никога няма да научи истината за Скрипал"}
{"url": "https://news.bg/int-politics/nyamalo-klyakane-v-reshenieto-na-kabineta-da-ne-goni-ruski-diplomati.html", "text": "Решението на правителството да не се бърза по случая \"Скрипал\" и да не се гонят руски дипломати е правилно. Трябва да водим балансирана политика и да имаме открити канали за комуникация с Русия. Това коментира вицепремиерът и министър на отбраната Красимир Каракачанов в сутрешния блок на Нова телевизия.\"Кризи е имало, има и ще има и в бъдеще. Диалогът с Русия обаче трябва да продължи, иначе отиваме в друга ситуация, която няма да е изгодна за българските граждани\", посочи той.По думите му, доказателствата, които в момента се представят за ролята на Русия в отравянето на Сергей Скрипал, не били категорично доказани.\"Ако има безспорни доказателства за вината на Русия, естествено е, че България може да промени своята позиция. И никой не може да ни се сърди, ако решим да екстрадираме руски дипломати при доказване вината на руската страна\", допълни Каракачанов.\"Поведението на много български политици през последните 60-70 години е било такова. Натискат ни от Москва - клякаме. Натискат ни от Брюксел да затваряме реактори на нашата централа - и ние клякаме. В съзнанието на хората се е изградил този стереотип - българските политици взимат решение под някакъв натиск. В конкретния случай решението беше взето на базата на докладите, които изнесоха службите за сигурност и фактите, с които разполагахме\", обясни министърът на отбраната.\"Аз нямам информация някои от моите колеги да е бил притискан от Москва или от Брюксел да взима едно или друго решение. Никой не е притискал никого. Нито Обединени патриоти са натискали правителството, нито правителството е искало да взима друго решение\", категоричен беше той.\"Русия има своите интереси на Балканите и се опитва да ги отстоява. Включително като не харесва факта, че повечето от балканските страни или са членове на НАТО, или имат намерения да станат такива. Турция от своя страна се опитва да води своя политика и в Близкия Изток, и на Балканите. Русия като световен играч е съвсем естествено да се възползва от тази ситуация. Няма да позволим намеса в нашите вътрешни работи. Когато има конфликт между ЕС и Турция, е нормално да потърсим баланса, това е и правилната политика\", убеден е вицепремиерът Каракачанов.", "date": "2018.04.02", "title": "Нямало \"клякане\" в решението на кабинета да не гони руски дипломати"}
{"url": "https://news.bg/politics/balgariya-se-snishi-pred-rusiya-za-poreden-pat-ubeden-stefan-tafrov.html", "text": "България предпочете да се сниши пред Русия за пореден път. Това обяви Стефан Тафров, който е бивш посланик на България в ООН и в няколко европейски държави.\"България предпочита да не е солидарна със своите европейски партньори и съюзници в НАТО и затвърждава в международен план убеждението, че руското влияние в България е много силно и че България е податлива на руски натиск. Това успя да съобщи България\", подчерта дипломатът.По думите му, въпросът с доказателствата по случая \"Скрипал\" е бил решен от Европейския съюз в неговото изявление, към което България се присъедини.\"Европейският съюз каза, че няма друго обяснение, освен че Русия стои зад атаката срещу Скрипал на територията на Великобритания. България се съгласи с това, а след това премиерът Борисов още в Брюксел започна да говори и за друга вероятност, тогава да не беше гласувал за това решение\", подчерта Тафров.Той е изненадан от поведението на правителството по въпроса дали да бъдат отзовани руски дипломати, след като стана ясно, че обществото е разгневено от арогантното поведение на руския патриарх в България.\"Въпреки това правителството не се съобрази с обществените настроения и аз не съм учуден, че голяма част от привържениците на ГЕРБ, включително и видни фигури в ГЕРБ, се чувстват явно неудобно и се разграничиха от това решение на правителството. Гонейки руски дипломати, никой не затваря вратата за диалог с Русия. Диалог винаги ще има. Въпросът е принципен\", настоя дипломатът.", "date": "2018.04.02", "title": "България се сниши пред Русия за пореден път, убеден Стефан Тафров"}
{"url": "https://news.bg/crime/dashteryata-na-ubitiya-vav-vinogradets-restorantyor-sluchayat-se-potulva.html", "text": "Деница Тонкева, дъщеря на ресторантьора  в края на август 2017 година, написа писмо до главния прокурор Сотир Цацаров. В писмото дъщерята на бизнесмена изразява безпокойството си, че разследването по случая се бави и случаят може да се потули.\"Бави се комплексната експертиза. А Лазар Влайков продължава да работи в Общинския съвет и да дава гласа си от името на всички нас. За толкова време той не е потърсил никого от семейството ми и не е показал с нищо, че съжалява за случилото се\", заяви Тонкева пред Нова.Тонкева е доволна от факта, че разследването за убийството на баща ѝ е било преместено в съда в Пловдив. Въпреки това тя се притеснява, че случаят може да се потули.Във връзка с това от прокуратурата са посочили, че по случая вече са извършени три огледа на местопрестъплението. Разпитани са и 25 свидетели и са извършени редица експертизи. Следвало Цацаров да пита вътрешния министър Валентин Радев защо комплексната експертиза по случая е бави.Припомняме, ресторантьорът Наско Тонкев беше  в собственото си заведение. Първоначалната версия беше, че изстрелът, с който беше убит Тонкев, е произведен от 6-годишно дете. В заведението на жертвата имало празненство по случай рожден ден, когато един от гостите извадил боен пистолет \"Глог\". Оръжието започнало да се предава от ръка на ръка и стигнало и до детето. 6-годишното дете неволно дръпнало спусъка, а куршумът улучил 47-годишния собственик на заведението Наско Тонкев.В последствие се разбра, че пистолетът е собственост на председателя на Общинския съвет в Септември Лазар Влайков. Той извадил пистолета по време на празненството. . По-късно той .Три дни след убийството на Тонкев, дъщеря му Деница се обърна към медиите. Тогава тя заяви, че замесеното в случая 6-годишно дете не е било на мястото на стрелбата. Върху детето просто се прехвърляла отговорността, а . Тонкева разказва, че е била на няколко метра от баща си, когато е проехтял фаталният изстрел. По думите ѝ Тонкев е убит неволно от Влайков, а не от детето. Съпругата на Тонкев също заяви, че сигурна в това, че детето е изкупителна жертва.Имаше и информация, че непосредствено след изстрела Влайков се е обадил на прокурор от Районната прокуратура в Пазарджик. Заради това от прокуратурата , а на 4 септември главният прокурор Сотир .На 12 септември Окръжният съд в Пловдив потвърди . Срещу него беше повдигнато обвинение за това че на 31 август/1 септември 2017 г. в ресторант \"Градина\" във Виноградец не е взел необходимите мерки за сигурност и от това е последвало причиняване смъртта на мъжа. Лазаров нарушил грубо законите - чл. 60 от Закона за огнестрелните оръжия, боеприпасите и пиротехническите изделия забранява носенето на огнестрелно оръжие на публични места и при употреба на алкохол и наркотични вещества. Тестът с дрегер е отчел 0.76 промила в нощта на инцидента, текстът за наркотици е бил отрицателен.На 16 септември случаят се разрасна с друг скандал - властите з за разпространение на наркотици. На 26 септември Димитър беше .На 14 ноември Окръжният съд в Пазарджик промени мярката за неотклонение на Лазаров от домашен арест в парична гаранция в размер на 8 000 лв.", "date": "2018.04.02", "title": "Дъщерята на убития във Виноградец ресторантьор: Случаят се потулва"}
{"url": "https://news.bg/economics/40-ot-biznesa-ubeden-che-obshtestvenite-porachki-se-razpredelyat-predvaritelno.html", "text": "Над 40% от българските компании смятат, че има предварително набелязан за печеливш кандидат при избора за изпълнител на обществени поръчки. Това показва анкета сред представители на бизнеса. Тя е проведена от Българската търговско-промишлена палата между 12 и 16 март 2018 г. по електронен път, информираха от БТПП.Основните пречки пред бизнеса са корупция, административни спънки, непосилни изисквания и неясноти в Закона за обществените поръчки (ЗОП). Мотив за анкетата бе среща с представители на Световната банка, които проучват проблемите на обществените търгове у нас, информират от палатата.Според данните на проучването, над 40% от българските компании смятат, че изборът за печалившия кандидат е предизвестен. Малко над 20% от анкетираните са участвали в обществени поръчки и са ги печелили, а 20% никога не са участвали.Причината за незаинтересоваността от бизнеса се дължи ред причини: попълване на много и сложна документация, непосилни за малките и средни предприятия гаранции, липса на информация за поръчките, невъзможност за малките и средни предприятия да извършат целия обем на поръчката.Именно поради тези причини бизнесът предлага няколко препоръки, които да направят обществените поръчки с по-ясен и чист характер. Над 62% от анкетираните предлагат обществените поръчки да се обявяват и провеждат само по електронен път, при ясни критерии.44% от представителите на бизнеса считат, че не трябва да се включват субективни критерии. Тези субективни критерии са отлагане на плащанията, специфични конкретни изисквания, които се отнасят до определен модел или услуга. 38% предлагат да се предвижда определен процент от обществените поръчки да бъде изпълняван от МСП.30% от анкетираните бизнесмени предлагат да отпадне възможността за директно възлагане на поръчки или чрез преговори с конкретно избрани фирми.Само 13% от анкетираните представители на компаниите смятат, че процедурите за обществени поръчки са станали по-прозрачни след влезлия от април 2016 година нов Закон за обществените поръчки (ЗОП). 56% не забелязват никаква промяна, а 31% не могат да вземат отношение по въпроса, защото нямат преки наблюдения.В анкетата се предлагат множество варианти за противодействие срещу корупционните практики. Във всеки един от етапите на осъществяване на обществената поръчка, ако се създадат подходящите условия, корупцията може да бъде преодоляна.Чрез представените по-горе предложения на бизнеса повече малки и средни предприятия биха имали интерес и желание да участват в процедури за обществени поръчки. Чрез прозрачния процес (провеждане по електронен път) ще се премахне лошия имидж на обществените поръчки и лошите практики - малък брой компании да са в постоянно печелившите, макар с не толкова добри предложения (оферти), обобщават от БТПП.", "date": "2018.04.02", "title": "40% от бизнеса убеден, че обществените поръчки се разпределят предварително"}
{"url": "https://news.bg/int-politics/rusiya-se-hvali-s-uspeshno-izpitanie-na-nova-pro-sistema.html", "text": "Руските военни успешно са изпробвали нова модернизирана система за противоракетна отбрана (ПРО). Това съобщава официалният печатен орган на руското военно министерство \"Красная звезда\".Изстрелването се е провело на полигона Сари-Шаган в Казахстан. Ракетата успешно е поразила условната цел в определеното време, уточни заместник-командирът на противовъздушната и противоракетната отбрана на въздушно-космическите сили на Русия ген.-майор Андрей Приходко.Предишното изпитание е било проведено в средата на февруари. Тогава руските военни са провели успешно изстрелване на модернизираната ракета ПРС-1М.Новата система за противоракетна отбрана е предназначена за отбрана на Москва от въздушни и космически удари. Тя също така изпълнява задачи по предупреждения за ракетни нападения и контрол на космическото пространство.", "date": "2018.04.02", "title": "Русия се хвали с успешно изпитание на нова ПРО система"}
{"url": "https://news.bg/regions/pozhar-izbuhna-v-blagoevgrad.html", "text": "Пожар избухна в частен имот в Благоевград.Пожарът е възникнал в ранчо край областния град. Огънят е унищожил покрива и втория етаж на постройката. При инцидента няма пострадали хора.Сигналът за пожара е подаден към 8 часа сутринта. Към мястото на инцидента са изпратени 2 екипа на пожарната. Към 8.45 часа пожарът вече е бил локализиран от огнеборците.Къщата се намира между главен път Е-79 и река Струма, съобщи БГНЕС.", "date": "2018.04.02", "title": "Пожар избухна в Благоевград"}
{"url": "https://news.bg/regions/spetskomisiya-ustanovyava-shtetite-po-izgoreliya-v-sandanski-blok.html", "text": "Специално назначена комисия ще установява щетите по , съобщи БНТ.Комисията трябва да даде становище относно това какви са щетите по конструкцията на блока, който горя в събота срещу неделя. Следва да се прецени дали блокът е безопасен и дали след извършването на ремонт в него ще може отново да се живее.Припомняме, властите работят по версията за умишлен палеж. Предполага се, че , счупили прозорците на магазин на партера и с парцали го подпалили. Оттам пламнал и целия блок. При инцидента нямаше пострадали, но материалните щети са големи. Вследствие на пожара над 40 семейства останаха извън домовете си.Припомняме и че собственикът на запаления магазин твърди, че няма врагове и не знае кой може да е извършил посегателството.Междувременно местни жители в Сандански се организират в социалните мрежи, за да помогнат на пострадалите при пожара семейства.", "date": "2018.04.02", "title": "Спецкомисия установява щетите по изгорелия в Сандански блок"}
{"url": "https://news.bg/health/s-noviyat-standart-mozhe-da-se-zakriyat-bolnichni-otdeleniya-i-da-se-sakratyat-lekari.html", "text": "Предложеният нов единен стандарт за финансово управление на държавните болници може да доведе до закриване на отделения и съкращаване на ценни лекари. Това заяви пред БНР д-р Нели Савчева, председател на Сдружението на областните болници и управител на болницата в Габрово.Припомняме, на 30 март 2018 г. здравният министър Кирил Ананиев внесе в парламента единен стандарт за финансово управление на държавните болници. Той идва в изпълнение на решението на НС от 9 юни 2017 г. за въвеждането на такъв стандарт. Стандартът цели да се стабилизира финансовото състояние на болниците чрез въвеждане на единни правила за управление на финансовите и човешките ресурси, възлагането на обществени поръчки, текущо наблюдение и отчитане на дейността.Според Савчева огромен проблем могат да се окажат императивните текстове, че лечебните заведения не могат да трупат дългове, които надвишават миналогодишните им задължения. Това обаче е невъзможно при постоянно увеличаващи се разходи за заплати, електрическа енергия и други.\"Вътре в този документ е написано, че ние много добре трябва да спазваме финансова дисциплина и не трябва да даваме допълнително стимулиране на звена, които са губещи. Общинските болници са търговски дружества, но все пак са болници. Аз не съм срещу финансовата дисциплина, която се опитват да въведат от Министерство на здравеопазването. За мен не е проблем, че някой ще ни контролира. Проблем е, ако ти като мениджър нямаш избор\", поясни медикът.Тя разказа, че когато поела управлението на болницата в Габрово, лечебното заведение било  една от болниците с доста внушителна сума просрочени задължения. \"Успяхме да изплуваме, защото тогава беше възможно, но все пак да не забравяме, че тогава минималната работна заплата не беше 510 лева, а приходите към този момент са същите. Съблюдавайки финансовата дисциплина, трябва да направиш така, че да запазиш персонала, който работи при теб\", обясни д-р Нели Савчева.Тя допълни, че Сдружението на областните болници ще обсъди новия финансов план на 12 април, след което ще внесе в парламента своите предложения за промени.", "date": "2018.04.02", "title": "С новият стандарт може да се закрият болнични отделения и да се съкратят лекари"}
{"url": "https://news.bg/politics/zemedeltsite-se-otkazaha-ot-protesta.html", "text": "Земеделците отменят готвения протест. Това стана ясно след среща при премиера Бойко Борисов с производителите, ресорния министър Румен Порожанов и вносителя на спорния законопроект за горивата Емил Димитров-Ревизоро.Ще бъдат събрани становищата на бранша и консенсусния текст ще бъде внесен за разглеждане в пленарна зала. За да се подготви браншът за новите изисквания, текстовете се предвижда да влязат в сила от следващата година.След срещата земеделският министър Румен Порожанов посочи, че през последните дни е имало интензивни разговори по законопроекта. Спорният момент е, че земеделският производител се третира като търговец. Затова земеделците трябвало да отговорят на редица регулации, което не им се харесва. Тези регулации нарушават съществуващия режим, който смятаме, че работи много добре поне в контролната си част, изтъкна Порожанов.Освен това се създавала допълнителна административна и финансова тежест за земеделците. Намерен е баланс в предложенията на Ревизоро. Този сектор е вече на светло, убеден е земеделският министър.На свой ред депутатът от ОП Емил Димитров е готов между първо и второ четене лично да внесе поправките на бранша и МФ, за да спести време и законът да бъде приет. Земеделците няма да понасят административна и финансова тежест, обеща народният представител. Всички производители декларирали, че нямат намерение да търгуват с горива. Всички спорещи страни са \"за\" санкции срещу нерегламентираните бензиностанции, нелегални резервоари и срещу всички в сенчестия бранш.Премиерът Бойко Борисов обещал ГЕРБ да подкрепи проекта.Костадин Костадинов от Националната асоциация на зърнопроизводителите благодари на премиера и министър Порожанов, че съдействали за разрешаване на създалата се ситуация. За момента проблемът е решен, доволен е той. Отменяме протеста, съобщи Костадинов.Припомняме, миналата седмица земеделските производителите насрочиха протест за утре, 3 април, заради промени в Закона за административното регулиране на икономически дейности, свързани с нефт и продукти от нефтен произход. Земеделските производители настояват да бъдат извадени от обхвата на този закон.Земеделците са категорични, че те не са търговци, а ползватели на горива. Затова и нивомерите, които ще бъдат задължени да поставят за закупените и съхраняваните от тях горива за собствени нужди, са излишни, но те ще струват на бранша 100 млн. лв.", "date": "2018.04.02", "title": "Земеделците се отказаха от протеста"}
{"url": "https://news.bg/society/zapochva-strastnata-sedmitsa-3.html", "text": "От днес започва Страстната седмица или седмицата на страданията - последната от живота на Исус Христос. Според православния календар всеки ден от тази седмица е Велик.Всяка година православните християни очакват със смирение Страстната седмица, за да захранят вярата, да укрепят мира и да защитят единството.Спасителят изкупва човешките грехове чрез жертва - в страдание, болка и любов, и го показва чрез възкресение.На Велики понеделник Христос, влизайки в Йерусалимския храм, се разгневил на събралата се тълпа. Храмът за молитви бил превърнат в тържище и в гнева си Божият син съборил масите на търговците.Затова на Велики вторник Исус прекарал в нравствени напътствия, а според църковния канон денят е отреден за смирение.В деня на Светата и Велика сряда Юда отишъл при юдейските първенци и уговорил предателството на Христос за 30 сребърника.На Велика сряда обичаят пък повелява да се бере здравец, предимно от децата и на Разпети петък да се раздава за здраве. На Велика сряда не се работи никаква домакинска работа, а ако някой престъпи това правило, вярва се, че умението му ще се отнеме.Велики четвъртък е свързан с Тайната вечеря, когато е установено тайнственото причастие. След вечеря Христос взел хляб, благословил го, разчупил го, раздал на учениците си и казал: \"Вземете, яжте, това е моето тяло!\". После вдигнал чашата и казал: \"Пийте от нея всички. Това е моята кръв на Новия завет, която за вас и на мнозина се пролива за опрощение на греховете\".След причастието Христос признал пред своите ученици, че ще бъде предаден.Велики четвъртък е най-очакваният ден през Страстната седмица от децата. Тогава се става рано, а навремето децата дебнели коя кокошка първа ще снесе. Това яйце се боядисвало първо в червено.С първото боядисано яйце, още докато не е изсъхнало, се натъркват бузите и челата на децата за здраве. Който не успее да боядиса яйцата в четвъртък, може да го направи в събота.Велики петък, известен още като Разпети петък, е денят, в който е разпнат Исус Христос и е посветен на неговите страдания. На Велики петък не се прави нищо - разрешено е само да се рисуват боядисаните вече яйца.На Разпети петък не се яде нищо, пие се само вода.Велика събота се нарича още душна, защото тогава се ходи на гробовете на починалите близки. На тях се раздават боядисани яйца, жито и хляб . На този ден се месят и пекат козунаците.Вечерта срещу неделя вярващите отиват в храмовете, палят свещи и всички се поздравят с \"Христос воскресе!\", а отговорът е - \"Воистина воскресе!\".", "date": "2018.04.02", "title": "Започва Страстната седмица"}
{"url": "https://news.bg/press/tsvetan-tsvetanov-nie-sme-evroatlantitsi-ne-evraziytsi-s-bezplatni-bileti-kompensirat-patnitsite-ot-plamnal-vlak.html", "text": "Позиция. \"Сега\":Цветан Цветанов: Ние сме евроатлантици, не евразийци\"Трябва да се числим към евроатлантическата общност, а не към евразийската. Разбира се, че трябва да поддържаме добри отношения с Русия, но това, което те правят в момента, е недопустимо за 21 век\". Това коментира пред журналисти в местността \"Рупите\" зам.-председателят на ГЕРБ Цветан Цветанов.Той обясни, че като подкрепяме Великобритания, ние подкрепяме развитите демократични общества. \"Ние не сме разследващ орган, затова трябва да сме солидарни с общата европейска позиция\", добави Цветанов.\"Не допуснахме да влезем в тона на БСП. В петък те поискаха парламентът да излезе с обща декларация по случая \"Скрипал\", но това щеше да е много грешен ход\", посочи Цветанов, който е и шеф на парламентарната група на ГЕРБ. Той смята, че БСП води антиевропейска политика, която има за цел да изтика България извън евроатлантическата общност. Акция. \"Монитор\":Над 100 дариха кръв в София Над 100 души се включиха в традиционната кръводарителската кампания, която Националният кръвен център организира в София ежегодно по повод Цветница.Желаещите имаха възможност да дарят кръв в мобилни екипи, разположени пред четири големи столични храма.По последни данни у нас трайно преобладава родственото кръводаряване, тъй като 85% от дарителите се оказват роднини на пострадали или нуждаещи се от кръв пациенти. Едва в 25% от случаите българите даряват безвъзмездно.В заключение от Кръвния център припомниха, че един кръводарител помага на четирима пациенти. За съжаление обаче статистиката показва, че за последната изминала година, в сравнение с 2016 г., кръводарителите у нас са намалели с 2000 души. Компенсация. \"Дума\":С безплатни билети компенсират пътниците от пламнал влак     С безплатни билети ще бъдат компенсирани пътниците от бързия влак от София за Бургас, които са пътували с бързия влак №8613 от София за Бургас на 30 март 2018 г., съобщиха от БДЖ. До решението се стигна, след като в петък вечерта влакът се запали край Нова Загора, за щастие инцидентът се размина без човешки жертви. Заради пламъците от третия вагон във влака пътниците престояха с часове в гара Коньово. Националният железопътен превозвач осигури превоз с автобуси до Бургас. Клиентите на БДЖ могат да получат своята компенсация на билетните каси във всяка гара от днес. За целта първо трябва да предоставят билета си от пътуването с бързия влак от София за Бургас.Щетите от пожара във влака са за минимум един милион лв., коментира бившият изп. директор на \"Холдинг БДЖ\" Християн Кръстев. Той предполага, че те ще останат за сметка на БДЖ, тъй като до момента никой не споменава нищо за застраховател, който да е заинтересован причините за пожара да бъдат установени, за да може да покрие загубите.  Статистика. \"24 Часа\":70% от хората у нас не знаят как да проверят достоверността на дадена информация 70% от хората у нас не знаят как да проверят достоверността на дадена информация. Това каза в интервю за Агенция \"Фокус\" координаторът в Националния център за безопасен интернет Георги Апостолов. \"Ако се върнем към едно национално представително изследване, което ние правихме в края на 2016 г., 40% от интервюираните честно признаха, че те не биха могли да различат вярна от невярна информация. И тук не говорим за познаване на условията - те просто си признават, че това, което виждат не им е ясно дали е вярно или невярно. Аз тук бих добавил още едни 30% отгоре.Тоест поне 70% от хората, според мен не знаят как да проверят за достоверността на дадена информация. По наши наблюдения не мисля, че процентът на хората, които четат условията за ползване превишава 10%\", допълни още той. По думите му изключително тревожно е колко е ниско нивото на дигитално-медийна грамотност на хората по целия свят. Инцидент. \"Сега\":20 автобуса с българи са били забавени на сръбско-унгарската граница 20 автобуса с български граждани са били забавени на ГКПП Хоргош-Рьоске на сръбско-унгарската граница. Сигнали са подадени във Външното ни министерство малко преди полунощ срещу 1 април, съобщи bTV.Посолството на България в Будапеща е оказало незабавно съдействие на чакащите ни сънародници, съобщиха от МВнР.След осем разговора с главния дежурен на унгарското МВР е установено, че от март на граничните пунктове на Унгария се провежда постоянна операция \"Сухопътни граници 2018\". Това важи особено за уязвимите за миграционен натиск направления. Операцията включва тотална проверка на всички моторни превозни средства, влизащи в страната от Сърбия. Властите обръщат особено внимание на тирове и автобуси.Това е причината за забавянето на автобусите с българи, сред които и ученици. МВнР е уведомило своевременно подалите сигнала за операция \"Сухопътни граници 2018\". ", "date": "2018.04.02", "title": "Цветан Цветанов: Ние сме евроатлантици, не евразийци; С безплатни билети компенсират пътниците от пламнал влак"}
{"url": "https://news.bg/bulgaria/ndk-svetva-v-sinyo-za-denya-na-informiranost-za-autizma.html", "text": "Днес е Световният ден на информираност за аутизма. По този повод фасадата на НДК ще бъде осветена в синьо тази нощ, съобщиха БГНЕС и \"Сега\". 2 април е обявен за Световен ден на осведоменост от ООН през 2007 година. Всяка година на тази дата кампанията \"Освети в синьо\" цели да привлече общественото внимание към състоянието.В България денят се отбелязва няколко поредни години от Сдружение \"Тацитус\" и Фондация \"Стъпка за невидимите деца\", като в синьо се осветяват знакови сгради в София и страната. Тази година сред тях се нарежда и забележителният архитектурен паметник - сградата на Община Пловдив, построен през 1912 г.В рамките на инициативата по света са осветени емблематични сгради, като Емпайър Стейт Билдинг в Ню Йорк, статуята на Христос Спасителя в Бразилия, Операта в Сидни и другиЧрез информираност можем да променим живота на аутистичните личности и семействата им като създадем за тях по-толерантна и приемаща среда, общество от приятели и хора, готови да помагат.", "date": "2018.04.02", "title": "НДК светва в синьо за деня на информираност за аутизма"}
{"url": "https://news.bg/world/frantsiya-prizova-izrael-kam-sdarzhanost.html", "text": "Към сдържаност призова Израел Франция след последните сблъсъци в Ивицата Газа. Това се казва в изявление на френското външно министерство. В него се припомнят задълженията на Тел Авив към осигуряване безопасността на цивилните, както и правото на палестинците да провеждат мирни протести. Припомняме, че страната бе подложена на натиск след размириците, при които загинаха десетки, а хиляди други бяха ранени. Властите отказаха независимо разследване. Турция реагира особено остро като израелският премиер Бенямин Нетаняху бе определен като \"терорист\".Нетаняху пък поздрави армията за това, че \"е защитила населението от терористи\". ", "date": "2018.04.02", "title": "Франция призова Израел към сдържаност "}
{"url": "https://news.bg/int-politics/v-latviya-zabraniha-obuchenieto-na-ruski-ezik-v-gimnaziite.html", "text": "Президентът на Латвия Раймондс Вейонис е подписал закон за преминаване на обучението в училищата на националните малцинства на латвийски език, съобщиха от пресслужбата на латвийския държавен глава, цитирани от руски медии.Средно образование в Латвия сега вече може да се получи само на официалния държавен език. Съответните изменения са били направени в Закона за образованието.Вейонис отбеляза, че тази мярка ще позволи на всички ученици да получат качествено образование и да уредят живота си в Латвия. По думите на президента, \"това ще създаде по-сплотено общество и ще укрепи страната\".Вейонис отбеляза, че децата все още ще имат възможността да учат на родния си език предмети, свързани с идентичността и културата на националните малцинства. Освен това значителна част от предметите в началното и основното училище ще бъдат преподавани на родния им език.Очаква се преминаването на обучението да започне на 1 септември 2019 г. и да завърши на 1 септември 2021 г. Предучилищното образование ще бъде двуезично, а в началното училище от първи до шести клас ще бъдат достъпни три модела на двуезично обучение.Почти всички училища на националните малцинства в страната, в които обучението се провежда на руски език, провеждат редовни митинги в страната срещу това те да започнат да обучават на латвийски език.В Латвия живеят малко по-малко от 2 млн. души, от които около 40 процента са рускоезични.", "date": "2018.04.02", "title": "В Латвия забраниха обучението на руски език в гимназиите"}
{"url": "https://news.bg/crime/tehnicheska-komisiya-tarsi-prichinite-za-pozhara-vav-vlaka-sofiya-burgas.html", "text": "Експертна техническа комисия разследва причините за, съобщи БНТ.В комисията са включени експерти от Министерството на транспорта, информационните технологии и съобщенията, представители на специализираното звено към пожарната и двама независими експерти. Комисията следва да установи дали влакът е бил технически изправен към момента на пожара.Припомняме, бързият влак от София за Бургас се запали преди два дни на гара Коньово. При инцидента нямаше пострадали хора. .Към момента влаковата композиция се намира на техническата гара в Пловдив.Във връзка с пожара от БДЖ заявиха, че . Дали това е така, следва да прецени техническата комисия.. От БДЖ ще предоставят на хората билет за избран маршрут на пътуване с влак в страната. За целта хората трябва да представят билета си от пътуването с бързия влак във вечерта на инцидента.Стана ясно и че щетите от пожара възлизат за минимум 1 млн. лева.", "date": "2018.04.02", "title": "Техническа комисия търси причините за пожара във влака София-Бургас"}
{"url": "https://news.bg/world/za-parvi-pat-ot-1800-g-london-zadmina-nyu-jork-po-ubiystva.html", "text": "Британската столица Лондон за първи път задмина Ню Йорк по брой на убийствата, съобщава UPI.За последните два месеца за първи път в съвременната история в Лондон има повече убийства от американския мегаполис.8 души са убити в Лондон между 14 март и 20 март, като за месеца са убити 22-ма души, пише \"Съндей таймс\". В Ню Йорк са убити 21 души.През февруари в столицата на Великобритания са регистрирани 15 убийства в сравнение с 11 в Ню Йорк.Като цяло от началото на годината в американския град са извършени повече убийства - 50, което е с 4 повече от Лондон. Но според вестника Лондон не е задминавал Ню Йорк по брой на убийства от 1800 г.През февруари и март в Лондон е отчетен 13-годишен връх. По информация на вестник \"Гардиън\" от 46 убийства в Лондон 31 са с хладно оръжие, четири с огнестрелно оръжие, трима са загинали след получаване на множество наранявания, едно след задушаване и 7 все още не са установени.", "date": "2018.04.02", "title": "За първи път от 1800 г.  Лондон задмина Ню Йорк по убийства"}
{"url": "https://news.bg/education/knigite-tragvat-na-pohod-v-68-biblioteki-v-stranata.html", "text": "68 библиотеки в страната и десетки училища се включват в иницативата \"Походът на книгите\" под надслов \"Четем заедно, растем заедно\". Националната кампания за насърчаване на четенето сред най-малките започва от 2-ри април и ще продължи до 23-ти април.Освен инициативите на сайта на Асоциация \"Българска книга\" има наръчник за насърчаване на ранното детско четене. Световни изследвания доказват, че голяма част от природния интелект на човека се развива до осмата година. За да се разгърне този потенциал, детето от малко трябва да е подложено на различни сетивни стимули, а четенето играе важна роля в отключване на невероятните възможности на човешкия мозък.В рамките на инициативата деца от различни градове ще участват в инициативи по верижно четене, четене с разбиране, изразително четене. Ще четат пред възрастни хора от домовете. Общо в рамките на кампанията ще се проведат над 600 инициативи.В рамките на похода ще се състои и Международния детски литературен фестивал от 18-22 април. Фокусът ще е европейската литература за деца и юноши. Десет чуждестранни автори са потвърдили участието си във фестивала.Ще бъде проведена и изложба за българска детска илюстрация. Целта е децата да станат индивиди, които четат за удоволствие, защото четящият човек е мислещият човек.Организатори за поредна година са Асоциацията \"Българска книга\", в партньорство с Българска библиотечно-информационна асоциация, Министерство на образованието и науката и Столична община.", "date": "2018.04.02", "title": "Книгите тръгват на поход в 68 библиотеки в страната"}
{"url": "https://news.bg/world/rumaniya-kipar-i-ispaniya-boykotirat-sreshtata-na-varha-v-sofiya-zaradi-kosovo.html", "text": "Румъния, Кипър и Испания бойкотират срещата на върха на ЕС-Западните Балкани на 17 май в София, пише белградският вестник \"Вечерни новости\".Изданието отбелязва, че Белград обмисля формата, при който Сърбия ще бъде представена на срещата.Причината, според вестника, е свързана с \"променените обстоятелства\", откакто няколко страни членки - освен Испания, Румъния и Кипър, които не са признали Косово за независима държава, са близо до решение да не присъстват на форума.Тези държави не искат да бъдат на една и съща маса с представители на Прищина, както и не искат да бъдат фотографирани с тях. Вероятно Косово ще бъде представяно от президента Хашим Тачи.Всекидневникът отбелязва, че в същото време ЕС очаква Сърбия да има представител на събитието в София.От статията става ясно, че Испания, Румъния и Кипър са близо да прибягнат до План Б - техните представители да бъдат на работната вечеря един ден преди срещата на върха, а след това да бъдат представяни от други членки на съюза.Това не е нова практика в ЕС, защото е възможно една държава членка да представя друга.Проблемът тук, пише вестникът, е, че няма обща позиция по темата Косово в ЕС, а също така остава открит въпросът кой ще представлява Испания, Румъния и Кипър.", "date": "2018.04.02", "title": "Румъния, Кипър и Испания бойкотират срещата на върха в София заради Косово?"}
{"url": "https://news.bg/world/avtobusi-sas-siriyski-buntovnitsi-napuskat-iztochna-guta.html", "text": "Два автобуса, превозващи първата група бойци от \"Джаиш ал Ислам\" и техните семейства, напуснаха град Дума - последният бастион на бунтовниците в Източна Гута, информира държавната телевизия, цитирана от \"Ройтерс\".Те са се насочили към северния град Джераблус, което е част от споразумение между сирийското правителство и бунтовническата група.Руски медии съобщават, че повече от 150 000 души са напуснали Източна Гута с помощта на руския център за помирение в Сирия от въвеждането на хуманитарни паузи на 28 февруари.Военното министерство на Русия предава на живо евакуацията на жителите на столичното предградие през хуманитарни коридори.", "date": "2018.04.02", "title": "Автобуси със сирийски бунтовници напускат Източна Гута"}
{"url": "https://news.bg/society/so-sabira-stari-drehi-za-da-pazi-okolnata-sreda.html", "text": "Столична община събира стари дрехи, за опазване на околната среда. От 2 април до 24 април 2018 г. от Столична община организират мобилен пункт за събиране на текстил.Събирането на различен текстил и стари дрехи и обувки се прави като част от кампанията за Пролетно почистване.Кампанията има за цел опазване на околната среда и въздуха. От СО информират, че изхвърлянето на текстилни отпадъци при смесените битови отпадъци води до замърсяване. Това става в резултат на нерегламентирани изгаряния.Целогодишна е инициативата, която СО провежда чрез Столичен инспекторат, за събиране на ненужен текстил - дрехи, чанти, обувки, кожи, хавлии, завеси, покривки и т.н.Общинари информират, че броят на мобилните пунктовете постепенно се увеличава. Идеята е да бъде обхваната територията на цялата община.От СО съобщават, че гражданите, които имат желание да предадат повече от 10 кг текстил, могат за свое удобство да направят заявка предварително. Заявките се приемат на телефона на Оперативния център на Столичен инспекторат.", "date": "2018.04.02", "title": "СО събира стари дрехи, за да пази околната среда"}
{"url": "https://news.bg/crime/ot-156-merki-za-sadebna-reforma-izpalneni-edva-11.html", "text": "Едва 7% от заложените мерки за реформа в съдебната система са изпълнени. Други 69% остават нереализирани. Това отчитат от Центъра за законодателни оценки и законодателни инициативи в рамките на проекта \"Повишаване на доверието на обществото в съдебната система чрез оценка и анализ на съдебната реформа\", финансиран по ОП \"Добро управление\". По проекта се предвиждат няколко стъпки: Първата - анализ на политическите платформи на управляващите мнозинства в сектор \"Правосъдие\" в периода 2010-2017 г., в който на практика се разглеждат обещанията в политическите платформи на партиите. Втората стъпка - анализ на двете стратегии за реформа на съдебната система и пътните карти към тях. Третата стъпка е да се проследи какво е направено практически и какви конкретни законодателни стъпки са извършени.Ще бъдат проверени законодателните промени в Конституцията дали отговорят на изискванията за законодателна техника, както и анализ на промените, довели до по-голяма бързина.Ръководителят на проекта Васил Стойнов обясни, че най-големият проблем, който констатират по проекта, е абстрактност на обещанията и ангажиментите, които поемат политическите партии по отношение на реформата в съдебната система. По думите му една от възможните причини за това е липсата на ангажираност на неправителствения сектор и експертите по отношение на адекватните промени в съдебната система.Проектът има за цел  повишение на доверието на обществото в съдебната система.Председателят на сдружението \"Центъра за законодателни оценки и законодателни инициативи\" Николай Димитров обясни, че от 156 мерки в платформите на политическите партии, едва 11 са изпълнени, което прави 7% от общия брой. 6% от мерките са частично изпълнени. \"Прави впечатление огромното число на неизпълнени мерки - 69% или 108 от заложените мерки\", коментира Димитров. За 18 от мерките (12%) няма данни за изпълнение.По думите му основен извод, който се извежда от тези количествени данни, е, че липсва разбиране от страна на политическите партии за реалните проблеми на съдебната система. \"Липсват ефективни механизми за отчетност за изпълнението на програмите на политическите сили\", заяви още Димитров.На следващо място анализът констатира, че мерките са декларативни - без да се уточнява спецификата как ще бъде постигнато дадено нещо.Заключението е, че като цяло партиите нямат капацитета да проведат разширена и задълбочена съдебна реформа.По отношение на анализа на стратегическите документи - Стратегия за развитие на съдебна реформа и актуализираната стратегия за продължаване на съдебната реформа, приета 2016 г. - двата документа показват пълнота и професионализъм във визията за съдебна реформа. Документите обаче рязко се отличават от заложеното в политическите програми. Така сред изпълнените 11 мерки е въвеждането на единна информационна система за противодействие на престъпността - прокуратура, органите на МВР и ДАНС, както и приемане и прилагане на пътна карта за електронно правосъдие - мярка, заложена в предходния мандат на ГЕРБ, както и мярката за разпределение на делата на случаен принцип.", "date": "2018.04.02", "title": "От 156 мерки за съдебна реформа изпълнени едва 11"}
{"url": "https://news.bg/world/sasht-i-velikobritaniya-otkrito-lazhat-i-dezinformirat-obobshti-moskva.html", "text": "Съединените щати и Великобритания прибягват до откровени лъжи във връзка със случая \"Скрипал\". Тази позиция изрази министърът на външните работи на Русия Сергей Лавров, цитиран от местни медии.Той поясни, че двете държави, сляпо следвани от други страни, не показват елементарно приличие и прибягват до открити лъжи и до пълна дезинформация.Според Лавров Москва отговаря на всички обвинения и мерки спокойно и хладнокръвно, а също така настоява всички обвинения да бъдат обосновани с факти.Руският министър припомни, че страната му няма мотив зад отравянето на Сергей Скрипал.Не зависи от Русия колко далеч ще стигне ескалиралото напрежение, предупреди той.Сергей Лавров е на мнение, че западните държави се занимават с детски игри и през Студената война най-малко е имало някакви правила в сравнение със сега.По време на Студената война имаше някакви правила, а сега Великобритания и САЩ не спазват никакво благоприличие и се занимават с детски игрички, коментира той.Министърът на външните работи намекна, че може да е в интерес на Великобритания отравянето на Скрипал.Русия счита за възмутително нежеланието на Лондон да отговори на исканията на Москва за осигуряване на консулски достъп до руския гражданин Юлия Скрипал, възнегодува Лавров.Междувременно стана ясно, че руският лидер Владимир Путин ще посети Анкара във вторник и сряда (3-4 април) за разговори с турския лидер Реджеп Ердоган.Припомняме, Великобритания обвинява Москва, че стои зад отравянето на бившия руски шпионин Сергей Скрипал и дъщеря му Юлия в английския град Солсбъри на 4 март. Според Лондон Русия е използвала химически агент новичок. Обединеното кралство експулсира 23-ма руски дипломати, а Москва, която категорично отрича обвиненията, предприе реципрочни действия. Близо 30 държави в знак на солидарност с Великобритания решиха да изгонят общо повече от 100 руски дипломати., коментира говорителят на Кремъл Дмитрий Песков.\"\", каза той.Миналата седмица британски медии писаха, че Лондон заплашва да затвори търговската мисия на Русия в северната част на столицата.", "date": "2018.04.02", "title": "САЩ и Великобритания открито лъжат и дезинформират, обобщи Москва"}
{"url": "https://news.bg/education/obuchavat-pedagozi-da-razpoznavat-autizam-oshte-v-gradinite.html", "text": "1500 педагози от детските градини ще бъдат обучени да идентифицират дефицитите в образователните потребности на децата. Това обяви заместник-министърът на образованието Деница Сачева, която участва в информационния ден, посветен на 2-ри април - Световен ден за информираност за аутизма.Сачева отчете, че вече имаме Наредба за приобщаващо образование, реализират се инвестиции за повече ресурсни учители и повече педагози и психолози.Заместник-министър Сачева подчерта, че приобщаващото образование е един от най-важните приоритети на МОН. По думите й остава предизвикателството за внедряване на дигиталните технологии за деца със специални образователни потребности.Калоян Дамянов, експерт в образователните политики за деца изтъкна, че в момента все още преподаването в училище е фронтално, тоест - учителят застава пред класа и говори. Това е модел, който следва да бъде променен, не само за децата с аутизъм, но за всички деца, за да бъдат постигнати по-добри резултати. Въпреки трудностите 1 744 са ресурсните учители, които са на разположение в училище.Аня Андонова, майка ветеран и основател на Центъра за социална рехабилитация и интеграция на лица с проблеми от аутистичния спектър посочи, че все още липсва държавно делегирана социална услуга - ранната интервенция. Липсват мерки за трудовата реализацаия, мерки за подкрепа на работодателите.Ключово за децата е ранният скрининг тест, както и идентифицирането на рисковете за бъдещи образователни затруднения.Андонова заяви, че усилията сега насочени към изграждане на Център за професионално обучение на лица с аутизъм и Защитено жилище за хора с аутизъм. По време на дискусията стана ясно, че най-малкият пациент е едва на 11 месеца. Предстои да бъде открит дневен център в Плевен.Специалистите отчитат, че на времето се е работило с деца над 3 годишна възраст, а сега границата е паднала на една годинка. Хубавото е, че родителите все повече чуват, все по-рано търсят консултация със специалист.Султанка Петрова, заместник-министър на труда и социалната политика изтъкна, че едно от 81 деца е с аутизъм.В София има три центъра за работа с деца. Мотото на днешния ден е: \"Живея във вашия свят, но по свой начин - да счупим бариерите на предразсъдиците!\" .Лицата на кампанията са Ники Кънчев, Елена Петрова, Калин Терзийски, а към каузата е привлечен и Владо Каролев и Ираван Хира, председател на Български форум на бизнес лидерите.", "date": "2018.04.02", "title": "Обучават педагози да разпознават аутизъм още в градините"}
{"url": "https://news.bg/world/turtsiya-izdade-zapoved-za-arest-na-gyulen-za-ubiystvoto-na-ruskiya-poslanik.html", "text": "Турция издаде заповед за арест на мюсюлманския проповедник Фетхуллах Гюлен и други седем души във връзка с убийството на руския посланик в Турция през 2016 г. Това пише вестник \"Хабертюрк\", цитиран от \"Ройтерс\".Световната осведомителна агенция отбелязва, че информацията се появява ден преди визитата на президента на Русия Владимир Путин в Турция.Андрей Карлов беше застрелян от полицай, който не е бил на смяна, докато изнасяше реч на изложба в Анкара през декември 2016 г. Нападателят крещеше \"Аллах акбар\" и \"Не забравяйте Алепо\", имайки предвид намесата на Русия в съседна Сирия. Извършителят е убит на място от полицията.Утре Путин пристига на двудневна визита в Турция, където ще се срещне с турския лидер Реджеп Ердоган и иранския президент Хасан Рохани.Анкара смята, че движението на Гюлен стои зад убийството. Ердоган също вини проповедника за неуспешния опит за преврат през юли 2016 г.Гюлен живее в САЩ от 1999 г. Той отрича обвиненията.\"Хабертюрк\" пише, че властите са наредили задържането на 8 души, тъй като убийството е извършено по тяхно нареждане.Вестник \"Хюриет\" разкрива, че до момента за убийството на руския посланик са задържани други седем души, включително трима полицаи.", "date": "2018.04.02", "title": "Турция издаде заповед за арест на Гюлен за убийството на руския посланик"}
{"url": "https://news.bg/world/polovinata-germantsi-vizhdat-seriozen-risk-ot-pokushenie-s-nozh.html", "text": "Половината от германците виждат висок или много висок риск младите хора в страната да станат жертва на нападение с хладно оръжие, съобщи DPA. Това показват данни от изследване, проведено от YouGov сред 2026 пълнолетни германци между 23 март и 26 март. Резултатите от проучването показват, че 38 процента от анкетираните смятат, че рискът млад човек да бъде намушкан с нож е висок, 12 процента пък отговарят, че намират този риск за много висок.Други 34 процента смятат, че рискът от атака с нож е нисък, докато 7 процента смятат, че е много нисък.Профсъюзът на полицейските служители GdP съобщи, че атаките с хладно оръжие \"очевидно\" се увеличават, но за съжаление няма национална статистика за намушканите, за разлика от пострадалите в случаите при стрелба. Профсъюзът и Германският полицейски съюз поискаха да се съберат национални статистически данни за престъпления, включващи хладни оръжия.Повечето ножове, използвани при атаките, са или незаконни закупени или законът забранява тяхното пренасяне.Проучването установи, че почти четирима от петима германци са скептично настроени, че потенциалните забрани за ножове могат да бъдат наложени: 48% заявяват, че е малко вероятно и още 30%, че е малко вероятно забраната да спре закупуването или носенето на такива ножове.От анкетираните само 12% смятат, че е вероятно или много вероятно забраната над ножовете да е ефективна. Останалите хора не отговарят или посочват отговор \"Не зная\".", "date": "2018.04.02", "title": "Половината германци виждат сериозен риск от покушение с нож"}
{"url": "https://news.bg/world/tramp-pokanil-putin-v-beliya-dom.html", "text": "Президентът на САЩ Доналд Тръмп предложи на Владимир Путин по време на телефонния разговор през март да се проведе среща в Белия дом.Това разказа помощникът на руския лидер Юрий Ушаков, цитиран от местни медии.Но конкретни обсъждания за възможна среща не са провеждани, каза той.Ушаков поясни, че разговорът е бил конструктивен и делови, но след това настъпи нов разрив в отношенията - експулсирането на 60 дипломати и закриване на генерално консулство.На фона на тези събития е трудно да се обсъжда възможност за провеждане на среща, изтъкна съветникът.\"\", каза Ушаков и добави, че Кремъл се надява един ден да започнат сериозен и конструктивен диалог.Високопоставен американски представител \"не отрича\", че Тръмп е \"пуснал идеята за среща в Белия дом\", но поясни, че все още нищо не е планирано.Междувременно медии съобщиха, че Тръмп ще проведе среща с японския премиер Шиндзо Абе във Флорида на 17-18 април. Те ще обсъдят Северна Корея.", "date": "2018.04.02", "title": "Тръмп поканил Путин в Белия дом"}
{"url": "https://news.bg/world/arestuvaha-zhurnalisti-v-kazahstan-pisali-sreshtu-bivsh-finansov-ministar.html", "text": "Разследват редакциите на две казахстански медии в рамките на наказателно дело за разпространение на умишлено невярна информация, съобщиха в понеделник от пресслужбата на градския департамент по вътрешни работи на Алмати, предаде РИА Новости.По-рано списанието Forbes Kazakhstan и интернет сайта ratel.kz съобщиха, че са обискирани и задържани редица журналисти, сред които зам.-главният редактор на Forbes Kazakhstan Александър Воротилов, главния редактор на сайта ratel.kz Марат Асипов, неговият заместник Сап Мекебаев и наблюдателя Анна Калашникова.\"На 30 март 2018 г. към Департамента по вътрешни работи на Алмаати се обърна гражданинът К. по отношение сътрудниците на два интернет-портала за разпространение на невярна информация. Това е регистрирано в досъдебно разследване. Сега се провежда съответно следствено мероприятие. Друга информация не може да бъде съобщена в интерес на следствената тайна, се казва в съобщението на полицията.Главният редактор на Forbes Kazakhstan Аскар Аукенов съобщи на своята страница във Facebook, че изявленията на правоохранителните органи са подадени от казахстанския бизнесмен Зейнула Какимжанов, който по-рано е съдил двете издания. По думите на Аукенов, съответният документ журналистът е предоставил на един от полицаите, провеждащи обиска.Какимжанов е бизнесмен, който в различно време е работил на различни държвни длъжности. Бил е министър на финансите на Казахстан, както и помощник на президента на републиката.", "date": "2018.04.02", "title": "Арестуваха журналисти в Казахстан, писали срещу бивш финансов министър"}
