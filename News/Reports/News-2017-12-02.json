{"url": "https://news.bg/world/ispaniya-obyavi-kraya-na-separatizma-v-kataluniya.html", "text": "Испанският премиер Мариано Рахой обяви края на сепаратизма в региона Каталуния, предаде \"Евронюз\". По думите му, редът там вече е възстановен и успешно е приключена процедурата по изпълнение на член 155 от конституцията. Той предвижда въвеждане на директно управление след отнемането на автономия, каквито стъпки Мадрид предприе след незаконния за властите референдум за независимост. Каталуния може да се върне по пътя на икономическото възстановяване и законните избори ще гарантират неутралността на институциитеНа 21 декември гражданите на Каталуния ще гласуват на предсрочни избори, след като Мадрид свали правителството на богатия регион и насрочи избори. Испанското правителство предприе действия срещу Пучдемон и други сепаратисти след едностранното обявяване на Каталуния за независима държава, което бе обявено от Конституционния съд на Испания за незаконно.", "date": "2017.12.02", "title": "Испания обяви края на сепаратизма в Каталуния "}
{"url": "https://news.bg/disasters/gradove-v-gartsiya-zaleti-ot-nad-metar-voda.html", "text": "В градовете Агринио и Месологи в западната част на южната ни съседка Гърция водата е достигнала над един метър и е наводнила приземните етажи на къщите.Пороят отнесе автомобили и земеделска техника. Над 10 души са евакуирани. Пътна полиция прекъсна достъпа до наводнените селища, съобщава кореспондентът на БНР в Атина.Силно е засегната и областта Епир, която се намира на границата с Албания. В този район дъждовете са предизвикали свлачища по пътищата. Там също има наводнени сгради,а пожарникари спасиха хора от къщи, затрупани от свлачища и много вода.В гръцката част на област Тракия се страхуват, че реките Марица,Тунджа и Арда ще прелеят. Областният управител разпореди хората да не се доближават до коритото на тези реки. Властите заявиха, че са информирани от България за нивото на реките, както и за състоянието на язовирите в близост до гръцката граница. ", "date": "2017.12.02", "title": "Градове в Гърция залети от над метър вода"}
{"url": "https://news.bg/disasters/18-raneni-pri-pozhar-v-berlin.html", "text": "Най-малко 18 души са били ранени при пожар в блок в германската столица Берлин, предаде АП.Трима от пострадалите са в тежко състояние.Други 20 души са били спасени. Няма данни в сградата да е останал някой. Около 150 огнеборци са били изпратени да гасят пожара. Изпратен е бил и хеликоптер. Това са съобщили от пожарната.  Разследва се причината за пожара. ", "date": "2017.12.02", "title": "18 ранени при пожар в Берлин"}
{"url": "https://news.bg/regions/katastrofa-zatvarya-vremenno-kresneskoto-defile.html", "text": "Катастрофа затваря временно Креснеското дефиле, съобщиха от пресцентъра на МВР. Пътният инцидент между тир и лека кола е станал днес към 16.30 часа. По първоначални данни няма пострадали, но се налага обезопасяване на пътните платна.Движението през дефилето временно ще бъде преустановено до възстановяването на нормалните условия за движение.Екипи на Пътна полиция са на мястото. ", "date": "2017.12.02", "title": "Катастрофа затваря временно Креснеското дефиле"}
{"url": "https://news.bg/world/rusiya-se-pohvali-s-uspeshno-izvezhdane-na-voenen-satelit-v-orbita.html", "text": "Военното министерство на Русия публикува в профила си в \"Туитър\" видео от изстрелването на ракета-носител \"Союз-2.1б\" от космодрума \"Плесецк\", съобщават руските медии.В 41-секундния клип, заснет от земята, може да се види как ракетата се издига във въздуха.Ракетата-носител от среден клас \"Союз-2.1б\" е била изстреляна от космодрума в \"Плесецк\" в 13:43 часа. Всички предстартови операции и самото изстрелване, уверяват руските военни, са преминали в нормален режим.Ракетата-носител успешно е извела в определената орбита военен сателит, като \"руските космически сили успешно започнаха да го контролират наземно\".Това е четвъртата ракета \"Союз-2\", която се изстрелва от \"Плесецк\" през тази година. А общият брой на изстрелванията на всички модификации на тази ракета е достигнал 32.", "date": "2017.12.02", "title": "Русия се похвали с успешно извеждане на военен сателит в орбита"}
{"url": "https://news.bg/int-politics/siriyskite-voenni-pokazaha-orazhiya-izzeti-ot-teroristite-ot-islyamska-darzhava.html", "text": "Сирийската армия показа арсенал от оръжия, намерени в районите Ал Ашар, Субейхан и Салихия в югоизточната част на провинция Дейр ез Зор. Видеоклипът с въпросните оръжия е публикуван в YouTube канала на сирийската държавна новинарска агенция SANA.Сирийските военни са иззели няколко хиляди единици стрелково оръжие, запаси от варели за противовъздушни зенитни установки, голямокалибрени картечници и др. Освен това са били заловени няколко камиона с артилерийски оръдия.По-рано беше съобщено, че сред оръжията, намерени в складовете на терористите, е имало такива, произведени в САЩ и Европа. През октомври представители на сирийската армия разказаха, че са открили в град Меядин оръжия от Белгия, Великобритания и Израел.Както отбелязват сирийските военни, в радикалните елементи попадат оръжия, закупени по програмите на Пентагона в помощ на съюзниците на САЩ.", "date": "2017.12.02", "title": "Сирийските военни показаха оръжия, иззети от терористите от \"Ислямска държава\""}
{"url": "https://news.bg/regions/normalizira-se-obstanovkata-sled-obilnite-valezhi-v-stranata.html", "text": "Нормализира се обстановката след обилните валежи, съобщават от МВР. Получени са стотици сигнали за наводнения в страната. Работи се по отстраняване на щетите.  Кюстендил:В Регионалната дирекция на пожарната-Кюстендил до момента са постъпили общо 14 сигнала за наводнени мазета и пътна инфраструктура. Отработени са 11, като от тях 10 са за наводнени изби и пътища и 1 - за отстраняване на опасно дърво. В с. Гърляно оставя обявено частично бедствено положение, като е направена организация за следене на критичните участъци на реката. Към 18 часа ситуацията се нормализира. Перник:В Оперативния център на пожарната в Перник до момента са постъпили 87 сигнала за наводнени мазета и пътни участъци, като са отработени 37 от тях. На терен са 8 екипа, които ще работят в кв. Изток и кв. Мошино. София град:Постъпили 81 сигнала за наводнени мазета и пътни участъци. На терен работят 7 екипа на Столичната дирекция на пожарната. Извършени са 60 отводнявания и 15 технически помощни дейности. Продължават усилията на екипите на пожарната при яз. Суходол, където с три помпи се работи за сваляне на нивото на водоема. Друг критичен участък където са разположени екипи на СДПБЗН е река Искър в района Нови Искър, където нивото на реката е високо.Смолян:Към 16 часа в регионалната дирекция на пожарнатаслужба е съобщено за срутване на ловна вила в с. Долен, община Златоград, близо до разклона за гр. Неделино, собственост на ловно сдружение - Мадан. В постройката е имало трима души, загинал е 62-годишен от София, 49-годишен от с. Долен е пострадал, но е отказал да бъде откаран към болница. Предстои служители от РУ-Златоград да изяснят причините за инцидента. ", "date": "2017.12.02", "title": "Нормализира се обстановката след обилните валежи в страната "}
{"url": "https://news.bg/world/oae-arestuva-i-deportira-ahmed-shafik.html", "text": "Властите в Обединение арабски емирства обявиха, че са арестували и депортирали бившия египетски премиер Ахмед Шафик, предадоха световните информационни агенции. За момента не се съобщават причините за това. Експремиерът е бил задържан в дома му в Абу Даби.Официалното съобщение твърди, че той сам е пожелал да се завърне в страната си. ОАЕ отрекоха спекулации, че са му попречили да направи това. По-рано той обяви намерение да се кандидатира за президент на изборите през следващата година. Семейството му ще остане в ОАЕ. Шафик бе избран за премиер малко преди свалянето от власт на бившия президент Хосни Мубарак през 2011 година. Той обаче се задържа на поста само 3 седмици, преди да бъде принуден да се оттегли. ", "date": "2017.12.02", "title": "ОАЕ арестува и депортира Ахмед Шафик "}
{"url": "https://news.bg/weather/obilnite-valezhi-prodalzhavat-i-v-nedelya.html", "text": "Обилните валежи, които взеха жертва и доведоха до кризисни ситуации в цялата страна, продължават и в неделя. Това съобщиха от НИМХ на БАН. Оранжев и жълт кодове са обявени за много области. Те са в сила за Благоевград, Велико Търново, Габрово, Кърджали, Перник, Пловдив, Разград, Русе, Силистра, Сливен, Смолян, Стара Загора, Хасково, Шумен и Ямбол. Очакваните количества дъжд са между 20 и 40 л/кв., а в южните райони на Родопите и повече. Там са възможни и гръмотевици. Максималните температури ще са между 5 и 18 градуса. Атмосферното налягане е по-ниско от средното за месеца и ще се повишава. ", "date": "2017.12.02", "title": "Обилните валежи продължават и в неделя "}
{"url": "https://news.bg/disasters/chetirima-raneni-sled-srutvane-na-most-v-praga.html", "text": "Най-малко четирима души са били ранени при срутване на пешеходен мост в чешката столица Прага, предаде АП. Двама от тях са в тежко състояние. Не са известни причините за инцидента. По случая е започнало разследване.Мостът над река Вълтава се използва от пешеходци и велосипедисти. Той се намира в район Прага-Троя, където са зоопаркът и ботаническата градина. ", "date": "2017.12.02", "title": "Четирима ранени след срутване на мост в Прага "}
{"url": "https://news.bg/bulgaria/shans-za-padane-na-moratoriuma-varhu-inovativnite-lekarstva-vizhda-edinnata-narodna-partiya.html", "text": "Светкавичната операция на ГДБОП дава шанс за отпадане на мораториума върху иновативните лекарства за лечение на онкоболни.Това заявиха от Единната народна партия в позиция до медиите. Това ще предпази бюджета на Здравната каса за 2018 г. от риск за налагане на вето от президента на републиката и бъдеще дело в Конституционния съд.Според Мария Капон се отваря добра възможност, за да може най-после в България да се открие лаборатория за молекулярни изследвания на рака.Партията очаква бърза реакция от правителството след пожънатия успех в борбата с организираната престъпност, заяви председателят на Единна народна партия Валентина Василева.", "date": "2017.12.02", "title": "Шанс за падане на мораториума върху иновативните лекарства вижда Единната народна партия "}
{"url": "https://news.bg/bulgaria/dps-se-zastapi-za-chlenstvoto-na-balgariya-v-shengen.html", "text": "Председателят на ДПС Мустафа Карадайъ се застъпи за членството на България в Шенген. Това направи той на среща с холандския министър-председател Марк Руте, който е лидер на либералната партия на Холандия VVD.Това съобщиха от пресцентъра на партията. На срещата лидерите дискутираха важните за Европа и България теми, включително процеса за присъединяване на страната към Шенгенското пространство и отрицателните последици за България от участието на националистите във властта.Карадайъ заяви, че от 2011 година готовността на Българя за пълноправно участие в Шенгенското пространство има положителна оценка, както от Европейския парламент, така и от Европейската комисия., заяви Карадайъ., отговори холандския премиер Марк Руте.В разговора с тревога беше повдигнат и въпросът за предстоящото българско председателство на Съвета на ЕС и участието на националисти във властта, в разрез с основните европейски ценности.Холандските либерали от VVD са домакини на 38-ия конгрес на АЛДЕ партията, който се провежда от 1 до 3 декември в Амстердам.", "date": "2017.12.02", "title": "ДПС се застъпи за членството на България в Шенген"}
{"url": "https://news.bg/bulgaria/bedstveno-polozhenie-v-smolyanska-obshtina.html", "text": "Бедствено положение беше обявено тази вечер на територията на цялата община Смолян, предаде bTV.Кметът Николай Мелемов взе това решение заради щетите след проливните дъждове. Да не се предприемат пътувания в област Смолян, ако не са наложителни, поради усложнената обстановка след продължителните валежи. Това призова областният управител на Смолян Недялко Славов, цитиран от БНТ.Щабът за изпълнение на общинския план за защита при бедствия, назначен със заповед на кмета, преминава на непрекъснат режим на работа.Информацията за хода на спасителните и неотложни аварийно-възстановителни работи ще му се докладва през половин час.Припомняме, че бедствието взе жертва, както и причини наводнения в страната. ", "date": "2017.12.02", "title": "Бедствено положение в Смолянска община "}
{"url": "https://news.bg/int-politics/agentsiyata-za-opazvane-na-okolnata-sreda-otmenya-regulatsiite-varhu-minnoto-delo-v-sasht.html", "text": "Администрацията на американския президент Доналд Тръмп отменя предложението на администрацията на бившия президент Барак Обама, което гарантира, че минните компании почистват обектите си след приключването на работата, съобщават американските медии.\"След внимателен анализ на коментарите в публичността, Агенцията за опазване на околната среда е убедена, че съвременните практики на индустрията, заедно със съществуващите щатски и федерални изисквания адресират рисковете от експлоатацията на минните съоръжения\", се изтъква в изявление на ръководителя на Агенцията за опазване на околната среда Скот Пруит.Обяснението, предложено от Агенцията за опазване на околната среда, гласи, че изискването, предложено от администрацията на Обама, е ненужно и \"би наложило ненужна тежест върху този важен сектор на американската икономика и затънтените селски краища на Америка\".", "date": "2017.12.02", "title": "Агенцията за опазване на околната среда отменя регулациите върху минното дело в САЩ"}
{"url": "https://news.bg/politics/bunt-v-dps-hvarchat-ostavki-v-severoiztochna-balgariya.html", "text": "Общинският председател на Движението за права и свободи (ДПС) в Каспичан Таня Христова е подала заявление до Областния съвет за напускане на поста, съобщава БНР.Същото са сторили и местните председатели в селата Златна нива, Марково и др.Мотивите за напускане на Таня Христова са несъгласие с ръководството на централно равнище, както и здравословни причини. \"Окончателно заявявам, че към друга партия няма да премина да работя\", увери Христова.Общинските структури на ДПС в Хитрино също са подали оставки.", "date": "2017.12.02", "title": "Бунт в ДПС, хвърчат оставки в Североизточна България"}
{"url": "https://news.bg/int-politics/sblasatsi-mezhdu-politsiya-i-protestirashti-sreshtu-alternativa-za-germaniya.html", "text": "Германската полиция е използвала водни оръдия, за да разръсне стотици протестиращи, които са се опитали да блокират достъпа до конгреса на националистическата партия \"Алтернатива за Германия\" в град Хановер, съобщава \"Асошиейтед прес\".Сблъсъците между полицията и протестиращите за кратко са забавили откриването на партийната проява на \"Алтернатива за Германия\".Партията, която спечели депутатски места в Бундестага за първи път тази година, избира свое ръководство този уикенд, за да запълни празнината, създадена от внезапното и изненадващо напускане на най-известната фигура на партията.Съпредседателят на \"Алтернатива за Германия\" Фрауке Петри напусна партията през септември, обвинявайки я, че се заиграва с крайнодесния екстремизъм.Напускането на Петри остави нейния опонент Йорг Мойтен сам на председателския стол. Мойтен се стреми да бъде преизбран на партийното мероприятие в Хановер. Не е ясно дали \"Алтернатива за Германия\" ще реши да има един или двама председатели.", "date": "2017.12.02", "title": "Сблъсъци между полиция и протестиращи срещу \"Алтернатива за Германия\""}
{"url": "https://news.bg/crime/dyado-zagubi-kontrol-nad-kolata-si-saprugata-mu-zagina.html", "text": "Жена, пътуваща в лек автомобил, е загинала след катастрофа край варненското село Калиманци, съобщават от полицията в морската столица.Пътното произшествие е станало около 10 часа, на около 1,5 км след с. Калиманци, в посока Варна.75-годишният водач на \"Фолксваген\" Д.Д. от с. Калиманци, при излизане от десен завой, губи контрол над автомобила, навлиза вдясно в банкета, след това рязко свива вляво и блъска странично \"Пежо\".Вследствие на сблъсъка, на място е загинала 67-годишна пътничка във \"Фолксваген\"-а. Шофьорът на \"Фолксваген\"-а, който е съпруг на загиналата жена, е настанен за наблюдение в МБАЛ \"Св. Анна\" с комоцио.За лечение е настанена и 50-годишна жена от \"Пежо\"-то, която е получила фрактура на ребра.", "date": "2017.12.02", "title": "Дядо загуби контрол над колата си, съпругата му загина"}
{"url": "https://news.bg/politics/ninova-tragna-da-promenya-evropa-za-da-ya-spasi.html", "text": "Очевидно трябва да променим Европа, за да я спасим. Това обяви председеталят на БСП Корнелия Нинова на днешното заседание на Съвета на Партията на европейските социалисти (ПЕС), което се провежда в Лисабон. \"Тази промяна не изисква да измислим нещо генерално ново. Просто трябва да се върнем там, откъдето тръгна Европа - от нейните изконни ценности - солидарност, справедливост и равни възможности за всеки европейски гражданин\", подчертала Нинова. Тя също така е настояла за обща позиция на ПЕС против различното качество на храните в страните членки на ЕС.\"Това ще е конкретен пример, че се борим с неравенствата в ЕС - не само сред гражданите - между бедни и богати, а и като статус на различните страни членки\", заяви тя в речта си към левите лидери от Европа.По думите ѝ, България ще поеме председателството в този ключов момент, когато ще говорим за напускането на Великобритания, за бежанската криза, за пътя, по-който трябва да вървим, за бюджета в следващия програмен период.\"Ние, българските социалисти, заедно с всички вас, изработихме своя визия за бъдещето на Европа, която се казва \"Повече социална Европа за хората\", и направихме така, че в българския парламент тази наша визия да бъде включена в общото решение на парламента, с което се приема програмата за бъдещото председателство на ЕС от 1 януари. Тоест, ние имаме своя първи реален успех в налагането на социалния стълб\", каза още Нинова.По думите ѝ, този социален стълб обръща внимание на това, че всеки опит да се ограничи ЕС само до общия пазар, води до подкопаване на устоите му, защото те са социалните права, справедливост, равенство, благополучие на гражданите.Според Нинова налаганата икономическа политика през последните години е превърнала гражданите от субекти в обекти, от цел на икономиката - в нейно средство.\"Безработицата и липсата на перспектива пред много европейски граждани остава проблем. 17 млн. младежи са без работа днес. И аз споделям казаното от г-н Тимерманс, че младите са бъдещето и на тях трябва да обърнем внимание. Но нека не разговаряме сами със себе си за бъдещето на младите, а да разговаряме с тях за тяхното бъдеще. Те трябва да участват във вземането на решенията\", каза председателят на БСП.", "date": "2017.12.02", "title": "Нинова тръгна да променя Европа, за да я спаси"}
{"url": "https://news.bg/crime/vlastta-se-hvali-s-razbita-prestapna-grupa-za-iznos-na-zhivotospasyavashti-lekarstva.html", "text": "Властта се похвали с разбиването на организирана престъпна група за паралелен износ на животоспасяващи лекарства. МВР и Министерството на здравеопазването пет месеца наблюдавали сектор \"Здравеопазване\". Това стана ясно от извънреден брифинг на силовия министър Валентин Радев.В сектора продължават да се дават значителни средства, без да се виждат резултати, отчете той. Освен това имало и сигнали за нередности в болничните заведения.Радев бил убеден, че болшинството лекари и снабдители ще застанат зад държавата в битката срещу недобрите практики.Говорителят на главния прокурор Румяна Арнаудова информира, че спецпрокуратурата е подхванала организирана престъпна група за паралелен износ на лекарства. Продължаваме действията по разследването, уточни тя.Шефът на спецпрокуратурата Иван Гешев уточни, че разследването било в ход от септември. Над 60 адреса вчера били проверени. Разпитани били множество лица.Групата била разследвана за данъчни престъпления в медицината. Обект на тези престъпления са животоспасяващи и животоподдържащи лекарства за рак, астма и др. Схемата била за милиони. Тепърва щяла да се уточнява стойността на престъпната схема.Част от медикаментите били обект на паралелен износ. От тези медикаменти има недостиг на българския пазар. Имаме амбицията да стигнем до максимален брой лица, подчерта Гешев.Шефът на ГДБОП Ивайло Спиридонов се похвали, че това била поредната успешна реализация. Доста оперативна работа била извършена. В хода ѝ били станали ясни редица законодателни пропуски. Има още доста схеми, поясни Спиридонов и обясни, че тепърва щели да се видят резултатите.Здравният министър Кирил Ананиев е категоричен, че се източва бюджета на НЗОК за стотици милиони лева по тези схеми. Лекарствата са били предназначени за страните от Западна Европа, поясни той и обясни, че нашите пациенти се лекували с най-добрите лекарства. Ананиев се закани да не позволява в страната ни да се експериментира със здравето на българските пациенти.В схемата са участвали лекари и аптеки. Изписването на тези животоспасяващи и животоподдържащи лекарства е ставало с фалшиви документи. Много болници и аптеки са участвали в схемата.Органите на реда са категорични, че всички, за които има данни, че са били в схемата, ще се сдобият с обвинения. Операцията се е провела в няколко града - Сливница, София, Шумен и Пловдив. Седем лица са участвали в групата. Те са задържани за 24 часа.Няколко вериги аптеки били в схемата. Разследващите отказаха да кажат дали в схемата са и аптеките на Веселин Марешки.", "date": "2017.12.02", "title": "Властта се хвали с разбита престъпна група за износ на животоспасяващи лекарства"}
{"url": "https://news.bg/crime/mazh-zagina-v-hizha-pometena-ot-svlachishte.html", "text": "Свлачище е помело ловна хижа край златоградското село Долен. Двама души са пострадали при инцидента. Един от пострадалите, 62-годишен мъж, е починал в линейката на път за болницата.Вторият пострадал е по-леко ранен, но също е откаран до болницата в Златоград, уточниха зам. областният управител Адриан Петров и от полицията в Смолян.В хижата е имало 7-8 души, когато ги връхлетяло свлачището, като две от стените са рухнали.Поройните дъждове в цяла Смолянска област продължават от сутринта и нивото на реките се повишава постоянно.В смолянското село Смилян е направен още сутринта бент с чували с пясък и камъни покрай къща, за да не премине реката и да я наводни.Има множество паднали камъни по пътищата в Смолянско.", "date": "2017.12.02", "title": "Мъж загина в хижа, пометена от свлачище"}
{"url": "https://news.bg/int-politics/tramp-nastoya-nyama-absolyutno-nikakav-taen-sgovor-s-rusiya.html", "text": "Американският президент Доналд Тръмп отхвърли твърденията за какъвто и да било потенциален таен сговор между неговия предизборен щаб и руски официални лица, съобщават американските медии.Тръмп отново настоя, че е нямало \"абсолютно никаква колаборация\" с Русия в навечерието на президентските избори в САЩ през 2016 г., въпреки че бившият съветник по националната сигурност Майкъл Флин се призна за виновен, че е лъгал ФБР за контактите си с представители на Русия, включително с бившия посланик на Москва в САЩ Сергей Кисляк.Вчера Флин заяви, че е готов да сътрудничи на специалния прокурор Робърт Мюлър и да свидетелства в разследването на предполагаемата намеса на Русия в американските президентски избори и добави, че е бил накаран от Тръмп да комуникира с руснаците.В тази връзка американският държавен глава коментира, че \"не е притеснен\" от това, което Флин ще каже по време на свидетелските си показания.", "date": "2017.12.02", "title": "Тръмп настоя: Няма абсолютно никакъв таен сговор с Русия"}
{"url": "https://news.bg/politics/goranov-hvali-pred-borisov-kreditniya-reyting-na-stranata.html", "text": "Бойко Борисов свика извънредна среща в Миннистирски съвет с финансовия министър Владислав Горанов, вътрешния министър Валентин Радев и здравния министър Кирил Ананиев във връзка със злоупотреби в болниците. Вътрешният министър съобщи, че МВР е подготвило подробности за съвместна операция на ГДБОП и Специализираната прокуратура във връзка със злоупотреба с лекарствени средства.  \"По инициатива на министър-председателя се проведе работно съвещание в Министерския съвет с участието на министъра на вътрешните работи, финансовия министър, министъра на здравеопазването и представители на силовите служби, в това число ДАНС. Обсъдихме няколко въпроса, свързани с проблемите в здравеопазването, обстановката в страната в резултат на обилните валежи от последните 24 часа и използвах възможността да докладвам на министър- председателя добрите новини, които съобщиха рейтинговите агенции в петък късно вечерта, след затварянето на финансовите пазари\", обясни Горанов.Той коментира, че е информирал Борисов за повишения кредитен рейтинг на страната, което е предпоставка за инвестиции и световно признание.С общите усилия на правителството и на резултатите, които българската икономика реализира от последните години, една от най-големите кредитни агенции - Standard & Poor's повиши кредитния рейтинг на страната и той вече е в инвестиционната скала, коментира финансовият министър.За обикновения човек,това означава повишено доверие на международните инвеститори в страната, потенциал за поддържане на ниски лихвени равнища както за бизнеса, така и за домакинствата, а и като цяло атестация за процесите, които протичат в страната, обяви Горанов. След агенция Standard & Poor's и Fitch Ratings е увеличила кредитния рейтинг на страната, което означава, че оценяват перспективите пред нас като положителни, обясни той.\"Няма опасност за населението. Всичко е под контрол и това е благодарение на превантивната дейност, която прави правителството при особени случаи. Спокойно е вече и в София, и в Южна България, в Югозападна България, където се изляха най-много дъждове. Всъщност най-много бяха в София. Наблюдаваме само изхода на река Искър от София към Нови Искър. Надявам се, че и там няма да има проблеми. Очакваме, че до утре сутринта няма да има проблем с оттоците от водите в София. Няма проблем никъде с пътищата - нито от вятъра, нито от наводненията\", коментира Радев и увери, че няма вече и проблеми с електроснабдяването.", "date": "2017.12.02", "title": "Горанов хвали пред Борисов кредитния рейтинг на страната "}
{"url": "https://news.bg/bulgaria/bedstveno-polozhenie-v-kyustendilskoto-selo-garlyano-zaradi-dazhdovete.html", "text": "Обилните валежи през тази нощ усложниха обстановката в Кюстендилско, предаде bTV.В село Гърляно вече е обявено бедствено положение. На два пъти тази нощ преминаващата през селото река Бистрица излезе от коритото си, заля доста улици, има и пострадали къщи. В населеното място няма електричество.В Дупница вече вали цяло денонощие. Река Джерман е буйна, местните хора не са виждали такава височина на водата от 2010 г., когато там имаше наводнение. Няма опасност обаче за града, тъй като стените около реката са високи и здрави.", "date": "2017.12.02", "title": "Бедствено положение в кюстендилското село Гърляно заради дъждовете"}
{"url": "https://news.bg/health/onkobolnite-vyarvat-do-posleden-dah-che-ima-nadezhda.html", "text": "Онкоболните вярват до последен дъх, че има надежда. Пациентите са срещу бюджета на НЗОК, който орязва парите за нови медикаменти. Пред Нова тв Нана Гладуиш, която се бори с рака обясни, че от тази мярка ще пострадат не само онкоболните, но и пациенти със сърдечносъдови заболявания, трансплантирани.По думите й някои пациенти нямат година да чакат държавата да намери решение и пари. Тя настоява да се намери ефективно решение. Има много механизми за контрол, категорична е Нана Гладуиш. Не всички пациенти ще бъдат подложени на нова терапия, която е скъпа, по думите й.\"Не е въпросът да ме лекуват с терапия от преди десет-петнайсет години, искам да ме лекуват с терапия, която е измислена сега\", настоя Гладуиш.\"Това, че си станал политик, не ти дава право да се разполагаш с живота ми\", ядосана е тя. Всички ние онкопациентите вярваме до последния си дъх, че има надежда, сподели Нана Гладуиш. Искам рамо и разум, допълни тя. Говоря за оцеляване, изтъкна пациентката. Гладуиш призна, че вижда стъпка напред в развитието на здравеопазването ни.Лекарите проявяват разбиране, имало промяна в отношенията лекар-пациент. \"Страхувам се, че държавата няма да позволи на лекарите да ме лекуват\", опасява се тя. Не искам да ми пожелават здраве, искам да ми го осигурят, искам някой да ми помогне, настоя Гладуиш.", "date": "2017.12.02", "title": "Онкоболните вярват до последен дъх, че има надежда"}
{"url": "https://news.bg/regions/krizisna-situatsiya-zaradi-dazhdovete-no-nyamame-zaginali-i-postradali.html", "text": "143 сигнала за денонощие са подадени заради обилните дъждове. Това стана ясно от думите на шефа на пожарната главен комисар Николай Николов на извънреден брифинг на националния оперативен щаб, който цяла нощ е работил да няма кризисни ситуации.Към обяд, няма застрашени хора, обстановката след валежите е под непрекъснат контрол, пожарни екипи работят за отводняване, съобщава МВР.В област Кюстендил на терен работят екипите на ПБЗН до момента са реагирали на 7 сигнала за наводнени мазета и пътна инфраструктура. Най-тежко остава положението в с. Гърляно, където от 8 часа е обявено частично бедствено положение. Река Бистрица при с. Гърляно е с повишено водно ниво.На територията на област Перник са отработени над 30 сигнала и е извършено отводняване на училищни мазета и избени помещения на частни домове. В село Негованци са наводнени 6 къщи в ниската част на населеното място. От тях е евакуирано семейство, което е настанено при роднини. Причината за наводнението е големия водосбор от Колош планина над селото.В София, СДПБЗН към момента са получени над 150 сигнала за наводнена пътна инфраструктура, мазета и избени помещения. На терен работят 12 екипа. Няма застрашени хора. В областите с продължаващи валежи продължава наблюдението на водоемите.В Перник яз. \"Студена\" е със свободен обем 13 736 000 л. на куб. м, наличният обем в язовира е 11 464 000 л на куб.м.Нямаме загинали и пострадали, отчете той. Най-сериозна беше обстановката в и около столицата, подчерта пожарникар номер едно. Допълнителни сили са включени в отстраняване на щети. До 04.30 часа са продължили аварийните дейности. Възстановявана е дигата в Мало Бучино.Допълнително 300 души са мобилизирани, стана ясно от думите на Николай Николов. Проблем пред спасителните екипи е създал трафикът в столицата. С кортеж аварийните екипи са подпомагани да стигат до аварийни места.В Перник 30 сигнала са подадени. Няма засегнати къщи.  В Благоевград се е вдигнало нивото на Струма и Места с над 2 метра.В Кърджали, Хасково, Смолян и Пазарджик няма сигнали за бедствия. Там обстановката е спокойна. До края на деня се очаква дъждовете да спрат.Доста напрегната е била ситуацията, според комисар Николов. Стотици пожарникари, спасители, доброволци, служители на местната администрация продължиха своите усилия по защита на населените места, заяви той.Обилните валежи, съчетани със силния южен вятър доведоха до изключително сериозно повишаване на нивото на реките в България, обясни шефът на полицията.Две семейства и една жена са изведени от домовете им и са настанени при свои близки.", "date": "2017.12.02", "title": "Кризисна ситуация заради дъждовете, но нямаме загинали и пострадали"}
{"url": "https://news.bg/politics/ninova-bori-s-evrokomisar-regionalnite-neravenstva-v-es.html", "text": "В рамките на Съвета на ПЕС, който се провежда в Лисабон, председателят на БСП Корнелия Нинова се срещна с Корина Крецу, комисар по регионална политика. Двете обсъдиха предстоящото българско председателство на Съвета на ЕС и приетата от Конгреса на БСП визия за бъдещето на ЕС.Сред основните приоритети в нея е запазването на Кохезионната политика след 2020 като инструмент за намаляване на икономическите, социалните и регионалните неравенства между държавите - членки на ЕС.Корнелия Нинова информира комисаря по регионална политика за водещата роля на БСП при изработването и приемането на позицията на Народното събрание по приоритетите, залегнали в Националната програма на българското председателство.", "date": "2017.12.02", "title": "Нинова бори с еврокомисар регионалните неравенства в ЕС"}
{"url": "https://news.bg/int-politics/izraelskite-raketi-udariha-voenna-pozitsiya-blizo-do-damask.html", "text": "Израелските ракети са ударили военна позиция близо до Дамаск тази нощ, а системата за въздушна отбрана на Сирия се е задействала и осуетила, съобщава Сирийската държавна телевизия, цитирана от \"Ройтерс\".\"Очевидното нападение\" доведе до материални загуби в местност в околностите на столицата. Израелска военна говорителка отказа да коментира по-ранни съобщения за такава атака.Според Сирийската обсерватория за правата на човека ракетната атака, вероятно е извършена от израелски военни и са ударени позиции сирийското правителство и техни съюзниците на югозапад от Дамаск.Припомняме, в средата на октомври, ирански военен шеф обсъди начините за задълбочаване на сътрудничеството със сирийските въоръжени сили по време на визита в Дамаск, съобщава Ройтерс, позовавайки се на сирийската държавна медия.Генерал Мохамед Бакери обеща да се борят срещу Израел и сунитските екстремисти. , каза генералът, имайки предвид Израел и шиитските екстремисти.Очертахме основните линии на това сътрудничество, поясни той.", "date": "2017.12.02", "title": "Израелските ракети удариха военна позиция близо до Дамаск"}
{"url": "https://news.bg/politics/konsolidirame-s-makedoniya-i-albaniya-platforma-za-sigurnost-i-otbrana.html", "text": "България, Албания и Македония поставиха началото на процес за изграждане на обща платформа за сигурност. След приключването на пленарните и двустранни срещи по инициативата Адриатическа харта вчера в Охрид се проведе тристранна среща във формат министри на отбраната на България, Албания и Република Македония.При разговорите по време на тристранната среща в Охрид се постигна съгласие за конкретни действия, свързани с планиране и провеждане на съвместни тренировки и учения на Силите за специални операции, както и на структурите, отговорни за действия при извънредни ситуации.Участниците в срещата изразиха своето общо становище, че с тези разговори трите страни поставят началото на важен политически процес за общи инициативи в областта на отбраната, създаващи условия за изграждане на обща платформа за сигурност в тази част на Балканите, покриваща се с проекта за изграждане на коридор №8.В срещата участваха министрите на отбраната на България и на Македония Красимир Каракачанов и Радмила Шекеринска и заместник-министърът на отбраната на Албания Петро Кочи.  Поради проливните дъждове в Албания, министърът на отбраната госпожа Олта Джачка е взела решение да бъде представена в тристранната среща от своя заместник, тъй като се е наложило да се завърне в Тирана, за да ръководи действията по оказването на помощ на населението и ликвидирането на последствията в усложнената метеорологична обстановка. ", "date": "2017.12.02", "title": "Консолидираме с Македония и Албания платформа за сигурност и отбрана"}
{"url": "https://news.bg/regions/zaradi-dazhdovete-i-razlivi-e-zatrudnena-obstanovkata-v-stolitsata.html", "text": "Заради разлив е затруднено движението по столичния бул. \"Европа\". Стеснено за движение е пътното платно, съобщава . Екипи на дирекция \"Аварийна помощ и превенция\" са на място за отводняване.Поради обилните валежи, стичане на води от прилежащите територии на част от пътното платно се образува разлив. Движението е затруднено в участъка на бул.\"Европа\" между магазин \"Айко\" и разклона за Банкя. Шофьорите да карат с намалена скорост. На място има екип на полицията.\"Имаше контролирано изпускане на язовир \"Суходол\", съобщи кметът на София Йорданка Фандъкова пред Нова ТВ. \"Ситуацията с нивото на водата на язовир \"Суходол\" беше критична. Затова предприехме превантивни мерки по поречието на реката, която идва от язовира. Изградени бяха временни диги\", обясни Фандъкова.Градоначалникът обясни, че нивото на язовира продължава да се покачва. \"На този етап няма опасност за хората, които живеят около реката\", увери Фандъкова. Тя добави, че екипи отводняват \"Калотинско шосе\". Има и няколко сигнала за наводнени приземни етажа и подлези. \"През цялата нощ работиха екипи, както на Столична община, така и на пожарната. На един от рисковите участъци сме, тъй като през нощта се вдигна чувствително нивото на яз. \"Суходол\". Снощи започна да прелива \"Суходол\" 1, \"Суходол\" 2 се вдигна чувствително. Затова предприехме всички възможни действия по течението на реката, в рисковите участъци, да можем превантивно да се подготвим евентуално за вдигане на нивото на тази река. Тук бяха подредени чували, очакваме да дойдат още, защото все пак дъждът не спира\", обясни Фандъкова и уточни, че очаква дъждът да спре, но въпреки това притокът към язовира продължава и ще продължи дълго време, съобщава БНТ.Повишени са нивата на всички реки на територията на общината, каза още Фандъкова. \"Имаме още няколко сигнала, върху които работим в момента. Един от тях е на \"Калотинско шосе\" в район \"Връбница\". Там кметът е на място. Има заливане на пътя, въпреки че той не е затворен. Има едно платно, през което се преминава. Полицията помага. Шофьорите да преминават с по-ниска скорост. Има няколко сигнала за наводнени мазета.Звеното за аварийно-спасителна дейност работи по отстраняване на тези сигнали. Кметовете по райони са на местата си и непрекъснато правим координация. Ще продължим и в днешния ден. Следим всички реки\", коментира Фандъкова.По думите ѝ нивата им са повишени на територията на цялата община. \"В момента има разлив в район \"Нови Искър\". Там кметът е на място в Курило. Предприемат се с екипи на пожарната мерки за прибирането на реката в коритото. Там няма опасност за хора, тъй като се разлива в полето. Въпреки всичко се предприемат всички действия за превенция в тази усложнена обстановка\", увери столичният кмет.", "date": "2017.12.02", "title": "Заради дъждовете и разливи е затруднена обстановката в столицата "}
{"url": "https://news.bg/health/psoriazisat-udrya-i-psihikata-na-patsienta.html", "text": "Д-р Кантарджиев, Вие оглавявате Клиниката по дерматология на ВМА, която е и национален център за лечение на пациенти с псориазис. Преди да се впуснем в статистиката, нека да поговорим за симптоматиката. Какви са \"сигналите\" за това заболяване?Псориазисът се характеризира със зачервени петна, които се покриват с люспи. Понякога обхваща цялото тяло - това са по-тежките случаи. Обикновено най-засегнати са скалпа, лактите и коленете. Подобни оплаквания не трябва да се пренебрегват или да се прилага самолечение, а трябва да насочат пациентите към консултация с дерматолог.Как се поставя диагнозата?В 21 век \"златен стандарт\" за поставяне на диагнозата псориазис е вземането на биопсичен материал за хистологично изследване.Псориазисът се превърна в социалнозначимо заболяване през последните години. Има ли статистика колко души са засегнати в световен мащаб и на национално ниво?Абсолютно сте права. Псориазисът през последните години придоби особена социална значимост. Около 5% от населението на света страда от псориазис. В България броят на пациентите с това заболяване достига около 200-250 хиляди души. Засягат се предимно млади хора, хора в активна възраст.Само кожата ли се засяга или и други органи?Не, псориазисът не е само като кожно заболяване. То е системно заболяване, което образно казано може да \"удари\" ставите, например. Но все по-често при такива пациенти наблюдаваме развитието на метаболитен синдром, диабет, сърдечно-съдови заболявания.Искам да ви обърна внимание на един друг факт, тъй като наличието на това заболяване се отразява и на психичното състояние на пациентите. Често дори се стига до депресии. Тежкият псориазис е огромен проблем и за пациента, и за обществото, тъй като при пациента страдат социалните контакти, страда самочувствието, страдат личните контакти. За съжаление, това се отразява и на неговите близки и роднини. Според световни проучвания, психиката на пациентите с псориазис е засегната толкова, колкото и психиката на хората с онкологични и сърдечно-съдови заболявания.При всеки пациент ли псориазисът по кожата прераства в псориатичен артрит?Не е задължително. Едва около 30-34% са с оплаквания от болки в ставите. Въпреки това, при появата на подобни оплаквания, пациентите задължително трябва да се консултират с лекуващия ги лекар.Има ли разлика в ставните болки, следствие на псориазиса и болките при натоварвания или предишни травми, например?При появата на подобни оплаквания задължително се прави консултация с ревматолог, както и рентгеново изследване на засегнатата област. За щастие, Военномедицинска академия е организирана, така че да можем да предоставим комплексно лечение на нашите пациенти. Т.е. в момента, в който се появят оплакванията, в кратки срокове ние можем да консултираме нашите пациенти с колегите от Отделението по ревматология.Ако все пак тези оплаквания се неглижират, какви биха били последиците?Кожните прояви на псориазиса протичат с периоди на обостряне и ремисия. Но едно засягане на ставите може да доведе до напълно инвалидизиране на пациентите. В тази връзка апелът ми е да не се отлага посещението при специалист, за да няма тежки последици.В началото споменахме, че Клиниката по дерматология на ВМА е и национален център за лечение на пациенти с псориазис. Има лек за псориазиса?Подходът към пациентите с псориазис е строго индивидуален, комплексен и зависи изключително от възрастта, пола и степента на засягане на кожата и ставите. За съжаление, все още не е открито лекарство, което да излекува напълно това заболяване. Във ВМА разполагаме с широк набор от възможности, включително най-новите биологични продукти, които се отпускат след преминаване през комисия за включване на лечение с биологичен продукт. Разполагаме и със сектор по фототерапия, през който преминават пациенти с лек до среден по тежест псориазис. Но най-важното е самият пациент да си обърне внимание и при наличието, дори на наченки на проблема, веднага да потърси специализирана помощ.Причините са различни, като основополагащ е начинът на живот. Най-често псориазисът се развива в следствие на преживян емоционален стрес. Има случаи, в които псориазисът идва след употребата на някои медикаменти.", "date": "2017.12.02", "title": "Псориазисът \"удря\" и психиката на пациента"}
{"url": "https://news.bg/politics/parvanov-vizhda-tvarde-nisak-kpd-v-parlamenta.html", "text": "\"Никога атмосферата в политиката не е била толкова остра. Коефициента на полезно действие на парламента е твърде нисък. Може би като заместител на отсъствието на капацитет, се използва скандала\", коментира пред Нова ТВ Георги Първанов, президент на България в периода 2002-20012 г.Депутатите играят помежду си и \"нищо друго не се случва\", счита той. \"В българската политика се наложи мнението, че колкото си по-гръмогласен, толкова по-добре ще те чуе електората. А всъщност хората искат да им се решават проблемите\", каза президентът на България.Първанов коментира и бюджета на НЗОК, според който пари за нови иновативни лекарства през следващата година няма да има. Според него президентът не бива да връща данъчни закони. \"За първи път обаче се замислих дали не бих направил частично вето. Това е знакът на солидарност, в който българската държава дължи на хората\", заяви той.\"Без тези реактори в \"Козлодуй\", които имат експлоатационен срок, без топлоцентралите, ние оставаме на тъмно. Ако приемем, че \"таванът\" за инвестиране е 10,5 милиарда, няма да се дават много пари допълнително\", коментира Първанов и допълни, че ядрената енергетика си остава най-перспективната.\"Неслучайно по света се строи и то с активно държавно участие. Това означава евтина и гарантирана енергия. Тези, които са против, какво предлагат насреща. С какво ще запълним дупката, която се отваря.\", пита той.Първанов даде мнението си и за инцидента, който се случи с правителствения самолет над Иран.Според него отклоняването на правителствения полет е станало по технически причини.", "date": "2017.12.02", "title": "Първанов вижда твърде нисък КПД в парламента"}
{"url": "https://news.bg/int-politics/senatat-na-sasht-prie-danachnata-tesla-na-tramp-sreshtu-bednite-i-malkiya-biznes.html", "text": "Американските сенатори приеха законопроект за намаляване на данъците, проправяйки пътя за първата голяма законодателна победа на Доналд Тръмп, Окончателният законопроект е приет след поредица от изменения и поправки в серия от сесии. Планът предвижда рязко намаляване на корпоративния данък, но комисията на Сената е на мнение, че ще добави 1 млрд. долара към бюджетния дефицит.Президентът Тръмп иска мерките, които са най-големите данъчни промени от 80-те години на миналия век, да влязат в сила до края на годината.Сега Сенатът трябва да обедини законодателството с това, което миналия месец е прие Камарата на представителите. След това съгласуваният законопроект ще бъде изпратен на президента за подпис, за да се превърне в закон.Демократите се оплакаха, че законопроектът би бил от полза само за богатия и голям бизнес, както и за добавяне към дефицита на САЩ. Те обаче не успяха да съберат достатъчно гласове, за да го спрат. ", "date": "2017.12.02", "title": "Сенатът на САЩ прие данъчната тесла на Тръмп срещу бедните и малкия бизнес"}
{"url": "https://news.bg/world/otmenyat-poleti-v-bali-poradi-prognoza-za-vulkanichna-pepel.html", "text": "Авиокомпании отменят полети, заминаващи от индонезийския остров Бали заради прогнози за влошаване на условията за летене поради опасност от вулканична пепел от изригващия вулкан \"Агунг\", съобщава \"Ройтерс\".Говорител на летище в Бали заяви, че летището все още работи нормално, но авиокомпании като Jetstar и Virgin Australia са избрали да отменят полети.\"Очаква се над летището в Бали да бъде ясно през целия ден, но прогнозата за тази вечер се е влошила, така че няколко полета са отменени\", съобщава австралийската авиокомпания Jetstar в своя Туитър.Изригващият вулкан затвори летището през по-голяма част от седмицата, като засегна хиляди посетители от Австралия, Китай и други страни, преди вятърът да се промени и полетите да бъдат възобновени.Двадесет полета бяха анулирани в петък вечер поради притеснения от пепелта. Някои авиокомпании, включително AirAsia Bhd от Малайзия, заявиха, че ще работят от Бали само през деня, тъй като пепелта може да наруши видимостта през нощта, а вятърът и условия в района са непредсказуеми.Авиокомпаниите избягват да летят през вулканична пепел, тъй като могат да повредят двигателите на самолети, да запушат охлаждащите системи, да възпрепятстват видимостта на пилота и дори да причинят отказ на двигателя.Има опасения и за променящите се метеорологични условия с тропически циклон на юг от остров Ява, който влияе върху атмосферните условия и вятъра в района, включително за Бали, предупреждава индонезийската метеорологична, климатологична и геофизическа агенция.", "date": "2017.12.02", "title": "Отменят полети в Бали поради прогноза за вулканична пепел"}
{"url": "https://news.bg/regions/navodnena-e-dyasnata-lenta-na-patya-sofiya-kalotina-v-uchastaka-sled-bozhurisht.html", "text": "Наводнена е дясната лента на пътя София - Калотина в участъка след Божурище, преди отбивката за Банкя. Движението се осъществява в лявата лента. Предприети са действия за отводняване на залятото платно с тежка техника. Пътна полиция регулира пропускането. Шофьорите да се движат с повишено внимание по път I-3 Русе - София при село Румянцево, от км 148 до км 149, поради наводняване на пътното платно.Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, интернет страницата на АПИ - ,  и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища.", "date": "2017.12.02", "title": "Наводнена е дясната лента на пътя София-Калотина в участъка след Божурищ"}
{"url": "https://news.bg/crime/zadarzhaha-za-7-hil-lv-podkup-dvama-sluzhiteli-na-stolichniya-nap.html", "text": "Двама служители на териториална дирекция на Националната агенция по приходите - НАП в София от оперативен контрол са задържани с подкуп, съобщи пред БНТ говорителят на главния прокурор Румяна Арнаудова.\"Във вчерашния ден под ръководството на Софийска градска прокуратура разследващи полицаи от ГД \"Национална полиция\" са извършили процесуално-следствени действия по повод сигнал от собственик на автосервиз в София, че му се иска подкуп от инспектори от НАП, за да не му съставят акт за установяване на административно нарушение. Поискали са първоначално 7000 лв. и са получили във вчерашния ден 2000 лв.Сигналът е подаден в Софийска градска прокуратура и ГД \"Национална полиция\" за това, че му се иска подкуп\", обясни Арнаудова и добави, че веднага са били поискани специални разузнавателни средства.Парите са били предварително белязани от органите на разследването и същите са открити у едно от двете претърсвани лица. По разпореждане на Софийска градска прокуратура е запечатано служебното им помещение, което се намира на ул. \"Аксаков\" 1.Предстои Софийската градска прокуратура да поиска разрешение от Софийския градски съд за претърсване и на служебното помещение. Двете лица ще бъдат задържани за 72 часа от Софийска градска прокуратура и в понеделник ще се поиска постоянният им арест в Софийския градски съд\", каза още Румяна Арнаудова.", "date": "2017.12.02", "title": "Задържаха за 7 хил. лв. подкуп двама служители на столичния НАП"}
{"url": "https://news.bg/regions/hora-i-zhivotni-sa-evakuirani-v-nyakolko-radomirski-sela.html", "text": "Хора и животни са евакуирани в няколко радомирски селаза, сегнати селата Негованци, Беланица, Кленовик и Извор. Евакуирани са 4 семейства и 30 селскостопански животни. Наводнени са дворовете и мазетата, като на места в по-ниските райони при къщите водата достига до 1 метър от нивото на дворното пространство, съобщава БНТ. На място е кметът на общината и на екипите по одводняване.Няма застрашени хора, обстановката след валежите е под непрекъснат контрол, пожарни екипи работят за отводняване, съобщава МВР.Кюстендил: В областта на терен работят екипите на ПБЗН до момента са реагирали на 7 сигнала за наводнени мазета и пътна инфраструктура. Най-тежко остава положението в с. Гърляно, където от 8 часа е обявено частично бедствено положение. Река Бистрица при с. Гърляно е с повишено водно ниво.В с. Ваксево, община Невестино река Елешница е заляла шест двора на къщи. Опасност има за приземния етаж на една къща. Привлечена е тежка техника от с. Невестино която пътува към с. Ваксево за ограничаване прилива на реката към къщите.Екипи на пожарната са евакуирали двама души от къща в град Дупница - причината е срутила се подпорна стена на р. Отовица.В Перник и Радомир са постъпили множество сигнали за наводнения по пътната инфраструктура и в мазета. На терен работят 7 екипа на ПБЗН - 2 в Радомир и 5 - в Перник. Няма застрашени хора.На територията на област Перник са отработени над 30 сигнала и е извършено отводняване на училищни мазета и избени помещения на частни домове. В село Негованци са наводнени 6 къщи в ниската част на населеното място. От тях е евакуирано семейство, което е настанено при роднини. Причината за наводнението е големия водосбор от Колош планина над селото.В София, СДПБЗН към момента са получени над 150 сигнала за наводнена пътна инфраструктура, мазета и избени помещения. На терен работят 12 екипа. Няма застрашени хора. В областите с продължаващи валежи продължава наблюдението на водоемите.В Перник яз. \"Студена\" е със свободен обем 13 736 000 л. на куб. м, наличният обем в язовира е 11 464 000 л на куб.м. Средният приток за последните 24 часа е 10 842 л/с. Средната стойност на падналите валежи на територията на язовир \"Студена\" е 60 л в секунда. По подадени данни от областния и общинските дежурни по сигурност, има регистрирани сигнали за извънредни ситуации на територията на общините Перник и Радомир. Останалите общини са подали категорична информация, че няма излизане на вода от речните корита.В община Перник има подадени сигнали за завиряване и невъзможност за оттичане на водата на ул. \"Рашо Димитров\". Екип на РД ПБЗН ще отводни района, след което ще бъдат почистени шахтите, за да се осигури нормалното им функциониране.Областният управител предупреждава шофьорите на моторни превозни средства, движещи се на скоростната магистрала в района около Централната автогара на Перник, да се движат с повишено внимание и ниска скорост. Причината за това е завиряване от стичащите се води на ул. \"Софийско шосе\".В района на кв. \"Бела вода\" има регистрирано излизане на р. Струма от речното, корито поради което са заляти земеделски земи. На място веднага е изпратена техника, която да осигури дренирането на терена. На територията на общината няма данни за пострадали хора.Частично бедствено положение в Кюстендилското село Гърляно. Заради високото ниво на реката се е наложила евакуацията на десетки хора, съобщава Нова ТВ. Реката в село Гърляно бушува цяла нощ. Само за няколко часа река \"Бистрица\" излиза два пъти от коритото си. По пътя си събаря електрически стълб и няколко дървета. Минава заплашително през къщите на 50 души.Десетки хора, живеещи по поречието на реката, са евакуирани. Рано сутринта беше свикан кризисен щаб и обявено частично бедствено положение. Тежка техника продължава да укрепва коритото на реката.През цялата нощ продължи наблюдението на реката в Берковица. Там са паднали близо 100 литра на квадратен метър за изминалите 48 часа. Река \"Берковска\" е покачила нивото си с няколко сантиметра, но няма сигнали за наводнени къщи или опасност от преливане. Екипи на общината следят постоянно нивото на реката.", "date": "2017.12.02", "title": "Хора и животни са евакуирани в няколко радомирски села"}
{"url": "https://news.bg/crime/zadarzhaha-advokat-vnasyal-narkotitsi-vav-varnenskiya-zatvor.html", "text": " Варненски адвокат, внесъл наркотици в затвора, е привлечен като обвиняем от Окръжната прокуратура във Варна и задържан за срок до 72 часа.Варненският адвокат е бил задържан първоначално за 24 часа, след като внесъл 4,37 грама хероин и 5,03 грама амфетамини във варненския затвор. Наблюдаващ прокурор от Окръжната прокуратура във Варна привлече снощи адвокат Й. Р. за държане на високорискови наркотични вещества без надлежно разрешение с цел разпространение.С оглед фактическата и правна сложност на разследването то е възложено на следовател от Окръжния следствен отдел.Адвокатът опитал да разпрстрани наркотиците на двама лишени от свобода от варненския затвор. За престъплението по член 354а, ал. 1 от НК прокуратурата го задържа за срок до 72 часа с оглед довеждането му пред Варненския окръен съд.В понеделник, 4 декември, Окръжната прокуратура във Варна ще внесе искане във Варненския окръжен съд за вземане мярка за неотклонение \"Задържане под сража\" спрямо адвоката.", "date": "2017.12.02", "title": "Задържаха адвокат, внасял наркотици във варненския затвор"}
{"url": "https://news.bg/world/izdirvat-predizvikaliya-bombena-panika-na-koledniya-bazar-v-germaniya.html", "text": "Германската полиция издирва подателя на пакет, в който първоначално се смяташе, че има взривно устройство, открит близо до Коледния базар в германския град Потсдам, почти година след терористичната атака на подобен базар в Берлин, съобщава \"Франс прес\".Устройството беше открито вчера в аптека, намираща се точно до Коледния базар в центъра на Потсдам, живописен град, намиращ се близо до германската столица.\"Провеждаме интензивни разследвания във всички посоки\", изтъкнаха от местната полиция.Аптекар е подал сигнал за тревога, след като намерил кутия с жици в пакета.След първоначалните съобщения, че това е взривно устройство, местните власти уточниха, че цилиндричната кутия е пълна с пирони и прах, батерии и жици - както и мощни фойерверки от тип, който е забранен в Германия, - но е нямало признаци в кутията да е имало детонатор.Засега не е ясно дали Коледният базар е бил целта, или само аптеката.\"И двете опции са възможни\", посочи вътрешният министър на провинция Бранденбург.Базарът беше само частично евакуиран вчера и днес ще бъде отворен отново с по-засилено полицейско присъствие.Германия е под засилена тревога за възможни джихадистки атаки след кървавото нападение през миналия декември на Коледен базар в Берлин.Терористът, потърсилият убежище в Германия тунизиец Анис Амри, отвлече ТИР и уби полския му шофьор, преди да прегази още 11 души и да рани още десетки, забивайки тежката машина в базара.Четири дни по-късно, докато бягаше от властите, Амри беше застрелян от италианската полиция в Милано.ДАЕШ (\"Ислямска държава\") пое отговорност за нападението, както и за няколко други на територията на Германия през последните две години.", "date": "2017.12.02", "title": "Издирват предизвикалия бомбена паника на Коледния базар в Германия "}
{"url": "https://news.bg/crime/28-godishnata-kristina-posledno-e-zabelyazana-v-plovdivski-avtobus.html", "text": "Полицията издирва 28-годишната Кристина Стефанова Попска. Младата жена е висока около 168 см, с дълга кестенява коса и зелени очи. В неизвестност е от 27 ноември вечерта. Била е облечена със сиво палто, рокля в черно и жълто, обута с боти.За нея се знае, че на другия ден, 28 ноември, около 7 часа сутринта е била забелязана да се качва в автобус от градския транспорт в района на ж.п. гарата в Пловдив.Хората, които имат повече информация за издирваната, могат да подават сигнали на тел. 112 или в най-близкото поделение на МВР.", "date": "2017.12.02", "title": "28-годишната Кристина последно е забелязана в пловдивски автобус"}
{"url": "https://news.bg/int-politics/sadilishtata-v-sasht-ne-mogat-da-sadyat-turtsiya-otseche-erdogan.html", "text": "Съдилищата в САЩ не могат да съдят Турция. Това обяви турският президент Реджеп Тайип Ердоган, препращайки към съдебния процес в Ню Йорк срещу турски банков директор, който е обвинен в избягване на американските санкции срещу Иран, съобщава \"Ройтерс\".Турско-иранският търговец на злато Реза Зараб, който сътрудничи на американската прокуратура в процеса, обвини няколко турски висши държавни служители, включително Ердоган и някои от неговите министри, че са участвали в схема за избягване на санкциите на САЩ срещу Иран, като това е станало по времето, когато Ердоган беше министър-председател на Турция.Анкара определи показанията на Зараб като опит да се подкопае Турция и нейната икономика.", "date": "2017.12.02", "title": "Съдилищата в САЩ не могат да съдят Турция, отсече Ердоган"}
{"url": "https://news.bg/regions/pokachvat-se-nivata-na-vsichki-reki-na-teritoriyata-na-oblast-vratsa.html", "text": "Във връзка с падналите проливни валежи, през изминалото денонощие се наблюдава покачване на нивата на всички реки на територията на област Враца.Покачено е нивото на р. Искър, като към 13.00 ч. днес при с. Ребърково в община Мездра се наблюдава лек спад. Няма засегнати жилищни територии и инфраструктура, незначителен разлив се наблюдава върху пасища и мери.Към момента няма опасност за населението и реални предпоставки за разливи по поречието на р. Искър в границите на област Враца. Мостовете при с. Струпец и с. Радовене в община Роман имат необходимата проводимост за оттичане на водните маси.Река \"Огоста\" при с. Хайредин е достигнала най-високото си ниво, като на места има залети земеделски площи. Река \"Скът\" нормално оттича водните маси. По нейното поречие няма критични нива.Река \"Ботуня\" е излязла от коритото си в извънурбанизираната територия на град Криводол, като е заляла пасища и мери. Язовирите на територията на област Враца са под наблюдение, като няма критични нива в следствие на превантивно осигурения свободен обем.Временно е ограничено движението на път Горно Пещене - Враца. Движението се е осъществявало в една лента заради наводнен участък. Поради паднала скална маса е наложено ограничаване на движението на път Срупец - Синьо Бърдо. Районът е обезопасен, като община Роман предприема мерки по разчистване на скалната маса.Заместник областният управител Мирослав Комитски, заедно със старши комисар Цветелин Стоянов - директор на Областна дирекция на МВР - Враца и комисар Николай Димитров, директор на ПБЗНП - Враца правят оглед на поречието на р. Искър в границите на област Враца.Във връзка с метеорологичната обстановка и очакваните валежи от дъжд, продължава 24 - часовият контрол и наблюдението на язовирите и реките на територията на област Враца от страна на оперативното звено на Басейнова дирекция \"Дунавски район\" - Плевен.", "date": "2017.12.02", "title": "Покачват се нивата на всички реки на територията на област Враца"}
{"url": "https://news.bg/int-politics/hora-na-gyulen-se-infiltrirali-v-diplomaticheskite-predstavitelstva-na-sasht-v-turtsiya.html", "text": "Външният министър на Турция Мевлют Чавушоглу обяви, че хора от организацията на Фетхуллах Гюлен \"са се инфилтрирали в американските дипломатически представителства в Турция\", съобщава Анадолската агенция.Чавушоглу добави, че имало гюленисти и в \"американската съдебна система и Конгреса и изобщо навсякъде във всички американски институции\".Турските власти обвиняват Гюлен, ислямски духовник, живеещ в изгнание в САЩ, за организирането на неуспешния военен преврат в Турция през юли 2016 г.Вчера Турция издаде заповед за арест на бившия заместник-директор на Централното разузнавателно управление (ЦРУ) на САЩ Греъм Фулър за предполагаеми връзки с Гюлен и го обвини, че се опитва да събори от власт турското правителство, както и да се сдобие със класифицирана информация.По-рано тази година турските власти арестуваха и издадоха заповеди за арест на двама турски граждани, работещи в американското консулство в Истанбул по обвинения, че са свързани с движението на Гюлен.", "date": "2017.12.02", "title": "Хора на Гюлен се инфилтрирали в дипломатическите представителства на САЩ в Турция"}
{"url": "https://news.bg/bulgaria/15-signala-za-zaviryavaniya-i-zapusheni-shahti-v-sofiya-prez-tazi-nosht.html", "text": "През изминалата нощ в София са получени 15 сигнала за завирявания, запушени шахти, наводнени мазета и дворове, предаде bTV.Сигналите са предимно от западни и югозападни части на столицата - \"Витоша\", \"Връбница\", \"Подуяне\", \"Люлин\", \"Красно село\", \"Овча купел\", съобщават от пресцентъра на Столичната община.Екипи на дирекция \"Аварийна помощ и превенция\" се отзовават на сигналите, извършват обходи, непрекъснато са на терен.Отстранени са паднали в речните корита клони на дървета.Нивата на всички реки на територията на Столичната община са повишени поради интензивните валежи и топенето на снега от високите планински части. Осигурено е 24-часово наблюдение на реките, критичните речни участъци и общинските язовири.Заедно с екипите на \"Аварийна помощ и превенция\" работят и 9 доброволци от Доброволното формирование на Столичната община. Те осигуриха 350 чувала с пясък, необходими за изграждането на защитните диги покрай речните корита.Изградени са диги на четирите оттока към Южната дъга на Околовръстния път, както и диги по река Стубела, местност Смърдана, с цел предотвратяване на разлив.Продължава и контролираното изпускане на водите на язовир \"Суходол\"-2.В Мало Бучино тази сутрин не вали и обстановката е по-спокойна. Вчера обаче реката заля няколко къщи и се наложи да бъде евакуиран един човек. След намесата на службите ситуацията е овладяна. Реката не е стигнала до нови къщи.Столичният градски транспорт се движи навсякъде по обичайните си маршрути.По данни на БАН, количествата на падналите валежи в София са между 40 и 80 литра на кв. метър, като най-много са в района на \"Княжево\" - 80 литра на кв. метър.За днес, 2 декември, в София е обявен жълт код - в часовете преди обяд валежите ще продължат със сумарно количество между 20 и 30 литра на кв. метър.", "date": "2017.12.02", "title": "15 сигнала за завирявания и запушени шахти в София през тази нощ"}
{"url": "https://news.bg/economics/fitch-i-s-p-povishiha-kreditniya-reyting-na-balgariya.html", "text": "Международните рейтингови агенции Fitch и Standard&Poor's повишиха кредитния рейтинг на България, съобщиха от Министерството на финансите.Fitch повиши дългосрочния кредитен рейтинг на България в чуждестранна и местна валута на 'BBB' от 'BBB-'.Перспективата и на двата показателя е стабилна. Повишеният рейтинг отразява подобренaта оценка на България по отношение на външните финанси, като представянето на страната надхвърля средното по стандартите за категорията 'BBB'.Анализаторите от Fitch отбелязват, че през 2016 г. България е нетен външен кредитор (8.6% от БВП) и се очаква позицията да продължи да се подобрява.Излишъкът по текущата сметка е оценен на 3.4% от БВП, средно за периода 2017-2019 г., подкрепен от повишаването на конкурентноспосбността и диверсификацията на износа. Вторият фактор с висок принос към оценката на рейтинговата агенция е свързан със засилването на външните буфери на страната.Външните резерви представляват 49.7% от БВП, а коефициентът на външна ликвидност е оценен на 215% към края на 2016 г., които осигуряват адекватно покритие за поддържане на режима на валутен борд.От Fitch оценяват, че основните фактори, които индивидуално или колективно биха могли да допринесат за повишаване на рейтинга на страната, са нарастването на потенциала за растеж на икономиката в средносрочен хоризонт и ускоряването на нейната конвергенция спрямо нивата на доходите от държавите с по-висок рейтинг. Факторите, които биха повлияли в негативна посока, включват наличието на външни дисбаланси, като например задълбочаване на дефицита по текущата сметка и влошаване на конкурентоспособността.Според анализаторите риск в областта на публичните финанси би представлявало наличието на висок бюджетен дефицит, който ще влоши очакванията за развитието на дълга, както и наличието на съществени задължения по линия предприятията, които са държавна собственост.Агенция Standard&Poor's повиши рейтинга на страната ни в чуждестранна и местна валута до 'BBB-/A-3' от 'BB+/B'.Повишената оценка на анализаторите отразява засилването на външната позиция на страната, обусловена от продължителното нарастване на износа и на спестяванията, отбелязват от ведомството.Според S&P Global Ratings, рисковете, свързани със съществена и внезапна промяна във финансовите потоци, идващи от чужбина, и в частност преките чуждестранни инвестиции, са намалели значително. Публичните финанси също са оценени като стабилни и защитаващи валутния режим.Стабилната перспектива показва наличието на баланс в рисковете, свързани с оценяването на кредитния рейтинг. Очакванията за растежа на икономиката са подобрени, а фискалната политика е оценена като консервативна.Сред факторите, които биха довели до повишаване на кредитния рейтинг на България през следващите 24 месеца, от S&P включват ускоряване на икономическия растеж, продължаващо намаляване на необслужваните кредити, повишаване на фискалните буфери, както и при присъединяване на лева във валутен механизъм II (ВМ II), което би засилило доверието в паричната политика.Рейтинговата агенция би предприела негативни действия по рейтинга при наличие на натиск върху платежния баланс на страната, по-ниски очаквания за икономическия растеж и влошаване на публичните финанси.", "date": "2017.12.02", "title": "Fitch и S&P повишиха кредитния рейтинг на България"}
{"url": "https://news.bg/int-politics/zetyat-na-tramp-veroyatno-e-naredil-na-flin-da-kontaktuva-s-rusiya.html", "text": "Зетят на Доналд Тръмп - Джаред Къшнър, може би е накарал бившия съветник по националната сигурност Майкъл Флин да контактува с Москва, съобщават американските медии.Припомняме, по-рано Флин призна, че е лъгал ФБР за контактите си с руски представители.Според информация на NBC, от показанията на бившия президентски съветник следва, че той не е действал по своя воля. Възможно е в това да са замесени и други високопоставени фигури от екипа на Тръмп.CNN съобщи, че според източници, запознати с разследването, Къшнър е наредил на Флин да контактува с руския посланик в САЩ, както и с представители на други държави-членки на Съвета за сигурност във връзка с гласуване по въпроса за израелските селища. Целта е била да се разбере каква позиция ще заемат представителите на тези страни при вота.Адвокатът на Къшнър не се е отзовал на молбата да коментира темата.Във връзка с признанието на Фпин, направено в рамките на разследването за руската намеса в американските избори, че е излъгал ФБР за контактите си с Русия, той би могъл да получи наказание до 5 години затвор. Но тъй като е изразил готовност да сътрудничи на специалния прокурор по разследването - Робърт Мълър, присъдата му може да бъде смекчена.", "date": "2017.12.02", "title": "Зетят на Тръмп вероятно е наредил на Флин да контактува с Русия"}
{"url": "https://news.bg/press/armiyata-na-krak-zaradi-poroite-prieha-byudzheta-s-novi-kramoli-zakrivane-na-bolnitsi.html", "text": "Приемането на държавния бюджет за идната година е сред водещите теми на съботните вестници.\"След две пленарни заседания, продължили повече от 30 часа, парламентът прие окончателно държавния бюджет за 2018 г. В ябълка на раздора се превърна сумата от 1.13 млн. лв. за ремонти дейности за Патриаршеската катедрала \"Св. Александър Невски\" и Зографския манастир, при което снощи то бе отхвърлено. Предложението бе записано в алтернативния бюджет на БСП. Спорът по темата накара председателя на парламентарната група на ДПС Мустафа Карадайъ дори да предупреди председателя на парламента Цвета Караянчева, че за пореден път прави стъпка \"в посока оставка\". В крайна сметка финансовият министър увери, че двата храма ще бъдат ремонтирани. БСП пък обявиха, че няма да искат вето върху Закона за бюджета, а ще се справят \"сами\". Спор в залата предизвика и гласувания текст, според който еднократно сумата от концесионно плащане за летище \"София\" да не отива в Държавния фонд за гарантиране устойчивост на държавната пенсионна система. Процедурата още не е приключила, но намерението на правителството е сумата от концесията да отиде за покриване на натрупаните дългове на БДЖ. Левицата настоя предложението да бъде оттеглено, защото предприятието е печелившо, част от националната сигурност. Ако искат да ревизират приватизацията, да гласуват за отмяна на концесията, призова БСП депутатите от партията на Бойко Борисов, съобщи БТА. Драгомир Стойнев изрази опасения, че концесионерът може и да не внесе лев в държавния бюджет и препоръча да се намери професионален мениджмънт за летището. В закона за бюджета са записани приходи от данъци са в размер на 21.040 млрд. лева. В бюджета за 2018 г. се предвижда икономическият ръст слабо да се забави до 3.9%, крайното потребление да се повиши с 4.7 %, а ръстът при инвестициите да се ускори до 4.3 %. Разходите спрямо бюджет 2017 се завишават с 4.4 млрд. лв. или общо 39.3 млрд. лв. планира да похарчи държавата. От тях 1.1 млрд. лв. дори няма да са събрани, а ще са дефицит. При засилване на вътрешното търсене, растежът на вноса на стоки и услуги ще достигне 7.1 %. През 2018 г. нивото на безработица се очаква да се понижи до 6.2 %. В средносрочен план за данъците не се предвиждат значителни промени, като се запазва правителственият приоритет за ниски данъци. Повишава се осигурителната вноска с близо 15% (очакваният ефект от което е 240 млн. лв. повече приходи), както и акцизът върху цигарите с 2.18%. С приетия бюджет са предвидени 180.5 млн. лв.за опазване на границата, а 35.2 млн. лева са средствата, отделени за зимно поддържане и снегопочистване на общински пътища в държавния бюджет за 2018 година. Както бе предвидено за 2018 г. се увеличават парите в няколко сфери: за образование бяха гласувани с 490 млн. лв. повече спрямо тази година, за здраве - с 500 млн. лв. повече, за сектора на сигурността - с 280 млн. лв. повече, за социалната сфера - със 740 млн. лв. над тазгодишния бюджет. Общата субсидия за делегираните от държавата дейности за общините в бюджета за следващата година е 2.780 млрд. лева. Предвидени са трансфери за местни дейности в размер на 284.022 млн. лева. Министерството на Председателството на Съвета на ЕС през 2018 година ще има възможност да похарчи 3.3 млн. лева...\" - в. \"Дневник\".\"БСП се опитва от всичко да направи скандал. Този коментар направи премиерът Бойко Борисов по повод твърденията на социалистите, че управляващите не финансират ремонтите на светините. \"Разговарях с българския патриарх Негово Светейшество Неофит. Уверих го, че на редовното си заседание в сряда, 6 декември, Министерският съвет в присъствието на игумена на Зографската света обител архимандрит Амвросий ще отпусне необходимите средства за ремонта на южното крило на манастира \"Свети Георги Зограф\" в Атон. Всякакви спекулации по темата от страна на БСП са злонамерени и неверни. За делата има кой да ни съди\", написа Борисов във фейсбук. Статусът е придружен и с видеоизявление на премиера Бойко Борисов. Ремонтът на \"Александър Невски\" може да излезе и 15 млн. лв., но когато се направи преценка парите ще бъдат дадени, обясни премиерът.\" - в. \"24 часа\".Вестниците информират и за контактите с партньорите ни в НАТО.\"Бойко Борисов проведе среща с председателя на Военния комитет на НАТО ген. Петър Павел, който е в България по покана на началника на отбраната генерал-лейтенант Андрей Боцев, съобщи пресслужбата на МС. Премиерът Борисов изтъкна, че като ротационен председател на Съвета на Европейския съюз България ще работи за задълбочаване на сътрудничеството между ЕС и НАТО. Той посочи също, че България е силно заинтересувана от постигането на високо ниво сигурност и стабилност на Западните Балкани и отбеляза, че евроинтеграцията на страните от региона е предпоставка за поддържането на мир и за развитието на тази част от Европа.\" - в. \"Труд\".\"Стабилното и устойчиво развитие на отношенията между България и Турция е приоритет на българската външна политика. Това беше потвърдено по време на срещата между министър-председателя Бойко Борисов и министъра по въпросите на ЕС на Турция и главен преговарящ Йомер Челик. Констатирано беше, че връзките между двете държави се основават на принципите на добросъседство, взаимно уважение и ненамеса във вътрешните работи. Това съобщиха от правителствената информационна служба. По време на разговора Бойко Борисов подчерта, че Турция е непосредствен съсед на България, съюзник в НАТО и важен партньор в области като миграция, борба с тероризма, енергетика, земеделие, търговия. \"Активният и конструктивен диалог на различни равнища през последни месеци допринася за създаване на положителна атмосфера в двустранните отношения\", заяви още българският премиер...\" - в. \"Стандарт\".Обилните дъждове и рисковете до наводнения също са сред актуалните теми.\"Дъжд вали в Западна и Централна България. На изток е ветровито, но не вали. Значителни количества на валежи са регистрирани в Кирково, Родопи - 68л/кв.м, Враца - 34 л/кв.м, Ново село - 32 л/кв.м, съобщи пред БНТ дежурният синоптик в Националния институт по метеорология и хидрология (НИМХ) към Българската академия на науките (БАН) Мартин Славчев. Валежите ще продължат и в следващите дни, като ще отслабнат в неделя и понеделник, а температурите ще паднат, каза още синоптикът и уточни, че оранжевият код за обилни валежи от дъжд е валиден до полунощ. \"Валежите ще продължат в югозападните райони. За утре там има обявен жълт код за значително количества на валежите. В централните части на страната отново също ще има валежи. На изток отново ще бъде с южен вятър, по-високи температури и валежите ще са значително по-малки. В неделя остава опасността на юг с валежи. В понеделник валежите ще отслабнат, но ще нахлуе по-студен въздух\", каза Мартин Славчев. След циклона \"Татяна\", който причини снеговалежа, сега България е връхлетяна от \"Филип\", който носи проливните дъждове. Държавата реагира с превантивни мерки. Кризисни щабове в цялата страна следят обстановката Оранжев и жълт код за обилни валежи и силни ветрове продължава да е в сила за 19 области в страната. Най-силни са дъждовете в Западна и Централна България. До 80 км. в час достигна силата на ветровете в източната част на страната. В перничкото село Мало Бучино с допълнителна техника ще се навлезе в руслото на реката, което е преляла, съобщи БНТ. Столичният кмет Йорданка Фъндъкова присъства на място. Ситуацията според Столична община е овлядана и една жена е била евакуирана. На място са и спешни екипи. Има готовност за изграждане на пясъчни диги, като сигнали за аварийна ситуация има и на други места в района. Продължават валежите в Северозападна България. Най-много дъжд през последното денонощие се е излял в района на Берковица. Нивото на реката е повишено и заради обилното снеготопене във високите части на планината. През 2014 година водите ѝ излязоха от коритото си и нанесоха значителни поражения на сгради и инфраструктура. Според местните власти в момента няма основания за тревога. Денонощно наблюдение на нивата на реките и язовирите на териториите на Благоевград и Кюстендил разпоредиха областните управители. Свикани са кризисни щабове, а към момента водата в язовирите е в нормални граници, както и нивата на реките Струма и Места. С около 40% е увеличено нивото на водите на реките Джерман и Бистрица, но засега опасност от преливане няма. Продължават превантивните мерки на територията на Пловдив, Пазарджик и Смолян, където се очакват валежи от 60 до 100 литра на квадратен метър. От Регионалния щаб, който обхваща и трите области, съобщиха, че има определени допълнителни полицейски патрули, както и служители на пожарната, които при нужда да се включат в наблюдението на най-големите язовири. Към момента водоемите се следят денонощно от персонални отговорници, назначени от кметовете.\" - в. \"Дневник\".\"Военнослужещи от състава на Сухопътните войски от 4 военни формирования са в пълна готовност да се притекат в помощ на населението предвид прогнозите за очаквани наводнения в различни области. По заповед на министъра на отбраната Красимир Каракачанов военнослужещи от състава на Сухопътните войски от 4 военни формирования за овладяване и преодоляване на последствията от бедствия са в пълна готовност да се притекат в помощ на населението предвид прогнозите за очаквани наводнения в различни области в страната, съобщиха от Министерството на отбраната. На територията на София в очакване за оказване на помощ е специализираната група от военното формирование 28 610 - София, в направление Благоевград и Кюстендил в готовност са военнослужещите от формированието 26 400 - Благоевград, на територията на Смолянски окръг - специализираната група от военното формирование 28 330 - Смолян, и в направление Хасково и Кърджали - военнослужещите от военното формирование 52 740 - Хасково. В готовност за помощ на населението са и бригадата \"Специални сили\", военните формирования, подчинени на Съвместното командване на силите, както и военнослужещите от Военновъздушните и Военноморските сили, отчитат от военното министерство. Както по-рано бе съобщено, оранжев и жълт код бе обявен за 1 декември за общо 19 области в страната. Оранжев код е в сила за районите на София-град, София-област, Перник, Кърджали, Кюстендил, Благоевград, Пазарджик и Смолян. По-ниската степен на опасност - жълт код, е в сила за областите Видин, Монтана, Враца, Ловеч и Пловдив заради прогнозите за значителни валежи от дъжд, над 1500 м - от сняг, в количества между 20 и 30 л/кв.м, в планинските райони и повече. Жълт код е въведен и за областите Хасково, Ямбол, Сливен, Бургас, Варна и Добрич, както и районите на крайбрежието. Там ще продължи да духа силен юг-югозападен вятър със средна скорост между 14 и 19 м/с и пориви до 22-24 м/с.\" - в. \"Стандарт\".Всекидневниците отделят място и на състоянието на болниците.\"Държавата се реши да закрие фалиралите си болници След години трупане на дългове и лошо управление на част от болниците държавата е на път да започне да закрива тези, които са в най-лошо финансово състояние. \"При лечебни заведения, които са в тежко състояние и в същия регион има и други болници, които могат да поемат нуждите на населението, може да се върви към закриване\", обяви здравният министър Кирил Ананиев пред БНТ в първото си интервю, откакто е на поста. За структуроопределящи болници, които няма как да се затворят, но са в тежко състояние, ще се предприемат мерки за стабилизиране, допълни той. Ананиев припомни, че за момента дълговете на държавните лечебни заведения са 420 млн. лв., просрочените са 162 млн. лв., а сред първите проблеми, с които се е заел начело на МЗ, е именно финансовото състояние на болниците. \"В момента правим пълен финансов анализ, на базата на който ще предложим на правителството конкретни мерки, които да подобрят структурата на системата и да оптимизират дейността\", съобщи здравният министър и допълни, че системата ще бъде преструктурирана в частта за държавните лечебни заведения. \"По друг начин казано, ще се опитам без наличие на одобрена здравна карта да направим такава само за държавните лечебни заведения\", поясни той. \"Влизаме във всяка една държавна болница и правим анализ на цялостната й дейност, отделение по отделение, виждаме къде са ефективните и неефективните разходи\", обясни Ананиев. При анализа болниците са класифицирани на четири групи. В първата попадат онези, които са в добро финансово състояние, а във втората са болниците с неголеми дългове, които могат да бъдат стопени с добро управление. \"Третият тип болници са с много сериозни дългове, с тежка структура на управление, с не най-правилните отделения, липса на персонал. Някои от тези болници обаче се явяват структуроопределящи и не могат да бъдат заместени от други лечебни заведения, които да поемат контингента от болни. В този случай ще вървим към едно преструктуриране, така че да могат да се издържат и да вършат тези дейности, за които имат материална база и персонал\", каза Ананиев. В четвъртата група са болниците, които също са в много тежко финансово състояние, но в региона има и други, които могат да поемат пациентите им. Именно в тази група може да се върви към закриване на болници, стана ясно от думите на Ананиев. Според последния анализ, подготвен от предишния министър Николай Петров, към края на миналата година в групата на болниците, чиито приходи не покриват разходите и са наложителни оздравителни планове, са областните болници във Враца, Бургас, Сливен, Кюстендил, Пловдив, Ловеч, Ямбол, Силистра, Габрово, Търговище, Шумен, университетските във Варна, Стара Загора и Русе, ортопедията в Горна баня, \"Пирогов\", университетската болница по неврология и психиатрия \"Св. Наум\", педиатрията в София, ИСУЛ, Александровска болница, областният онкодиспансер в София. Част от тези болници са и в задълбочен процес на декапитализация - ИСУЛ, Александровска, \"Пирогов\", ортопедията, болниците във Враца, Ловеч, Бургас, Пловдив и Стара Загора. В огромната си част всички тези закъсали болници са структуроопределящи и е малко вероятно да бъдат закрити. В групата на болниците в тежко състояние обаче са и болниците по белодробни болести в Перник, Велинград и Роман, болницата за рехабилитация в Мездра и психодиспансерът в София, при които рискът от закриване е по-голям...\" - в. \"Сега\".\"До края на годината Военномедицинска академия вероятно няма да има никакви дългове, обяви временният началник на болницата проф. Венцислав Мутафчийски на тържествата за 126 г. от основаването ѝ. В момента болницата има задължения за 24 млн. лв. Половината са по цесията, сключена за големия дълг от 230 млн. лв. преди 3 г. Останалите 12 млн. лв. са оперативни дългове, които биха могли да се покрият до края на годината. Освен финансовата стабилност развитието на кадрите и запазване на най-добрите лекари са приоритетите на болницата. За целта въведохме избор на екип и дадохме възможност за допълнително достойно заплащане на труда. Създадохме и собствена школа за обучение на кадри, посочи проф. Мутафчийски. 13 000 са пациентите пренасочени към ВМА от цялата страна през годината, обяви той. ВМА има нужда да ремонтира пространствата между етажите си, трябва да се подмени и апаратурата, най-вече скенери и рентгени, допълни професорът. Доскорошният здравен министър проф. Николай Петров, който се върна във ВМА, бе награден за основен принос към развитието и дейността на болницата. Още 41 лекари също получиха отличия. Урологът проф. Светослав Николов бе отличен с наградата за Медик на годината на Фондация \"Тодор Патрашков\". \"ВМА е символ на доверие, престиж и професионализъм. Да си лекар под пагон, е синоним на храброст и висок морал. Всеки от вас заслужава уважение, признателност, респект\", поздрави служителите на болницата председателят на парламента Цвета Караянчева.\" - в. \"24 часа\".В. \"Сега\" информира, че 27 декември е неприсъствен ден, а заплащането е като за работа в почивен ден: \"Във връзка с многото запитвания в ИА \"Главна инспекция по труд\" кои са почивните дни по време на Коледните и Новогодишните празници и как се заплаща трудът, положен на тях, информираме, че 27 декември 2017 г. е неприсъствен ден, пише в официално съобщение на ГИТ. Официалните празници през годината са регламентирани в чл. 154, ал. 1 от Кодекса на труда. В ал. 2 на същия член е разписано изрично, че \"когато официалните празници по ал. 1, с изключение на Великденските, съвпадат със събота и/или неделя, първият или първите два работни дни след тях са неприсъствени. Празничните дни за Коледните празници според Кодекса на труда са 24, 25 и 26 декември 2017 г. А 27 декември е неприсъствен, поради факта, че 24-ти съвпада с почивен ден - неделя. За празничен ден във връзка с Новогодишните празници е обявен само 1 януари, който е понеделник. По отношение на заплащането на труда за неприсъствения ден - 27 декември, са съотносими регламентите за работа в почивни дни. Размерът, с който трябва да бъде увеличено дневното възнаграждение, зависи от начина на отчитане на работното време - подневно или сумирано, както и дали лицето работи на ненормиран работен ден, добавя ГИТ. Във всички случаи - независимо от начина на отчитане на работното време, трудът, положен на официален празник, се заплаща с минимум 100% увеличение. Самият начин на отчитане на работното време - подневно или сумирано, както и дали лицето работи в условията на ненормиран работен ден, имат значение при заплащането на извънредния труд, положен в празнични и почивни дни. Ако работното време се отчита подневно или лицето работи на ненормиран работен ден, положеният труд в празнични дни винаги е извънреден и също се заплаща със 100% увеличение. Така работникът или служителят трябва да получи увеличение на дневната си надница в четворен размер - удвоен размер на трудовото възнаграждение за работа на официален празник и удвоен размер за положения извънреден труд. Работата за тези лица в почивни дни, в случая и на неприсъствения 27 декември, също е извънреден труд. В този случай обаче надницата се увеличава с минимум 75% - само за положения извънреден труд. При сумирано отчитане на работното време извънредният труд се изплаща с 50% увеличение, но едва в края на отчетния период, ако бъде отчетено полагането на такъв. В този смисъл самото полагане на труд в празничен и почивен ден не означава непременно полагане на извънреден труд и съответно той не се заплаща с увеличение. За работа в дните на официални празници, работниците и служителите, за които е въведено сумирано изчисляване на работното време, имат право да получат не по-малко от удвоения размер на трудовото си възнаграждение, т.е. не по-малко от две надници. При полагане на труд по график при въведено сумирано изчисляване на работното време на неприсъствения 27 декември, законът не предвижда увеличение на възнаграждението, разяснява още на сайта си ГИТ.\" - в. \"Сега\".", "date": "2017.12.02", "title": "Армията на крак заради пороите, приеха бюджета с нови крамоли, закриване на болници... "}
{"url": "https://news.bg/int-politics/i-britanskite-institutsii-premahvat-produktite-kasperski.html", "text": "Националният център за киберсигурност на Великобритания (NCSC) изпрати указания до всички държавни институции да не използват руски антивирусни програми в системите, свързани с националната сигурност, предаде Би Би Си.Припомняме, в САЩ беше установено, че продуктите на руската \"Лаборатория Касперски\", предназначени за защита от вируси, всъщност са използвани за източване на секретни данни. Беше установено също, че лабораторията е свързана с руските спецслужби. Това доведе до забрана за използването им в американските държавни институции.Шефът на NCSC Кирън Мартин е наредил да не се използват програмни продукти на \"Касперски\" в каквито и да било системи, съдържащи поверителна информация.Припомняме, през октомври премиерът Тереза Мей заяви, че Москва се опитва да подкопае националните интереси на Великобритания в киберпространството.Междувременно Кирън Мартин съобщи за руски кибератаки срещу телекомуникационния и енергийния сектор, както и срещу медии. Той посочи, че Русия се опитва да разруши международната стабилност.В. \"Times\" съобщи, че е имало руска кибератака срещу електропреносната система на Великобритания в изборния ден.", "date": "2017.12.02", "title": "И британските институции премахват продуктите „Касперски”"}
{"url": "https://news.bg/world/gen-pralyak-se-e-otrovil-s-tsiankaliy.html", "text": "Генералът на босненските хървати Слободан Праляк се е отровил с калиев цианид според предварителното заключение на холандските патоанатоми, съобщи Би Би Си.Припомняме, осъденият на 20 години затвор за военни престъпления ген. Праляк погълна отровата по време на заседание на Трибунала в Хага за военни престъпления в бивша Югославия. По-късно той почина в болницата.Информацията за изводите на патоанатомите беше съобщена от холандската прокуратура.Поемането на цианкалия е предизвикало сърдечна недостатъчност - това е диагнозата, \"посочена като вероятна причина за смъртта\".Трибуналът в Хага започна собствено разследване, което би трябвало да приключи до края на годината. Основната му цел е да установи как ген. Праляк се е снабдил с отровата.По-рано холандската полиция също започна разследване по случая.Адвокатите, ангажирани с процеса, са съобщили пред Би Би Си, че всички течности, които получават затворниците (например парфюми), се регистрират, но не се подлагат на химичен анализ. Роднините, които посещават подсъдимите по дела на трибунала, биват обискирани преди свижданията.", "date": "2017.12.02", "title": "Ген. Праляк се е отровил с цианкалий"}
{"url": "https://news.bg/int-politics/kak-mey-postavi-tramp-na-myasto.html", "text": "Има няма година е изминала от . Преди да я прободе с нож посред бял ден, престъпникът беше извикал името на крайнодясната групировка \"Britain First\".Именно нейно расистко видео сега американският президент Доналд Тръмп реши да разпространява сред милионите си привърженици. На което британската министър-председателка Тереза Мей реагира абсолютно коректно, определяйки разпространението на видеопослания на омразата като грешка. И едва ли някой се е изненадал от реакцията на Тръмп - той контрира със забележката, че е по-добре Мей да обърне внимание на собствените си проблеми. Известно е, че не е сред силните страни на Тръмп това да приема мъжки критика.Напразните усилия на Мей за сближаванеДоналд Тръмп действа импулсивно и игнорантно. И вече не може да бъде надежден партньор на Тереза Мей. При това тя направи всичко възможно, за да спечели неговото приятелство. Мей първа от световните лидери пристигна в Белия дом непосредствено след изборите, за да го поздрави с изборната победа. Няма да забравим как двамата се държаха за ръце на слизане по стълбите - според нейните обяснения, защото Тръмп се страхувал от стълби. Неприятното чувство тогава просто беше изписано на лицето на Мей, и въпреки това тя държеше здраво ръката му. Точно това отличава Мей от други европейски лидери. Германската канцлерка Ангела Меркел, например, постоянно демонстрира вежлива дистанцираност спрямо американския президент.За Великобритания са традиция добрите отношения със САЩ. Нещо повече - страната искрено се гордее със своите по-специални отношения с Америка. Двете страни воюваха рамо до рамо срещу Германия в две световни войни, а във войната в Ирак Тони Блеър застана твърдо на страната на американския президент Джордж У. Буш. Двете страни не само говорят на един език, но и постоянно си разменят информации чрез тайните си служби. А след , британското правителство не крие, че иска да се сближи още повече със САЩ в икономическата област. Непосредствено след Брекзита трябва да бъде подписано двустранно споразумение за свободна търговия.Но атаката на Тръмп в Туитър показва колко несигурен партньор е американският президент. Той поставя на изпитание \"по-особените взаимоотношения\", както никой друг американски президент. И вероятно това е само началото - засега все още всичко е само на думи: непремерени постинги в Туитър или обиди и , когото Тръмп нарече \"болен млад пес\". Какво ще стане обаче, ако думите бъдат последвани и от дела? Защото все още не знаем дали най-могъщият човек в света само си лае, или може и да хапе? Какво ще стане, например, ако той реши да отклони вниманието от проблемите в собствената си страна, като провокира конфликт някъде по света? Например ако ниският му рейтинг засегне болната му гордост? Тогава вина ще носят и онези, които разполагат с достатъчно власт да му кажат, че преминава границата, но въпреки това не са го сторили.Точно сега Европа трябва да е солидарнаВ този случай Тереза Мей действа правилно. Но става все по-ясно, че тя се движи по много тънък лед, що се отнася до бъдещето на Великобритания. На карта е заложено много: ядрената сделка с Иран, борбата срещу климатичните промени, мирът на Корейския полуостров.Сега повече от всякога Европа се нуждае от солидарност в подхода си към САЩ. Колко глупаво е това, че точно в този момент Брекзит само допълнително усложнява нещата.", "date": "2017.12.02", "title": "Как Мей постави Тръмп на място"}
{"url": "https://news.bg/world/rezervnite-dvigateli-na-voyadzhar-1-zarabotiha-sled-37-g-bezdeystvie.html", "text": "Ако се опитате да запалите двигателя на кола, която стои в гаража от десетилетия може би няма да очаквате да запали. Но системата от двигатели на борда на Вояджър 1 заработи, след като не беше използвана в продължение на 37 години, съобщи американската космическа агенция NASA.Вояджър 1, най-бързият космически пътешественик на NASA, който достигна по-далеч от което и да е друго човешко творение, засега е и единственият пратеник на Земята извън пределите на Слънчевата система.Апаратът, който пътува в космическото пространство вече повече от 4 десетилетия, разчита на система от малки двигатели - тръстъри, за да се ориентира така, че да може да комуникира със Земята. Тръстърите работят на малки пулсации или \"избухвания\", продължаващи няколко милисекунди, за да извършат фини корекции в положението на Вояджър 1, така че антените му да бъдат насочени към нашата планета. Сега екипът на проекта може да използва системата от четири резервни двигателя, които бяха в \"спящ\" режим от 1980 г.\"С помощта на тези тръстъри, които все още функционират след 37 години бездействие, ще можем да удължим живота на мисията Вояджър 1 с две до три години\", заяви Сюзън Дод, мениджър на проекта Вояджър 1 в лабораторията на NASA \"Jet Propulsion Laboratory\" в Пасадена, Калифорния.През 2014 г. инженерите от космическата агенция изказаха опасения, че тръстърите вече не функционират нормално. На 13 милиарда мили от Земята обаче няма сервиз, където да се поправят фините настройки, шегуват се от NASA.В Пасадена е сформирана група от учени - Крис Джоунс, Робърт Шотуел, Карл Гернси и Тод Барбър, които трябва да  анализират възможностите и да предвидят различни сценарии. Инженерите предлагат изненадващо решение на проблема: да се направи опит за задействане на четирите резервни тръстъра, \"спящи\" от десетилетия.Налага се преглеждане на софтуера, чиито кодове са писани на остаряла версия на асемблер.Усилията на учените са възнаградени - на 28 ноември те успяват да запалят четирите тръстъра за първи път от 37 години и да тестват способността им да ориентират апарата, използвайки 10-милисекундни \"пулсации\".Учените очакват с нетърпение резултатите от теста, които пътуват към Земята в продължение на 19 часа и 35 минути преди да бъдат \"уловени\" от антената в Голдстоун, Калифорния, която е част от мрежата на NASA за проучване на дълбокия космос.На 29 ноември изследователите установяват, че тръстърите работят перфектно - точно толкова добре, колкото тези, които са контролирали положението на апарата през мисията досега.Следващата \"задача\" за тръстърите е планирана за месец януари. ", "date": "2017.12.02", "title": "Резервните двигатели на Вояджър 1 заработиха след 37 г. бездействие"}
{"url": "https://news.bg/curious/zhenite-ot-neolita-sa-bili-po-silni-ot-shampionki-po-grebane.html", "text": "Жените от неолита, които са живели преди повече от 7000 г. в централна Европа, са имали необикновено силни ръце - като на съвременните шампионки по гребане, съобщава \"Нешънъл джиографик\".Учени от университета в Кеймбридж смятат, че физическата сила на тези жени е резултат от работата им, която е била изцяло ръчна. Те са обработвали почвата, садили са семена, събирали са зърно и са го мелели на ръка с помощта на два плоски камъка.Учените са установили това, след като са анализирали раменната кост, както и тибията - пищяла на крака, на 45 съвременни жени, които играят футбол, тичат и практикуват гребане. След това изследователите са анализирали група жени с по-заседнал начин на живот. След това са сравнили тези характеристики на скелета с вкаменели кости на жени от неолита.\"Сравнявайки костите на съвременни жени, трениращи интензивно, с тези на жени отпреди 7000 г., можем да предположим какви дейности са извършвали нашите далечни предшественички\", обяснява Алисън Макинтош от университета в Кеймбридж, която е автор на изследването.При сравнението се оказало, че ако тяхната тибия е сходна с тази на университетски шампионки по гребане, то тяхната раменна кост е с 11-16% по-здрава от тази на гребкините и близо 30% по-силна от тази на останалите студентски от Кеймбридж, които се занимават по-малко интензивно със спорт.", "date": "2017.12.02", "title": "Жените от неолита са били по-силни от шампионки по гребане"}
{"url": "https://news.bg/bulgaria/patishtata-sa-mokri-na-mesta-ima-magla-1.html", "text": "Пътните настилки в страната са предимно мокри, съобщават от АПИ.Времето е предимно облачно. Температурите са в интервала от 2° до 18°.Дъжд вали в областите Враца, Благоевград, Ловеч, София, Смолян, Монтана, Кюстендил, Перник, Сливен, Видин, Плевен и в района на прохода Шипка и Прохода на републиката, Карлово, Паничково и Лъки (област Пловдив), както и в планинската част на област Пазаржик.Слаб до силен вятър духа в областите Силистра, Търговище, Бургас, Смолян, Добрич, Кърджали Ямбол, Хасково, Шумен и Варна.Ограничена видимост поради мъгла: Целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Ограниченията важат само за участъците от републиканската пътна мрежа, както следва:Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим.  няма ограничения.няма ограничения. няма ограничения. няма ограничения. няма ограничения. няма ограничения. - \"Върбишки\" - затворен за всички МПС;- \"Златишки\" - затворен за всички МПС;- \"Троянски\" - затворен за всички МПС;- \"Айтоски\" - отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Превала\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Вратник\" - забранен за МПС над 10 т;- \"Дюлински\" - забранен за МПС над 3,5 т;- \"Пампорово\" - забранен за МПС над 3,5 т;- \"Петрохан\" - забранен за МПС над 12 т;- \"Твърдишки\" - забранен за МПС над 10 т;- \"Шипка\" - забранено е движението на МПС, предназначени за превоз на товари с технически допустима максимална маса над 12 тона от категория N3, както и тегленето на ремаркета и полуремаркета с технически допустима максимална маса над 10 тона от категория О4. Срок до 31.03.2018 г. ОГРАНИЧЕНИЯ В ДВИЖЕНИЕТО НА МПС ПО ПЪРВОКЛАСНАТА ПЪТНА МРЕЖА: - път I-1 /Е79/ Граница Румъния-Видин-Монтана-Враца-София-Благоевград-Кулата-граница Гърция:: при км 121+919 се забранява влизането в с. Сумер на тежкотоварни превозни средства над 10 т. по общински път \"пътна връзка за с. Сумер\". Движението на МПС при км 120+390 от Монтана посока Вършец се отклонява по път ІІІ-1621 Сумер-Вършец. Срок до 18.11.2018 г. Забранено е движението на всички МПС в участъка Жерково-Елешница от км 224+600 до км 229+700 поради намален габарит на пътното платно. Срок 01.09.2018 г.;от км 276+162 /Александров мост/ до км 282+485 до г-ца с област Перник - забранено движението на товарни МПС над 15 т. Срок до 13.09.2018 г.; ограничено е движението за тежкотоварни автомобили с тегло над 15 т в участъка от пътен възел \"Даскалово\" посока Владая. Участъкът с ограничение за територията на ОПУ-Перник е от км 282+485 (граница ОПУ София) до км 287+183 (п.в. \"Даскалово\"); от км 276+162 /Александров мост/ до км 282+485 до г-ца с област Перник - забранено движението на товарни МПС над 15 т.; Срок 13.09.2018 г.- път І-2 Граница Румъния-Русе-Цар Калоян-Разград-Шумен-Девня-Варна: няма ограничения. - път І-3 Гара Бяла-Плевен-Луковит-Коритна-Ябланица-Ботевград: Правец-с.Разлив-Трудовец-Ботевград - забранено движението на МПС над 12 т в участъка от км 193+345 /отклонение за п.в. \"Правец\"/ до км 204+200 /заустване в път І-1 Видин-Враца-Ботевград/. Обходен маршрут: АМ \"Хемус\" /за п.в. \"Правец\"/-път ІІ-17 (Мездра-Ботевград)-п.в. І-3-п.в. \"Ботевград\" на АМ \"Хемус\" и обратно. Срок до 30.09.2018 г. - път І-4 Коритна-Български Извор-Микре-Севлиево-В. Търново-Омуртаг-Търговище-Шумен: няма ограничения.- път І-5 Русе-В.Търново-Шипка-Стара Загора-Хасково-Кърджали-Маказа-граница Гърция: няма ограничения.- път І-6 Граница Македония-Гърляно-Кюстендил-Перник-София-Пирдоп-Карлово-Сливен-Карнобат-Бургас: няма ограничения.- път І-7 Граница Румъния-Силистра-Дулово-Преслав-Върбишки проход-Петолъчката-Елхово-Лесово-граница Турция: няма ограничения.- път І-8 Граница Сърбия-Драгоман-София-Ихтиман-Пазарджик-Пловдив-Хасково-Капитан Андреево-граница Турция:  Вакарел-Ихтиман от км 110+700 до км 118+800 - ограничено движение за всички МПС, поради намален габарит на пътното тяло. Поставена е необходимата сигнализация указваща забраната. Срок до 30.09.2018 г.; от км 370+500 до км 377+900 в участъка гр. Свиленград-Капитан Андреево - затворен за движение на МПС, поради пропадане на насип. Обходен маршрут: гр. Свиленград-п.в. \"Свиленград\"-АМ \"Марица\"-п.в. \"Капитан Андреево\"-с. Капитан Андреево.- път І-9 граница Румъния-Дуранкулак-Балчик-Варна-Бургас-Звездец-Малко Търново-граница Турция:  Кранево-Варна при км 83+100 - ограничено движение на МПС над 10 т. Обходен маршрут: Кичево-Оброчище. Срок до 31.12.2017 г.  Временно са въведени следните ограничения за движение на МПС: няма ограничения. Временно са въведени следните ограничения за движение на МПС:Път III-908: Движението по път III-908 Варовник - Вълчаново ханче от км 20+000 до 39+200 е ограничено на МПС над 10 т. поради стесняване на пътното платно. Срок до 20.12.2017 г;Път III-908: Движението по път ІІІ-908 от разклона за с. Варовник до кръстовището с път II-79 от км 22+400 до км 39+300 е ограничено за МПС над 10 т поради намален габарит на пътното тяло. Срок до 20.12.2017 г;Път III-992: Движението по път ІІІ-7306 Черница - Сунгурларе - Чубра е ограничено за МПС над 10 т поради намален габарит на пътното тяло. Срок 20.12.2017 г. Временно са въведени следните ограничения за движение на МПС: няма ограничения. Временно са въведени следните ограничения за движение на МПС: Път III-407: Движението по път ІІІ-407 Лозен - Полски Тръмбеш е ограничено за движението на МПС с обща маса над 12 т поради намален габарит на пътното тяло. Срок до 20.12.2017 г.Обходен маршрут: Лозен - Драганово - Янтра - Поликраище - Полски Тръмбеш;Път ІІІ-504: Движението по път ІІІ-504 Самоводене - Ресен в участъка от км 1+845 до км 5+925 е ограничено поради ремонтни дейности .Обходен маршрут: път ІІІ-504 Самоводене - до км 1+845, път ІІІ-3031 от км 1+845 до с. Хотница, път VTR 2011 с. Хотница - с. Ресен и обратно. Срок до 10.12.2017 г.;Път ІІІ-514: Движението по път ІІІ-514 Г. Оряховица - Арбанаси - В. Търново в участъка от км 46+485 до км 48+830 е ограничено, поради ремонтни дейности .Обходен маршрут: път VTR 1014 Арбанаси - Шереметя, път І-4 Шереметя - В. Търново и обратно. Срок до 20.12.2017 г.;Път III-551: Движението по път ІІІ-551 Дебелец - Средни колиби - Елена е ограничено за МПС над 10 т поради намален габарит на пътното тяло.Обходен маршрут: Дебелец - В. Търново - Лясковски кантон - Миндя - Елена и обратно. Срок целогодишно.Път III-4073: Движението по път ІІІ-4073 Царски извор - Драганово от км 0+000 до км 5+500 е ограничено поради свлачище.Обходен маршрут: Царски извор - Сушица - Драганово и обратно. Срок целогодишно.Път III-4082: Движението по път ІІІ-4082 Чешма - Кесарево е ограничено за МПС над 3,5 т поради намален габарит на пътното тяло. Срок до 20.12.2017 г.Обходен маршрут: Чешма - Сливовица - Горско Ново село - Джулюница - Кесарево. Временно са въведени следните ограничения за движение на МПС:Път III-1411: Движението по път III-1411 с. Слана Бара - Видин при км 24+990 е ограничено за МПС над 5 т поради компрометирано експлоатационно състояние на мост.Обходен маршрут: Видин - път II-14 до пътно кръстовище на км 3+217 през с. Слана Бара до път III-1411. Срок до 29.12.2017 г. Временно са въведени следните ограничения за движение на МПС:Път II-11: Движението по път ІІ-11 Оряхово - Лесковец - граница с област Плевен от км 118+000 до км 119+000 е ограничено за МПС над 3.5 т. поради свлачищни процеси и деформации в асфалтовата настилка.Обходен маршрут: Оряхово - Селановци /път ІІІ-306/ Галово - Остров /пътища ІV-ти клас/-път ІІ-11-граница Плевен. Срок 20.12.2017 г.Път III-101: Движението път III-101 Враца - Криводол в участъка от край гр. Враца до път Обход Враца от км 0+948 до км 3+415 е ограничено за МПС поради ремонт на асфалтовата настилка. Участъка е сигнализиран с пътни знаци и табели.Обходен Маршрут: път III-101 - път Обход Враца - път II-15 - бул. \"България\" - път III-101. Срок до 05.12.2017 г.Път ІІІ-161: Движението по път ІІІ-161 Ребърково - Люти дол от км 0+000 до км 8+700 се осъществява при стеснение в двете посоки и ограничение за движението на МПС над 10 т от км 0+000 до км 5+900 и над 3,5 т от км 5+900 до км 8+700, поради свлачищни процеси. Срок 31.12.2017 г.Път III-308: Движението по път ІІІ-308 Своде - Караш - Хубавене - Роман в участъка от село Караш до село Хубавене е ограничено поради свлачище от км 25+000 до км 25+200. Срок 20.12.2017 г.Обходен маршрут: Роман - Ябланица - Осикова Лъкавица - Правешка Лъкавица - Караш за пътуващите от Роман за Караш. Ябланица - Роман - Хубавене за пътуващите от София и Ловеч. Временно са въведени следните ограничения за движението на МПС:Път III-403: Движението по път III-403 с. Кормянско - с. Малък Вършец при км 10+080 е ограничено за МПС с ширина, включително на товара, по-голяма от 3,30 м поради стеснен участък при мост над р. Крапец. Сигнализирано е с пътен знак В15.Обходен маршрут: за МПС над 3,30 м по път III-401 Граница Ловеч - /Кормянско - Малък Вършец/ - при км 46+800 по общински път до III-403 в с. Малък Вършец. Срок до 31.03.2018 г.Път III-3011: Движението по път III-3011 Крамолин - В. Търново от км 22+129 до км 28+380 е ограничено за МПС над 10 т поради намален габарит на пътното тяло при км 26+444. Срок до 30.06.2018 г.Път III-5004: Движението по път III-5004 Граница В. Търново - Дряново - Габрово - граница Ст. Загора от км 10+940 до км 11+550 съвпадащ с ул. Малина в гр. Габрово е ограничено поради извършване на строителни дейности.Обходен маршрут: за квартал Чехлевци: по път III-5004, път II-44, път III-4404. Поставена е необходимата сигнализация. Срок до 31.08.2018 г. Временно са въведени следните ограничения за движение на МПС: няма ограничения. Временно са въведени следните ограничения за движение на МПС: Път ІІІ-6222: Движението по път ІІІ-6222 Смоличано - Пелатиково от км 10+000 до км 14+000 е ограничено поради пропадане на част от пътното платно при км 10+650, км 11+720, км 12+830 и км 13+360. Срок до 03.01.2018 г. Временно са въведени следните ограничения за движение на МПС: Път III-107: Движението по път ІІІ-107 след Рилския манастир от км 31+350 до км 31+450 се осъществява двупосочно в една лента, поради извършване на аварийни ремонтни дейности за укрепване на пропаднал участък на част от дясната лента и банкета. В участъка скоростта на движение е ограничена до 30 км/час и е сигнализирано с необходимите пътни знаци. Срок 15.12.2017 г.Път III-5009: Движението по път ІІІ-5009 Зорница - Бели пласт - Стремци - Черноочене - Кърджали е ограничено за МПС над 12 т.Обходен маршрут: по път I-5 Хасково - Кърджали и път III-507 Кърджали - Мост през с. Мост. Срок до 20.12.2017 г. Временно са въведени следните ограничения за движение на МПС:Път III-3505: Движението по път III-3505 Казачево - Стефаново от км 0+000 до км 8+500 е ограничено за МПС над 12 т поради пропадане на тротоар и подпорна стена при км 1+250 в с. Казачево, където има и стесняване на едната лента за движение. Водачите да се движат със съобразена скорост и повишено внимание. Срок до 30.04.2018 г. :Временно са въведени следните ограничения за движение на МПС:Път III-8104: Движението по път ІІІ-8104 Замфирово - Пърличево от км 7+000 до км 7+700 е ограничено за МПС над 12 т поради пропадане на част от едната лента и банкета. Движението се осъществява двупосочно в една лента. Скоростта на движение е ограничена до 50 км/ч и е сигнализирано с пътни знаци. Срок до 05.01.2018 г.;Път ІІІ-112: Движението по път ІІІ-112 Дъбова Махала - Смирненски - Славотин - Студено Буче - Монтана е ограничено за МПС над 12 т поради изпълнение на строително-монтажни работи. Останалите автомобили да се придвижват с повишено внимание. Срок до 05.12.2017 г. Временно са въведени следните ограничения за движение на МПС:Път III-3704: Движението по път III-3704 Пазарджик - Ветрен при км 11+485 в с. Бошуля е ограничено за МПС над 10 т.Обходен маршрут: гр. Пазарджик, път I-8 с. Звъничево - Септемврийски ханчета, път III-8402 гр. Септември, кръгово кръстовище с път III-3704 с. Бошуля. Срок до 18.09.2018 г. Временно са въведени следните ограничения за движение на МПС:Път ІІІ-637: Движението по път ІІІ-637 от с. Мрамор до разклон за с. Лева река е ограничено за МПС над 10 т. Срок до 09.01.2018 г. Временно са въведени следните ограничения за движение на МПС: Път III-118: Движението по път ІІІ-118 в чертите на гр. Долна Митрополия от км 23+057 до км 24+038 е ограничено за всички МПС, поради ремонтни дейности.Обходен маршрут: през съседни улици в града, съгласно поставената вертикална сигнализация. Срок - целогодишно.Път ІІІ-301: Движението по път III-301 край регулация с. Козар Белене - начало регулация гр. Левски от км 1+750 до км 5+753 е ограничено за МПС общо тегло над 7 т.Обходен маршрут: път III-303 Българене - Малчика - Аспарухово - Левски. Срок - целогодишно.Път ІІІ-304: Движението по път III-304 Изгрев - Трънчовица - Бацова махала - Новачене - Дебово от км 0+030 до км 24+650 е ограничено транзитното движение на МПС над 15 т.Обходен маршрут: по път ІІ-34 Плевен - Никопол. Срок - целогодишно.Път III-3004: Движението по път III-3004 в гр. Долна Митрополия от км 6+199 до км 8+027 е ограничено за всички МПС поради подмяна на ВИК мрежа.Обходен маршрут: по сигнализирана вътрешна улична мрежа в гр. Д. Митрополия. Срок до 20.12.2017 г.Път ІІІ-3004: Движението по път III-3004 Опанец - Долна Митрополия от км 0+000 до км 6+125 в района на с. Опанец е ограничено транзитно движение на МПС над 3.5 т.Обходен маршрут: по път І-3 Бяла - Плевен - Ботевград (от п.в. \"КАТ\" на км 88+973 към п.в. на км 95+099). Срок - целогодишно.Път ІІІ-3005: Движението по път III-3005 Ясен - Търнене - Градина в района на с. Ясен от км 1+793 до км 4+223 е ограничено за движение на МПС над 3.5 т, осигурен е сигнализиран обходен маршрут; Срок - целогодишно.Път ІІІ-3005: Движението по път III-3005 Ясен - Търнене - Градина - Петърница - Бъркач - Беглеж, в района на с. Беглеж от км 21+062 до км 27+123 е ограничено за МПС над 8 т.Обходен маршрут: път ІІІ-3502 Брестовец - Горталово - Беглеж - Бежаново - Ъглен. Срок - целогодишно.Път ІІІ-3006: Движението по път III-3006 Радомирци - Рупци - Червен бряг от км 8+904 до км 9+221 в участъка на свлачище в землището на гр. Червен бряг е ограничено за МПС над 12 т.Обходен маршрут: по път І-3 до гр. Луковит, кръстовище с път ІІІ-306, дясно, до гр. Червен бряг и обратно. Срок - целогодишно. Временно са въведени следните ограничения за движение на МПС:Път II-64: Движението по път II-64 Карлово - Баня е ограничено поради ремонтни дейности на асфалтовата настилка.Обходен маршрут: гр. Баня - с. Марино поле - гр. Карлово и обратно. Срок до 15.12.2017 г.Път II-86: Движението по път II-86 Асеновград - Нареченски бани е ограничено за МПС с височина над 4 м. през тунелите.Обходен маршрут: път III-866 Кричим - Девин.Път ІІІ-667: Движението по път III-667 Плодовитово - Първомай - Асеновград при км 6+832 в района на мост над р. Марица е ограничено за МПС над 5 т поради намален габарит на пътното платно на стоманения мост на р. Марица.Обходен маршрут: път ІІ-66 Стара Загора - Поповица и път І-8 София - Пловдив - Свиленград.Път III-804: Движението по път III-804 Поповица - Болярци е ограничено за МПС над 12 т поради намален габарит на пътното платно на мост в с. Поповица. Срок до 20.12.2017 г.Път III-5802: Движението по път III-5802 Тополово-Леново-Поройнав участъка от край с.Поройна до кръстовище с път III-667 от км 19+287 до км19+495 е ограничено за всички МПС. Срок до 20.12.2017 г.Път III-8611: Движението по път III-8611 Белица-Загражден - Давидково в участъка от км 13+500 от Държавно ловно стопанство \"Кормисош\" след с. Белица до границата с област Смолян при км 18+431 е ограничено за всички МПС. Срок до 20.12.2017 г. Временно са въведени следните ограничения за движение на МПС: няма ограничение. Временно са въведени следните ограничения за движение на МПС:Път ІІІ-202: Движението по път III-202 Русе - Щръклево - Нисово - Кацелово при км 36+945 е ограничено за МПС над 10 т поради поради компрометирано експлоатационно състояние на мост до с. Кацелово при км 36+945 над р. Черни Лом. Едната лента е затворена за движение и е въведен пропускателен режим по свободната лента за движение. Въведено е ограничение на скоростта 40 км/ч. Срок до 04.12.2017 г. Временно са въведени следните ограничения за движение на МПС: няма ограничения. Временно са въведени следните ограничения за движение на МПС: няма ограничения. Временно са въведени следните ограничения за движение на МПС:Път ІІІ-8683: Движението по път ІІІ-8683 с. Арда - с. Горна Арда от км 27+000 до км 29+500 е ограничено за МПС с тегло над 10 т поради пропадане и стеснение на една от пътните ленти. Движението в района се регулира с пътни знаци. Срок до 03.01.2018 г. Временно са въведени следните ограничения за движение на МПС:Път II-81: Ограничено движение по път ІІ-81 Монтана - София през проход \"Петрохан\" за автомобили над 12 т.Обходен маршрут: през гр. Своге. Срок до 31.03.2018 г.Път ІІ-82: Движението по път II-82 Костенец - Самоков от км 0+000 до км 39+176 е ограничено за товарни МПС над 10 т в двете посоки. Срок до 30.09.2018 г.Път III-801: Движението по път III-801 Вакарел - Панагюрище е ограничено за МПС с ремаркета и полуремаркета поради намален габарит на пътното тяло. Срок до 31.03.2018 г.Път ІІІ-3701: Движението по път III-3701 в участък от края на с. Ямна до края на област Ловеч от км 16+600 до км 22+300 е ограничено за всички МПС поради свлачищни процеси. Срок до 30.09.2018 г.Обходен маршрут: път II-37 Етрополе - Лъга - Джурово, път I-3 Джурово - Ябланица граница област Ловеч, път III-358 Ябланица - Гложене, път III-3701 Гложене - Черни Вит.Път ІІІ-8001: Движението по път III-8001 Беренде извор - Беренде от км 4+700 до км 9+410 е ограничено за движение на МПС поради намален габарит на пътното платно. Срок до 01.09.2018 г.Път ІІІ-8102: Движението по път III-8102 Чибаовци - Свидня от км 10+000 до км 16+750 е ограничено поради активирали се свлачища. Срок до 30.09.2018 г.Обходен маршрут: до Чибаовци да се ползва път II-81 до Бучин проход, път III-164 Бучин проход - Искрец - Свидня. Временно са въведени следните ограничения за движение на МПС:Път ІІІ-807: Движението по път III-807 в с. Скобелево е ограничено поради аварирал р. Марица при км 7+600.Обходни маршрути:- път ІІ-66 Поповица - Плодовитово - Първомай - Скобелево;- път ІІ-66 Чирпан - Плодовитово - Първомай - Скобелево;- Скобелево - Първомай - Плодовитово - път ІІ-66.Път ІІІ-5031: Движението по път III-5031 Опан - Гълъбово е ограничено на МПС над 10 т. Обходен маршрут: път І-5 Стара Загора - Димитровград и път ІІІ-554 Раднево - Гълъбово.Временно са въведени следните ограничения за движение на МПС:Път III-4082: Движението по път III-4082 Капище - Банковец от км 0+000 до 11+300 е ограничено за МПС над 3,5 т поради компрометирано експлоатационно състояние на мостово съоръжение. Срок до 30.04.2018 г. Временно са въведени следните ограничения за движение на МПС:Път III-5009: Движението по път III-5009 Козлец - Кърджали от км 0+000 до км 26+080 e ограничено за МПС над 12 т. Срок до 20.12.2017 г. Временно са въведени следните ограничения за движение на МПС:Път ІІІ-731: Движението по път III-731 Радко Димитриево - Друмево e ограничено за МПС над 10 т поради свлачищни процеси. Срок до 21.05.2018 г.Обходен маршрут: Шумен - Овчарово - Друмево.Временно са въведени следните ограничения за движение на МПС:Път ІІІ-7008: Движението по път III-7008 Елхово - Изгрев от км 2+440 до км 2+560 е ограничено поради компрометирано експлоатационно състояние на дървен мост над р. Тунджа.Обходен маршрут: по изграден обходен път до моста с ограничение на скоростта до 30 км/ч. Срок до 31.12.2017 г.", "date": "2017.12.02", "title": "Пътищата са мокри, на места има мъгла "}
