{"url": "https://news.bg/int-politics/napuskashtite-sasht-ruski-diplomati-panicheski-goriha-dokumenti.html", "text": "Служителите на търговското представителство на Русия във Вашингтон панически гориха документи в задния двор на сградата, съобщи Foreign Policy.По-рано \"Асошиейтед прес\" предаде, че същото е станало в руското консулство в Сан Фарнциско.Двете дипломатически представителства се закриват по искане на американската страна в отговор на изгонването на повече от 700 американски дипломати от Москва.видеоматериал, на който се вижда оградата на представителството на \"Кънектикът авеню\" във Вашингтон, зад която гори огън.Няколко часа по-рано работник е демонтирал камерите, разположени на оградата около сградата.През целия ден около представителството е било много оживено - постоянно са влизали и излизали автомобили, служителите са пренасяли кутии и чували.По-рано гъст черен дим се изви над генералното консулство на Русия в Сан Франциско. Кореспондент на \"Асошиейтед прес\" предаде, че от персонала са успокоили служители на пожарната, че няма опасност от пожар и че димът е от комина, тъй като \"сътрудниците горящ нещо в камината\".Москва  във връзка с решението на Вашингтон да прекрати работата на двете й дипломатически представителства във Вашингон и Сан Франциско.Фактически със закриването им се постига паритет. Руската и американската страна имат, освен посолствата, по три представителства в други градове. Русия има консулства в Ню Йорк, Хюстън и Сиатъл, а САЩ - консулства в Санкт Петербург, Екатеринбург и Владивосток.", "date": "2017.09.02", "title": "Напускащите САЩ руски дипломати панически гориха документи "}
{"url": "https://news.bg/politics/gerb-izklyuchi-ot-partiyata-lazar-vlaykov.html", "text": "Изпълнителната комисия на ГЕРБ прекрати членството в партията на председателя на Общинския съвет в Септември Лазар Николов Влайков. Партията оттегля политическата си подкрепа от Влайков като общински съветник и председател на Общинския съвет в Септември, както и го призовава да напусне общинския съвет като подаде заявление за прекратяване на пълномощията му като общински съветник.От ГЕРБ заявяват, че никога не са и няма да разпъват политически чадър върху никого и всеки, който нарушава законите на страната, трябва да понесе съответната отговорност.Припомняме, че днес председателят на Общинския съвет в Септември Лазар В заведение, където компания празнувала , който притежавал законно. Оръжието започнало да се предава от ръка на ръка, като стигнало и до детето.То взело пистолета и неволно дръпнало спусъка. От изстрела бил улучен собственикът на заведението, който починал.От полицията потвърдиха в последствие за ареста на собственика на пистолета - председателят на Общинския съвет в Септември Лазар Влайков.Припомняме,  и нанасяне на прорезни рани с нож. Спорът е бил заради включени дълги светлини на автомобил и се разиграл на междуселски път.", "date": "2017.09.02", "title": "ГЕРБ изключи от партията Лазар Влайков"}
{"url": "https://news.bg/politics/borisov-istinskata-sashtnost-na-bsp-se-krie-v-antikoruptsionniya-im-zakon.html", "text": "Министър-председателят и лидер на ГЕРБ Бойко Борисов заяви, че откакто той е в политиката до сега БСП са имали две възможности за приемането на антикорупционен закон, но вместо това през 2008 година червените приели закон, който оневинявал всяка корупция в държавата по време на управлението на \"Тройната коалиция\".По време на десетата Лятна академия на МГЕРБ във Варна Борисов призова групата на ГЕРБ да не влиза в спор с БСП относно антикорупционното законодателство, защото самите действия на червените били красноречиви за капацитета им. Премиерът също така \"задължи\" всички от МГЕРБ и ПГ на ГЕРБ да прочетат предложението на БСП, защото то показвало \"истинската същност на БСП\".\"Три пъти да излезе г-жа Нинова, да се отрече от Сатаната, т.е. от закона си за амнистията от 2008 г. и да каже: \"Сега като сме се отрекли, и сме чисто нови, не сме 130-годишни, предлагаме този закон\" - с радост ще я изслушам\", допълни Борисов.По думите лидера на ГЕРБ най-важни за страната ни са инфраструктурните проекти и пътните коридори. Като приоритет на този управленски мандат Борисов определи завършването на АМ \"Хемус\". Той коментира и въвеждането на ТОЛ системата, която по думите му ще даде възможност за обновяване на пътищата в страната.\"Ще видите как ще се промени България в този регион. Всеки ден следя развитието на строежа. Над 300 метра има готови в тунела под \"Шипка\", категоричен бе Борисов.Относно парите, които бяха отпуснати на общините, министър-председателят беше категоричен, че това са пари за неотложни разходи, поискани от кметовете на населените места. \"Искаме да задържим хората в регионите. Обновяваме канализация, строим обредни домове, спортни площадки, санираме училища\", похвали се той.Според Борисов държавата е стабилна - безработицата паднала, а 11 000 души работели за вкарването на всички деца в училище. \"Има деца, които трябва да са пети клас, а не знаят азбуката, не познават цветовете. Трябва да си дадем сметка - или всеки един от нас ще дава от заплата си за издръжката на тези хора, или с воля трябва да накараме децата да учат и да работят. Не са само роми, има и българи\", допълни Борисов.", "date": "2017.09.02", "title": "Борисов: Истинската същност на БСП се крие в антикорупционния им закон"}
{"url": "https://news.bg/regions/zemedelskoto-ministerstvo-prodalzhava-da-podkrepya-zhivotnovadite.html", "text": "Министърът на земеделието, храните и горите Румен Порожанов обяви, че земеделското министерство ще продължава да работи в подкрепа на сектор \"Животновъдство\".По време на Второто национално изложение на родопските породи овце, което се проведе в местността \"Смолянски езера\", Порожанов подчерта, че с подобни форуми се дава възможност за обмяна на опит между животновъдите и пряка връзка между производители и потребители. Министърът изрази готовност за продължаване на добрия диалог с бранша.На изложението бяха представени среднородопска, каракачанска и родопска цигай овца, както и родопско късорого говедо и пастирски кучета. Министърът лично награди победителите в конкурсите, които отличиха най-добрите животни от съответната порода.", "date": "2017.09.02", "title": "Земеделското министерство продължава да подкрепя животновъдите"}
{"url": "https://news.bg/regions/katastrofa-blokira-skorostnata-lenta-na-am-trakiya-v-posoka-burgas.html", "text": "Заради пътнотранспортно произшествие движението при 195-и километър от АМ \"Тракия\" в посока Бургас е затруднено.Преминаването се осъществява само в активната и аварийната ленти. Изпреварващата лента на движение е блокирана.На мястото на инцидента са пристигнали екипи на \"Пътна полиция\", които регулират движението в района.Агенция \"Пътна инфраструктура\" призовава всички водачи, които са предприели пътуване по магистралата, да шофират със съобразена скорост и повишено внимание, както и стриктно да спазват указанията на пътните полицаи.", "date": "2017.09.02", "title": "Катастрофа блокира скоростната лента на АМ \"Тракия\" в посока Бургас"}
{"url": "https://news.bg/regions/rumen-radev-udostoi-dimitrovgrad-s-pocheten-znak-na-prezidenta-na-rb.html", "text": " Президентът Румен Радев удостои град Димитровград с Почетен знак на Президента на Република България по случаи 70-та годишнина на града.Според президента архитектурата и градоустройството на Димитровград дават перспективи за развитие на алтернативен туризъм в района. От друга страна благоприятното географско разположение предполагало утвърждаването на града като търговски и транспортен център с важно значение за Южна България.Според Радев полагането на основите на града преди 70 години е дело на младежи от различни краища на родината, които са се обединили около \"една безкористна мечта\".\"Със съзидателен устрем те полагат основите на града, който се е превърнал в символ на своето време и до днес гордо и достойно защитава своето мото \"Аз съм и ще бъда\", допълни Радев. По думите му този плам и стремеж за прогрес води жителите на Димитровград напред и до днес.", "date": "2017.09.02", "title": "Румен Радев удостои Димитровград с Почетен знак на Президента на РБ"}
{"url": "https://news.bg/regions/otnovo-platen-parking-na-plazh-silistar.html", "text": "Паркингът на плаж Силистар отново струва по 5 лв. на плажуващите. Въпреки проверките и наложените глоби, незаконният платен паркинг, който се намира на плажа, продължава да работи, съобщи Нова телевизия.Последният констативен протокол на Регионалната инспекция по околната среда и водите в Бургас е бил наложен на наемателя вчера, 1 септември. Въпреки това 24 часа по-късно незаконното събиране на пари за паркиране на автомобили продължава. Паркингът се използва средно от около 200 автомобила.Оказва се, че според закона в рамките на една календарна година всеки нарушител може да бъде глобен само веднъж за дейността си. На фирмата, която събира пари от плажуващите, е била наложена глоба веднъж през миналата 2016 година. Глобата е била в размер на 5 000 лв. Тази година фирмата отново е глобена с 5 000 лв. Изглежда обаче това не притеснява фирмата, понеже тези пари се изкарвали за няколко дни.Според шефа на фирмата дейността му е правомерна, защото екоинспекцията издала разрешение за използването на имота през 2010 година. Припомняме обаче, че през 2010 година наемателят на плажа е бил друг и би трябвало старият договор да няма нищо общо със сегашния наемател.Сегашният собственик на паркинга на плаж Силистар обяснил още, че не вижда защо трябва да се чувства неудобно. Той отдавал парцел за паркиране срещу дневен наем и в това нямало нищо нередно.Припомняме, в края на месец юни туристи отново сигнализираха, че достъпът до плажа е бил ограничен. Тогава стана ясно, че наемателите на терените в района са започнали да забиват дървени колчета за преграда.По-късно наемателя на терена обясни, че колчетата били забити с цел построяването на платен паркинг. Наемателят обясни, че с писмо от 20 юни бил задължен да изгради платен паркинг от регионалната екоинспекция.", "date": "2017.09.02", "title": "Отново платен паркинг на плаж Силистар"}
{"url": "https://news.bg/regions/vazstanovyavaneto-na-gorata-nad-kresnenskoto-defile-shte-otneme-50-godini.html", "text": "Започна разчистването на овъглената гора над Кресненското дефиле. Предполага се, че само за разчистването на пораженията от огнената стихия ще бъдат необходими около 2 години. Всички овъглени дървета ще бъдат премахнати.За възстановяването на гората в района обаче ще са необходими около 50 години, съобщи Нова телевизия.е засегнал около 11 000 дка горски площи или около 60 000 кубика дървесина.Според директора на Горското стопанство в Кресна Иван Панталеев предстои да се извърши подробна инвентаризация на засегнати горски масиви - ще бъдат описани всички засегнати насаждения.Стана ясно и че за залесяването на опустошения район Агенция \"Пътна инфраструктура\" отпуска 1 млн. лв.", "date": "2017.09.02", "title": "Възстановяването на гората над Кресненското дефиле ще отнеме 50 години"}
{"url": "https://news.bg/regions/tezhka-katastrofa-v-slivensko.html", "text": "Четирима души са загинали при тежко пътнотранспортно произшествие край село Кортен, община Нова Загора, област Сливен.Катастрофата е станала вчера, 1 септември, около 21 часа, съобщи Нова телевизия.Към момента е установено, че лек автомобил, управляван от 32-годишен жител на Нова Загора, се е ударил челно в кола, движеща се в насрещното пътно платно. Вследствие на удара на място са загинали водачите на двата автомобила и пътниците, които били на предните седалки - 28-годишна жена и 40-годишен мъж.Останалите пътници също са пострадали сериозно. Две жени, съответно на 34 и 35-годишна възраст, както и момиче на 12 години, са били транспортирани в МБАЛ-Сливен. И трите пострадали са с опасност за живота.", "date": "2017.09.02", "title": "Тежка катастрофа в Сливенско"}
{"url": "https://news.bg/world/ruski-samolet-se-razbi-po-vreme-na-avioshou-kray-moskva.html", "text": "Руски самолет \"Ан-в\" се е разбил в района на Балашиха, съобщава ТАСС. При инцидента са загинали двама души.По време на авиошоу в близост до Москва самолетът е изпълнявал така наречената \"мъртва примка\" , която е фигура от висшия пилотаж. Предполага се, че пилотът не е успял да се справи с управлението на самолета по време на сложната маневра, което е довело до трагичния край.Стана ясно, че на борда на самолета е имало двама души - пилотът Дмитрий Евгениевич и фотожурналистът Борис Тилевич.По думите на ръководителя на пресцентъра на ДОСААФ на Русия Игор Филимонов самолетът неочаквано е загубил надморска височина и се е разбил в земята.Инцидентът е станал по време на авиошоу, посветено на 70-годишнината от създаването на самолета \"Ан-2\". При разбиването на машината няма пострадали хора и нанесени щети на земята.Според Филимонов самолетът не е бил на ДОСААФ. Въпреки това пилотът Дмитрий Евгениевич бил един от най-опитните пилоти.Предполага се, че при първите индикации за инцидента, пилотът е насочил самолета далеч от зрителите.", "date": "2017.09.02", "title": "Руски самолет се разби по време на авиошоу край Москва"}
{"url": "https://news.bg/world/vanshnoto-ministerstvo-na-rusiya-vrachi-protestna-nota-na-sasht.html", "text": "Министерството на външните работи на Русия е връчило протестна нота на САЩ, съобщи ТАСС. Нотата е била връчена на съветника в американското посолство в Москва Антъни Годфри.Протестната нота е вследствие на намерението на властите в САЩ да обискират търговското представителство на Руската федерация във Вашингтон.В съобщението на руското външно министерство се посочва, че към момента руснаците нямат достъп до търговското представителство на Руската федерация във Вашингтон, въпреки че сградата е част от дипломатическата мисия и се намира на територия, собственост на Русия.В протестната нота се посочва и че намеренията представителството да се бъде претърсено са нелегални. В сградата имало руски дипломатически помещения, а претърсването било планирано без присъствието на представителите на руската федерация.Според външното министерство на Русия ситуацията е \"агресивна акция\", която цели да се създадат антируски провокации.От руското министерство се надяват, че властите в САЩ няма да прекрачат принципите на международното право и да се намесят в дипломатическата мисия на Русия в страната. В съобщението категорично се заявява и че в противен случай Русия запазва правото да реагира реципрочно.", "date": "2017.09.02", "title": "Външното министерство на Русия връчи протестна нота на САЩ"}
{"url": "https://news.bg/world/hvanaha-predpolagaem-kurier-na-idil-v-turtsiya.html", "text": "Властите в Истанбул задържаха мъж по подозрения за съучастие в организирането на терористични актове. Предполага се, че мъжът е куриер на терористичната групировка \"Ислямска държава\", съобщи БНР.Мъжът е от Ирак и се казва Уаад Аяд. Той пренасял в себе си устройство с електронна памет, в което властите открили отбелязани стратегически в столицата на Труция като полицейски участъци, джамии, търговски центрове и други публични институции.Мъжът имал планове да замине за Багдат от летището \"Сабиха Гьокчен\" в Истанбул.По искане на прокуратурата мъжът се намира в ареста. Прокуратурата иска и обвиняемият да бъде осъден за членство в терористична организация. Припомняме, за подобно деяние законът в Турция предвижда до 10 години \"лишаване от свобода\".", "date": "2017.09.02", "title": "Хванаха предполагаем куриер на ИДИЛ в Турция"}
{"url": "https://news.bg/regions/sastezatelna-kola-udari-zritel-na-rali-sliven.html", "text": "Автомобил, състезаващ се в рали \"Сливен\", е ударил зрител.Поради инцидента състезанието е било временно прекратено, информира БНР.Пострадалият зрител веднага е бил транспортиран до болница в областния град. Изяснено е, че той е с две счупени ребра. Мъжът ще остане за лечение в болницата докато се възстанови напълно.Очаква се организаторите на рали \"Сливен\" да направят изявление по случая.", "date": "2017.09.02", "title": "Състезателна кола удари зрител на рали \"Сливен\""}
{"url": "https://news.bg/regions/tsentarat-za-bezhantsi-ot-zatvoren-tip-v-pastrogor-e-gotov.html", "text": "Първият център за бежанци от затворен тип у нас вече е готов. Центърът ще започне да функционира след като бъде обзаведен, съобщи bTV.Припомняме, Европа осигури близо 2 млн. лева за превръщането на транзитния център в Пъстрогор в център от затворен тип. В него ще се настаняват само бежанци, които са нарушили вътрешния ред в страната.Капацитетът на центъра в Пъстрогор е малък, но отговарял на миграционния натиск към страната. Според данни на МВР по границата или във вътрешността на България месечно се задържат около 300 бежанци.Ремонти започват и в бежанския лагер в Харманли. Засега обаче центровете на Държавната агенция за бежанците (ДАБ) са почти празни.Ремонтът на лагера в Харманли предвижда изграждането на пречиствателна станция и детска площадка, а един от корпусите на лагера ще стане също от затворен тип. Предполага се, че ремонтните дейности няма да пречат на хората в лагера, защото той бил пълен едва на 25% от капацитета си.", "date": "2017.09.02", "title": "Центърът за бежанци от затворен тип в Пъстрогор е готов"}
{"url": "https://news.bg/sport/ansambalat-ni-po-hudozhestvena-gimnastika-dade-seriozna-zayavka-za-pobeda-v-pezaro.html", "text": "Националният ансамбъл по художествена гимнастика на България започна Световното първенство в Пезаро със сериозна заявка за победа.Ансамбълът ни поведе в класирането на група \"А\" след края на съчетанието с пет обръча в Италия. Световното първенство по художествена гимнастика се провежда в Пезаро, Италия, и се излъчва пряко в ефира на БНТ.След края на съчетанието с пет обръча момичетата на Весела Димитрова получиха 10 точки за трудност и 8.650 за изпълнение. Общата оценка на съдиите за ансамбъла ни е 18.650, което постави момичетата на челна позиция в група \"А\" преди второто съчетанието с ленти и бухалки.На второ място в група \"А\" се класира ансамбълът на Япония, които получи от съдиите оценка 18.400. Трети в групата останаха домакините от Италия с резултат от 17.925.Припомняме, от 19 часа тази вечер съчетанията си ще представят и ансамблите на Русия, Беларус и Украйна, които са в група \"В\".", "date": "2017.09.02", "title": "Ансамбълът ни по художествена гимнастика даде сериозна заявка за победа в Пезаро"}
{"url": "https://news.bg/int-politics/kak-italiya-zatvori-bezhanskiya-marshrut-prez-libiya.html", "text": "Преди две години бежанската криза по Балканския маршрут достигна апогея си и ЕС затвори пътя за мигрантите от Сирия, Ирак и Афганистан към Европа, като сключи споразумение с Турция. Оттогава насам в този проект в източното Средиземноморие бяха инвестирани милиарди.Стотици хиляди чакат прехвърлянеМеждувременно се изостри втората бежанска криза. През 2016 година над 181 000 мигранти предимно от страните на юг от Сахара преминаха през Либия и достигнаха до Италия. Хуманитарни организации предупреждават, че през тази година броят на мигрантите от Нигерия, Гвинея, Еритрея и Бангладеш, може да достигне до един милион. И след като европейските държави затвориха т. нар. Балкански маршрут, я. Подкрепата от страна на ЕС се изразяваше главно в спасяването на бедстващи мигранти, които впоследствие биваха транспортирани до Италия. Испания и Франция затвориха пристанищата си за спасителните кораби. Само Германия обеща да приема всеки месец по 500 мигранти.Националният егоизъм на европейските страни беше толкова голям, че Италия - една от страните основатели на ЕС - се почувства като изпъдена от общността. ЕС всъщност насърчи антиевропейския популизъм в Италия. За щастие още от времето на колониализма Италия поддържа добри връзки с Либия. И за щастие Рим действа много по-ефикасно, въпреки че някои обвиняват италианците в арогантност. Италианската брегова охрана и международно признатото правителство в Триполи се съюзиха в борбата срещу каналджиите. Рим си подсигури подкрепата на най-важните кметове и лидери на кланове в Западна и Южна Либия. Междувременно Италия си сътрудничи с Нигер, Чад и Мали.Каналджиите сменят фронтаИ докато другите страни-членки на ЕС все още се оплакваха, Италия затвори сама маршрута през Либия. При това с успех, защото каналджиите вече сменят фронта. Те вече трябва да печелят парите си не от търговия с хора, а от закрилата на бежанците и организирането на горещи точки за тяхната идентификация. Оазисите отново трябва да разцъфнат, както стана в много села в Калабрия и Сицилия, които задвижиха икономиката си с помощта на мигрантите. С всяка седмица намалява броят на мигрантите, които пристигат на либийското крайбрежие. Това показват и статистиките. На 30 август 2016 година в Италия са били докарани 3042 мигранти, а на 30 август тази година - само 696. И тъй като Италия поне засега бележи успехи, европейските партньори в Брюксел, Париж, Берлин и Мадрид надуват същата свирка. Всички те са готови да подмогнат финансово италианската политика в Северна Африка. Преди всичко обаче искат да се представят и като бащи на тази политика.", "date": "2017.09.02", "title": "Как Италия затвори бежанския маршрут през Либия  "}
{"url": "https://news.bg/crime/sasedka-na-adrian-e-vidyala-podozritelni-mazhe-predi-izchezvaneto-mu.html", "text": "Възрастна жена е видяла подозрителна група пред дома на отвлечения Адриан Златков в деня преди изчезването му. Тя е съседка на семейството, предаде БНТ.Четвърти ден продължава издирването на младeжа, а до момента не е поискан откуп.Съобщава се, че на малката уличка 2, в с. Герман, ден преди похищението, двама подозрителни мъже с две коли са разглеждали карта.Непознатите са рядкост за живеещите в Герман, поради което не останали незабелязани.\"Там бяха спрели една кола като камионетка и още една друга лека кола. Беше светло - шест, шест и нещо. Като ги видях се смутих някак си. Ами не ми вдъхнаха доверие тия хора. Видяха ми си се някакви неприятни, студени и сурови хора. Бяха разгърнали нещо като скица.\" - разказва съседката на семейство Златкови Анка Георгиева.До момента тя не е разпитвана от полицията.По-рано днес Премиерът Бойко Борисов призова медиите да остават службите на спокойствие, за да си свършат работата. А Цветан Цветанов, който бе вътрешен министър, когато бе разбита бандата за отвличания на \"Наглите\", защити решението на МВР и прокуратурата да наложат пълно информационно затъмнение докато разследването е в ход.", "date": "2017.09.02", "title": "Съседка на Адриан е видяла подозрителни мъже преди изчезването му "}
{"url": "https://news.bg/world/tramp-vinoven-za-porazheniyata-ot-harvi.html", "text": "Американският президент Доналд Тръмп може да има пръст в трагедията с наводненията в Хюстън, коментира Ройтерс.Агенцията припомня, че преди години малкият тексаски град Сийбрук е приел по-стриктно законодателство за обществено и жилищно строителство.Предишния американски президент Барак Обама дори се е опитал тези норми да действат и на федерално ниво. Неговият наследник Доналд Тръмп ги е отменил месец преди урагана Харви.В момента в разгара на бедствието изглежда Тръмп трябва да преосмисли своето решение. Опитът на Сийбрук показва как някои американски крайбрежни общини, страхуващи се от по-силни бури и наводнения, са надхвърлили федералните стандарти за строеж в райони, застрашени от потопи. Тези федерални правила до голяма степен не се променят от 70-те години на миналия ХХ в., когато имаше по-малко доказателства за последиците от глобалното затопляне.Броят на загиналите в резултат на бурята Харви в САЩ достигна най-малко 44.Всички жертви са в южния щат Тексас. 19 души остават в неизвестност и се издирват от властите.Поне 100 000 са пострадалите жилищни домове от бурята, която премина над южния американски щат. Над 1,7 милиона човека в района на Мексиканския залив трябваше на напуснат домовете си.Близо 800 000 тексасци бяха евакуирани принудително, а 980 000 сами потърсиха подслон на други места.", "date": "2017.09.02", "title": "Тръмп виновен за пораженията от Харви?"}
{"url": "https://news.bg/world/rusnatsi-se-iznasyat-ot-vashington.html", "text": "Сградата на търговското представителство на Русия във Вашингтон вече е затворена. Освен това оттам се изнасят вещи, предаде ТАСС.В двора на сградата са паркирани два камиона с дипломатически номера на руското посолство.Прозорците на търговското представителство са плътно затворени с щори.На 31 август властите на САЩ поискаха от Русия до 2 септември да затвори генералното си консулство в Сан Франциско и да прекрати дейността на търговското си представителство във Вашингтон и на филиала му в Ню Йорк.", "date": "2017.09.02", "title": "Руснаци се изнасят от Вашингтон"}
{"url": "https://news.bg/world/buntovnitsi-stanaha-polititsi.html", "text": "Бившите колумбийски бунтовници от ФАРК представиха политическата си партия, с която ще се явят на общите избори през 2018 г., предаде AP.На конгреса, който започна в неделя в Богота, над 1200 делегати от бившите марксистки партизани, най-старата подобна групировка на американския континент, определиха линията, устава, името и кандидатите на ФАРК за изборите догодина.Мирното споразумение гарантира на ФАРК минимум по петима представители във всяка от двете камари на парламента. Тези депутати и сенатори обаче ще трябва да се явят на избори, като ФАРК се надява на този вот да увеличи броя на представителите си.", "date": "2017.09.02", "title": "Бунтовници станаха политици"}
{"url": "https://news.bg/world/17-raneni-pri-protesti-v-buenos-ayres.html", "text": "Хиляди хора излязоха по улиците в петък в аржентинската столица Буенос Айрес, настоявайки властите да вземат мерки, за да търсят изчезналия преди месец демонстрант Сантяго Малдонадо, съобщава АП. В резултат на избухването на безредици не по-малко от 17 души бяха ранени. Сред ранените има и журналисти.23 души бяха задържани.Сблъсъци започнаха, след като група протестиращи започнаха да хвърлят камъни и бутилки срещу полицейските служители. Няколко демонстранти запалиха боклука и разбиха витрините. За да изтласкат протестращиите от площада пред президентския дворец, полицейските служители използват гумени куршуми. Жандармерията, разположена близо до площада, също беше атакувана. Група младежи в маски хвърляха камъни и яйца.", "date": "2017.09.02", "title": "17 ранени при протести в Буенос Айрес"}
{"url": "https://news.bg/world/sasht-i-yuzhna-koreya-zasilvat-natiska-nad-phenyan.html", "text": "САЩ и Южна Корея продължават да засилват натиска над комунистическия режим в Северна Корея. Това съобщи Ройтерс.Агенцията се позовава на комюнике на Белия дом. От него става ясно, че американският президент Доналд Тръмп е говорил със своя колега от Южна Корея - Мун.Северна Корея работи за разработването на ракета, способна да удари Съединените щати и наскоро заплаши, че ще изстреля ракети близо срещу остров Гуам.Разработването на балистични ракети от Южна Корея е ограничено до обхват от 800 километра и полезен товар от 500 килограма.Южна Корея заяви, че иска да преразгледа споразумението за увеличаване на горната граница на полезния товар в отговор на амбициите на Пхенян да има атомна бомба.", "date": "2017.09.02", "title": "САЩ и Южна Корея засилват натиска над Пхенян"}
{"url": "https://news.bg/world/tramp-obsazhda-reformata-v-oon.html", "text": "Президентът на Съединените щати Доналд Тръмп планира да проведе на 18 септември в седалището на ООН в Ню Йорк среща на върха на световните лидери относно реформата на структурата на ООН. Това се съобщава Ройтерс.Тръмп отдавна се противопоставя на твърде големия, според него, размер на средствата, които Вашингтон изплаща на ООН. Досега Съединените щати покриват над 22% от редовния бюджет на организацията, което е около 5,4 милиарда щатски долара, както и 28,5% от мироопазващите операции на стойност 7,9 милиарда долара.На 23 май администрацията на САЩ въведе нов проект на федерален бюджет за страната през 2018 г., който включва намаляване на финансирането за мироопазващи мисии на ООН с 1 млрд. долара и намаляване на вноските за бюджета на международните организации с общо 44%. В края на май Постоянният представител на САЩ в Световната организация Ники Хейли заяви, че възнамерява да осъществи реформа на всичките 16 мисии на мироопазващите мисии на ООН, за да увеличи тяхната ефективност и да намали разходите.", "date": "2017.09.02", "title": "Тръмп обсъжда реформата в ООН"}
{"url": "https://news.bg/int-economics/v-shanhay-stroyat-tsentralata-na-bankata-na-briks.html", "text": "В Шанхай беше символично положен първия камък на сградата на Новата банка за развитие на БРИКС, съобщава ТАСС.Общата площ на 30-етажната сграда е 126 000 кв. м.Решението за създаване на банката на БРИКС бе взето през 2013 г. от лидерите на страните на 5-та среща на върха на организацията в Дърбан. През 2014 г. на следващата среща на високо равнище в бразилския град Форталеза бе подписано споразумение за Нова банка за развитие. Официалният старт  е по време на учредителната среща на Управителния съвет на 07 юли 2015 в Москва. Одобреният капитал на банката ще бъде 100 милиарда долара.Основната цел на банката е за финансиране на инфраструктурни проекти и проекти за устойчиво развитие в страните от БРИКС и развиващите се страни. През 2016 г. бяха одобрени седем проекта за общо над 1,5 млрд. долара, а през 2017 г. - още четири проекта за 1,4 млрд. долара.", "date": "2017.09.02", "title": "В Шанхай строят централата на банката на БРИКС"}
{"url": "https://news.bg/disasters/biznesat-v-sasht-daryava-sredstva-za-bedstvieto-harvi.html", "text": "Основателят на Dell Майкъл Дели съпругата му Сюзън обявиха в петък създаването на благотворителен фонд за набиране на средства за възстановяване на щат Тексас от последиците от бедствието, причинено от бурята \"Харви\", съобщи АП.Фондът ще възлиза на 17 млн. долара. Освен това семейството се ангажира да дава по един долар за всеки два привлечени.52 американски компании вече дариха над 115 млн. долара за справяне с бедствието.Американският президент Доналд Тръмп помоли Конгреса да отпусне 7,85 млрд. долара за справяне с щетите от Харви. Тръмп също дари лични 1 млн. долара.Броят на загиналите в резултат на бурята Харви в САЩ достигна най-малко 44.Всички жертви са в южния щат Тексас. 19 души остават в неизвестност и се издирват от властите.Поне 100 000 са пострадалите жилищни домове от бурята, която премина над южния американски щат. Над 1,7 милиона човека в района на Мексиканския залив трябваше на напуснат домовете си.Близо 800 000 тексасци бяха евакуирани принудително, а 980 000 сами потърсиха подслон на други места.", "date": "2017.09.02", "title": "Бизнесът в САЩ дарява средства за бедствието Харви"}
{"url": "https://news.bg/regions/promenyat-dvizhenieto-v-stolitsata-za-66-tata-koloezdachna-obikolka-na-balgariya.html", "text": "Организация на движението за провеждането на 66-та Международна колоездачна обиколка на България. Обиколката стартира на 3 септември, неделя от София.От 08.00 до 12.30 часа на 3 септември се забранява престоят и паркирането на пътни превозни средства по ул. \"Оборище\" между ул. \"Г.С.Раковски\" и пл. \"Св. Александър Невски\". На северозападната дъга на пл. \"Св. Александър Невски\" между ул. \"Дунав\" и ул. \"Оборище\".От 11.00 до 12.30 часа на 3 септември се забранява влизането на пътни превозни средства по ул. \"Оборище\" между ул. \"Г.С.Раковски\" и пл. \"Св. Александър Невски\".Тази година организаторите са заложили на нетрадиционна обиколка на България. Първите етапи ще обикалят северната част от България, а останалите ще бъдат в южната част от страната.Няма да липсват интересни моменти заложени в маршрута, поради разнотипния релеф на България. Почивния ден ще бъде на 6 септември в град Елена.На 4 септември ще бъдат пробягани два полуетапа, като колоната ще достигне дунавския град Свищов, това е събитие което не се е случвало отдавна.66 Международна колоездачна обиколка на България - 1 част обиколка на северна България. I етап София - Троян 03.09.2017 г.; II етап Троян - Плевен 04.09.2017 г.; III етап Плевен - Свищов 04.09.2017 г.; IV етап Свищов - Елена 05.06.2017 г.; 06.09.2017 г. Почивен ден2 част обиколка на южна България - V етап Елена - Ивайловград 07.09.2017 г.; VI етап Ивайловград - Стара Загора 08.09.2017 г.; VII етап Стара Загора - Пловдив 09.09.2017 г.МВР предприема всички необходими мерки за гарантиране на безопасността на участниците.Старт - 12.30 от площад \"Народно събрание\" в столицата, след това колоездачите ще се отправят по ул.\"Дунав\", ул.\"Московска\", бул. \"Мадрид\", бул. \"Ботевградско шосе\", околовръстния път, с. Долни Богров, гр. Долна Малина, гр. Горна Малина, селата Негушево, Осоица, Саранци, Долно Камарци, Челопеч, гр. Златица, гр. Пирдоп, гр. Клисура, с. Розино, с. Кърнаре и ще финишира в гр. Троян.Един час преди стартиране, както и един час преди състезателите да достигнат съответното трасе движението на пътни превозни средства ще бъде временно спирано от екипите на Пътна полиция.За информация на водачите на превозните средства - по предварителни данни, около 13 часа, колоната ще напусне столицата и ще е на разклона Варна-Бургас до с. Долни Богров. От този час състезателите ще се отправят по Подбалканския път. Около 14.30 часа се очаква колоездачите да преминат през Златица; приблизително около 16 часа през Кърнаре; а финалът в Троян - около 16. 30 часа.Пътна полиция препоръчва на водачите да изберат обходни маршрути за придвижване и да не планират преминаване в споменатите часови интервали по изброените шосета - Подбалканския път и прохода Троян-Кърнаре. ", "date": "2017.09.02", "title": "Променят движението в столицата за 66-тата колоездачна обиколка на България"}
{"url": "https://news.bg/regions/dnes-shte-e-slanchevo-s-temperaturi-do-36-gradusa.html", "text": "Днес ще е слънчево. В следобедните часове над планинските райони от Западна България ще има временни увеличения на облачността.Максималните температури ще са между 31 и 36 градуса, в София около 32 градуса.Над Черноморието ще е слънчево, а максималните температури ще са между 26 и 29 градуса. Температурата на морската вода е между 23 и 25 градуса. Вълнението на морето ще бъде 2-3 бала.Над планините ще бъде слънчево, след обяд над Западна и Централна България с купеста облачност. Максимална температура на височина 1200 метра ще е около 25 градуса, а на 2000 метра около 19 градуса.В неделя в по-голямата част от страната ще преобладава слънчево време. Над Западна и Централна България около и след обяд ще се развие купесто-дъждовна облачност.До вечерта там ще превали краткотраен дъжд, придружен с гръмотевични бури. Максималните температури ще са между 30 и 35 градуса.", "date": "2017.09.02", "title": "Днес ще е слънчево с температури до 36 градуса"}
{"url": "https://news.bg/crime/41-godishna-e-ubita-sled-semeen-skandal-v-peshtera.html", "text": "41-годишна е убита след скандал в заведение в Пещера тази нощ. Семеен скандал между съпрузи е най-вероятната причина за убийството, съобщава говорителят на пазарджишката полиция Мирослав Стоянов, цитиран от БНР.Инцидентът е станал преди 20 часа, след скандал в питейно заведение в Пещера. Малко по-късно, жертвата, която е от Пазарджик, е нападната на улицата, до заведението.Върху тялото ѝ са открити множества прободни рани.Веднага след убийството, съпругът е избягал с автомобила си и все още се укрива.От полицията съобщават, че има свидетели на престъплението.", "date": "2017.09.02", "title": "41-годишна е убита след семеен скандал в Пещера"}
{"url": "https://news.bg/crime/predsedatelyat-na-obshtinskiya-savet-v-septemvri-e-osvoboden-bez-obvinenie.html", "text": "Председателят на Общинския съвет в Септември Лазар Влайков е освободен от ареста. Срещу него не е повдигнато обвинение, съобщава пред БНР наблюдаващият прокурор Димитрия Ганчева.В заведение, където компания празнувала рождения ден на малкото момче, един от гостите извадил боен пистолет \"Глог\", който притежавал законно. Оръжието започнало да се предава от ръка на ръка, като стигнало и до детето.То взело пистолета и неволно дръпнало спусъка. От изстрела бил улучен собственикът на заведението, който починал.Притежателят на пистолета е арестуван за 24 часа. По-късно от прокуратурата съобщиха, че задържани на този етап няма, но от полицията потвърдиха в последствие за ареста на собственика на пистолета. Председателят на Общинския съвет в Септември Лазар Влайков е собственикът на оръжието, по информация на БНР.Според сина на убития 47-годишен Наско Тонкев, убийството е извършено от Лазар Влайков, без умисъл. \"Аз казвам, че Лазар Влайков е прострелял моя баща, а не детето. Детето е удобно - това искам да се чуе. Не знам каква им е сделката между тях. Всичко ще си излезе наяве. Не може този човек, който има няколко дела -не знам колко са, да му се дава разрешително за боен пистолет\" коментира той пред БНР.Припомняме,  и нанасяне на прорезни рани с нож. Спорът е бил заради включени дълги светлини на автомобил и се разиграл на междуселски път.За изпадналото в шок дете в момента се грижат псилохог и експерт от отдела \"Детска педагогическа стая\" към пазарджишката полиция. От Окръжната прокуратура в Пазарджик съобщиха, че наблюдават досъдебно производство срещу неизвестен извършител.", "date": "2017.09.02", "title": "Председателят на Общинския съвет в Септември е освободен без обвинение"}
{"url": "https://news.bg/politics/gerb-ne-iskat-da-pravyat-prezidentska-republika.html", "text": "БСП правят пленум, на който ще обсъждат антикорупционното законодателство сред техните симпатизанти. Това коментира зам.-председателят на ГЕРБ Цветан Цветанов пред младежките структури на партията във Варна при откриването на Лятната академия.По думите на Цветанов предложенията на БСП са над 70% копирани от другия законопроект.Цветанов коментира горещата тема с предложенията за , които в момента са предмет на обсъждане малко преди да влязат в Народното събрание. Възлово в различните законопроекти е  - парламента или президента. ГЕРБ предлагат това да става през Народното събрание, а .\"За разлика от БСП ние не искаме да създаваме президентска република. Единственото смислено място за дебат и контрол над изпълнителната власт е Народното събрание\", смята Цветанов.\"ГЕРБ промени България за последните десет години в позитивен план. БСП не могат да простят на ГЕРБ прозрачното управление на всички нива и европейските фондове, които получава страната ни, благодарение на доверието на европейските ни партньори към правителствата на Бойко Борисов\", заяви още Цветан Цветанов пред младежите. \"БСП се провалиха точно по тази линия - във всяко тяхно управление европейското финансиране спира\", допълни още Цветанов.Премиерът Борисов публикува в страницата си във Фейсбук своето участието в откриването на лятната академия. Той коментира, че след всеки мандат на БСП, тези които плащат са ГЕРБ.\"Политическите ни опоненти нямат смислени аргументи срещу политиката за хората, която провеждаме и срещу високия икономически растеж, който постигнахме. Другите партии нямат реален политически живот\", заяви Цветанов. \"Когато грешим, веднага посочваме проблема и го решаваме незабавно. Трябва да противодействаме на фалшивите внушения в обществото\", призова присъстващите зам.-председателят на ГЕРБ. Цветан Цветанов изтъкна, че силата на ГЕРБ е в толерантността и уважението към различното мнение. \"Ние знаем, че многообразието от етноси и религии е богатството на България и не делим общините и хората в страната на наши и ваши\", обясни председателят на ПГ на ГЕРБ.\"ГЕРБ е единствената партия, която дава равен старт на всички - без значение от пол, възраст и религия. Всички вие имате равни възможности да бъдете номинирани за общински съветници, кметове, да бъдете част от местната, изпълнителната и законодателната власт\", коментира Цветанов.Според Цветанов избирането на третото правителство с премиер Бойко Борисов е много силен знак, че българските граждани отстояват принципната си позиция. \"За трети път ние избрахме министър-председател Бойко Борисов - това означава респект към страната ни\", подчерта той.Цветан Цветанов подчерта, че силната младежка структура на ГЕРБ е локомотивът на партията. Той заяви, че е недопустимо младостта да се изтъква като порок и даде за пример нелепите доводи, които БСП декларираха срещу зам.-министъра на външните работи Георг Георгиев, който е изключително отговорен и подготвен млад човек.\"Политическите ни опоненти, когато нямат аргументи, излагат като порок младостта. Промяна в БСП трудно ще има. Така е устроена и така функционира тази партия\", допълни Цветанов.", "date": "2017.09.02", "title": "ГЕРБ не искат да правят президентска република"}
{"url": "https://news.bg/regions/ogranichavat-poradi-remont-dvizhenieto-po-stolichniya-okolovrasten-pat.html", "text": "До 5 септември движението по Софийски околовръстен път при пътен възел \"Симеоново\" в посока Перник се осъществява само в активната лента, поради ремонтни дейности на фуга.Шофьорите да се движат с повишено внимание и съобразена скорост, спазвайки пътната сигнализация.Всички граждани и транспортни фирми могат да получават информация за актуалната пътна обстановка от безплатното приложение LIMA, интернет страницата на АПИ -  и по всяко време от денонощието на тел. 0700 130 20 в АПИ.В агенцията целогодишно при 24-часов режим работи Ситуационен център, който събира и обобщава данните за състоянието по републиканските пътища.", "date": "2017.09.02", "title": "Ограничават поради ремонт движението по столичния околовръстен път"}
{"url": "https://news.bg/politics/ninova-otkazva-da-pregovarya-za-imitatsii-na-borba-s-koruptsiyata.html", "text": "Имитации за борба с корупцията много, резултат никакъв. Това каза лидерът на БСП Корнелия Нинова на заседанието на Националния съвет на партията. Според Нинова законопроектът на ГЕРБ за нов антикорупционен закон е имитация на борба с корупцията. По думите на Нинова предложението на управляващите е да бъде създаден орган, който събира информация, констатира административни нарушения и дава предписания. \"Техният орган не е предвиден да се бори с престъпления\", заяви Нинова и открои, че тяхното предложение е новото звено да има разследващи функции.\"Зарът е хвърлен и няма връщане назад\", каза Нинова. По думите й или започва истинска борба с корупцията, или за пореден път има имитация.Нинова не приема призивите на президента и главния прокурор за изготвяне на общ антикорупционен закон. Ще участва в такива преговори, ако бъдат изпълнени няколко условия - този орган да се занимава с разследване, а не с констатации, органът да се занимава с корупционни престъпления по високите етажи на властта и председателят на този огран да се назначава от президента.\"Не може изпълнителната власт да си назначава председателя на органа, който ще го контролира, и председателят да предлага членовете на органа, които ще ги контролира. Този, който краде от 4 т. суджук до няколко милиона в НДК ще си назначава хората, които ще го контролират\", отсече Нинова. Тя запита къде е принципът в това. Според лидера не са опозиция на инат.В началото на заседанието соцлидерката посочи приоритетите на партията в новия политически сезон.Освен борбата с корупцията, Нинова заяви, че сред приоритетите им са борбата с бедността и увеличаването на доходите, внасяне на алтернативен бюджет за 2018 година.", "date": "2017.09.02", "title": "Нинова отказва да преговаря за имитации на борба с корупцията"}
{"url": "https://news.bg/int-politics/putin-otkazva-da-prisastva-na-sreshtata-na-liderite-v-oon.html", "text": "Руският президент Владимир Путин няма да присъства този месец в Общото събрание на ООН в Ню Йорк, съобщава Ройтерс.Американският президент Доналд Тръмп, който е чест критик на ООН, ще се стреми да събере глобална подкрепа за реформиране на организацията.Тръмп е домакин на събитието и планира да проведе на 18 септември в седалището на ООН среща на върха на световните лидери относно реформата, ден преди официалното му обръщение към 193-членната организация.Не е ясно дали Путин първоначално е планирал да присъства на събитието.", "date": "2017.09.02", "title": "Путин отказва да присъства на срещата на лидерите в ООН  "}
{"url": "https://news.bg/press/ruska-vrazka-ili-nova-avtokashta-v-gorublyane-zad-otvlichaneto-na-adrian-ekokoalitsiya-za-kresna.html", "text": "Руска връзка или нова автокъща в Горубляне зад отвличането на АдрианСтотици сделки на \"Софавто\" с клиенти се проверяват заради отвличането на Адриан Златков, син на собственика на автокъщата Тони Златков, научи \"24 часа\".Отношенията му с руски бизнесмен с малко име Алексей били най-заплетени. Златков-старши въртял бизнес и със Салех Асил, братовчед на Фатик и собственик на друга автокъща за луксозни коли - \"Капитолия\". Имало и интересни отношения с частни съдебни изпълнители за разпределение на запорирани суми на дружества и частни лица. Мащабната дейност на \"Софавто\" обаче засега затруднява криминалистите да се насочат към една определена версия за отвличането на 25-годишния Адриан Златков.След няколко разговора с разследващите бащата Тони Златков вече не твърдял, че няма врагове, както в деня на отвличането.Нямал обаче категорични съмнения към някого, който може да организира отвличането на сина му заради неуредени финансови отношения. А такива имало достатъчно в бизнеса му с обороти за десетки милиони на година.Повечето обаче били дребни спорове за неплатени вноски по договори в порядъка на 10 хил. евро.Екокоалиция за КреснаИнициативен комитет от над 20 души създава обществено сдружение \"Да възстановим екологията на Кресна\". В него ще влизат представители на учебни заведения, НПО-та, медии и бизнесът. Идеята е да се възстановят щетите в дефилето след големия пожар преди дни. За инициативата съобщи почетният председател на Камарата на строителите в България инж. Симеон Пешов по време на дискусията \"Да! На българската икономика\", организирана от вестник \"Стандарт\" и КРИБ в Благоевград. Целта ни е през следващите пет години да превърнем изгорелия район в най-интересната туристическа дестинация, обясни Пешов. Той покани в комитета и главния редактор на в. \"Стандарт\" г-жа Славка Бозукова, която подкрепи идеята. 1 милион лева ще отдели и Пътната агенция за залесяване на изгорелите дървета, заяви регионалният министър Николай Нанков.Връщат деца за 143 школа обратно в часДеца, колкото за 6800 класа, не са част от образователната система и властта ще се опита да ги върне обратно в клас. Сметките на експертите показват, че в момента хлапета за близо 143 училища, приблизително колкото са общинските школа в столицата, не посещават учебни занятия. Затова 1103 мобилни екипа започват работа с цел да върнат 206 378 деца обратно в образователната система.Каракачанов поиска войниците да получават колкото учителитеМинистърът на отбраната Красимир Каракачанов настоя кадровите войници в българската армия да се мерят по заплати с учителите. В интервю по bTV той се оплака, че един начинаещ професионален войник получава месечно само 608 лв. и 120 лв. за храна. Това е причината за изтичането на кадри. Искането на Каракачанов бе направено в деня, в който бяха увеличени минималните учителски заплати на 760 лв.Учебници за бедни и богати взривиха обществотоОбществен взрив на негодувание предизвика съобщение на издателство \"Просвета\", че пуска на пазара учебниците за Vттт клас по един и същ предмет в два варианта - цветни по 12 лв. и черно-бели по 9 лв. за \"семейства в затруднение\". Хората бушуваха срещу новото социално разделение на децата, веднага реагираха лидерката на БСП Корнелия Нинова и омбудсманът Мая Манолова. От МОН обявиха, че са за равнопоставеност на всички деца, а министър Красимир Вълчев скоропостижно заяви, че спира черно-белите учебници и че \"Просвета\" незабавно трябва да прекрати разпространяването им.Мисия математикаСептември е месец котва за припомняне на проблемите на българското образование и неговата многострадална реформа. И тази година, както и в предишните по това време, от учителския синдикат обявиха, че директорите на училища търсят учители по математика, информатика и чужди езици. И с всяка година броят на недостигащите преподаватели расте.", "date": "2017.09.02", "title": "Руска връзка или нова автокъща в Горубляне зад отвличането на Адриан, Екокоалиция за Кресна"}
{"url": "https://news.bg/world/arestuvaha-mazh-do-ayfelovata-kula.html", "text": "Френската полиция е арестувала мъж в близост до Айфеловата кула в Париж, съобщават местни медии.Арестът е станал в петък вечер.\"Лицето беше арестувано, инцидентът приключи\", каза служител на полицията в Париж. \"Задържаният не е бил въоръжен, утре ще знаем повече за мотивите му\", добавиха още от силите за сигурност.Районът е бил отцепен.Полицията каза, че кулата не е била евакуирана. От месеци сигурността в Париж е повишена, след серията от атентати от преди месеци.", "date": "2017.09.02", "title": "Арестуваха мъж до Айфеловата кула"}
{"url": "https://news.bg/bulgaria/oshte-saveti-za-uchenicheskite-ranitsi.html", "text": "За да предпазим здравето на децата, трябва да сме наясно с някои основни правила относно ученическите раници. Това съветват от Активни потребители.Теглото на раницата трябва да е не повече от 10-12% от телесното тегло на детето;Теглото трябва да е разпределено равномерно, за да не се наторварва едностранно гръбначния стълб. Балансът между лявата и дясна страна е много важен;Най-добри са ергономичните раници, чиято задна страна приема естествената форма на гръбначния стълб. Раницата трябва да лежи здраво на двете рамена и да свършва до таза;Раниците трябва да се носят винаги на двете рамена. А ръцете да държат презрамките;Упражнявайте \"активно стоене\": стъпалата са леко навътре, коленете присвити и отпуснати, таза и гърба изправени. В огледалото се контролира дали стойката е правилна. Тялото трябва да е изправено;Поставяне и сваляне: използва се маса, чин или стол. Гръбначният стълб не се усуква, прегърбва, защото товарът, който се повдига с извит гръб, упражнява екстремен натиск върху гръбначните прешлени.", "date": "2017.09.02", "title": "Още съвети за ученическите раници"}
{"url": "https://news.bg/world/rahoy-e-prezident-na-ispaniya-spored-beliya-dom.html", "text": "Премиерът на Испания Мариано Рахой стана президент на родината си. Странното детрониране на краля на страната беше направено от говорителя на Белия дом Сара Сандърс.Издигането на Рахой беше обявено по време на традиционния брифинг за медиите, отбелязва ТАСС.Сара Сандърс обяви, че Рахой ще се види с американския президент Доналд Тръмп на 26 септември.В същото време говорителят на испанското правителство Иниго Мендес обяви, че Рахой ще се види с Тръмп на 25 септември.", "date": "2017.09.02", "title": "Рахой е президент на Испания според Белия дом"}
{"url": "https://news.bg/int-politics/merkel-predlaga-krizata-s-kndr-da-se-reshi-kakto-yadrenata-programa-na-iran.html", "text": "Германският канцлер поиска мирно разрешаване на кризата около ядрената програма на КНДР и започване на нов диалог по въпросите на разоръжаването.Ангела Меркел заявява това в седмичния си доклад, публикуван на уебсайта на федералното правителство, цитиран от ТАСС. Според нея, в ситуацията с Пхенян, е възможно да се прилагат подходи, подобни на усилията на международната общност за ограничаване на ядрената програма на Иран.\"Убеден съм, че ситуацията трябва да бъде решена мирно, това трябва да ни доведе до нов диалог за разоръжаването\", съобщава тя.Меркел припомня, че \"след много години с Иран е постигнато споразумение с помощта на общи дипломатически усилия. Подобни действия трябва да предприемем по отношение на Северна Корея\".Понастоящем ситуацията на Корейския полуостров остава изключително напрегната от активното развитие на програмата за ядрени ракети на Пхенян.През юли КНДР изпита два пъти балистични ракети, които предизвикаха остра реакция от Съединените щати, Япония и Южна Корея.Следващото изстрелване на ракети от КНДР бе на 29 август.", "date": "2017.09.02", "title": "Меркел предлага кризата с КНДР да се реши, както ядрената програма на Иран"}
{"url": "https://news.bg/world/zaginaha-6-ma-sluzhiteli-na-elektrotsentrala-v-irak-sled-samoubiystven-atentat.html", "text": "Шестима служители на електроцентралата са загинали тази сутрин в резултат на самоубийствен атентат в иракската провинция \"Салах-ед-Дин\". Това се посочва в изявление на министерството на електроенергията на страната, цитирано от SHAFAQ News и ТАСС.В събота сутринта група от четирима екстремисти проникват в подстанцията в източната част на град Самара. Един от атентаторите е елиминиран, но трима са успели да взривят коланите си с експлозиви.В момента ситуацията е под контрол, но са загинали шест служители на електроцентралата.Досега никоя от терористичните групи, действащи в страната, не е поела отговорност за атентата.Според мисията на ООН в Ирак, в резултат на продължаващото насилие в страната, през август са загинали 125 цивилни и 188 са ранени.", "date": "2017.09.02", "title": "Загинаха 6-ма служители на електроцентрала в Ирак след самоубийствен атентат"}
{"url": "https://news.bg/entertainment/ucheni-uloviha-moshtni-radiosignali-ot-dalechna-galaktika-dzhudzhe.html", "text": "Астрономи засякоха радио сигнали от галактика джудже, намираща се на 3 милиарда светлинни години от Земята, съобщи The Guardian.Учените, направили откритието, се занимават с търсенето на сигнали от извънземни цивилизации по проекта \"Breakthrough Listen preoject\" на професор Стивън Хокинг и руския милиардер Юрий Милнер. Проектът има за цел да установи признаци на интелигентен живот във Вселената и е на стойност от 100 млн. щатски долара.Астрономите са уловили 15 мощни и повтарящи се радиоимпулса. Предполага се, че радиоимпулсите идват от черни дупки или въртящи се неутронни звезди, които имат много изключително силни магнитни полета. Предполага се и че сигналите може да идват от извънземен кораб.До сега са засичани около 25 радиосигнала, идващи от непознати източници извън нашата слънчева система. Те обаче продължават милисекунди, което прави установяването на източника много трудно, защото радиотелескопите могат да засичат само част от небето в даден момент.Сигналите уловени сега са единствените, които се повтарят и идват от един източник. Източникът на сигналите се намира в галактика джудже на около 3 милиарда светлинни години от Земятa и е открит през 2012 година. От тогава източникът е известен под името FRB 121102 (Fast Radio Burst).Според член от екипа на проекта \"Breakthrough Listen preoject\" откритието не само потвърждава, че източникът е в ново активно състояние, но и дава възможност да се направят много ясни измервания на свойствата на тези загадъчни импулси. Благодарение на високата разделителна способност на данните, получени от \"Listen\", тези измервания ще бъдат направени с голяма прецизност, което може да отговори на много въпроси за това какво се случва в Космоса.", "date": "2017.09.02", "title": "Учени уловиха мощни радиосигнали от далечна галактика джудже"}
{"url": "https://news.bg/regions/othodni-vodi-zamarsyavat-moreto-kray-ahtopol.html", "text": "Резултатите от проверка на Регионалната инспекция по околната среда и водите в Бургас сочат, че отходни води замърсяват морето в района на Ахтопол.Оказва се, че водите от канализацията на Ахтопол се изтичали от бетонов колектор в морето и замърсявали водата в периметър от няколкостотин метра. Заради битово-фекалните води водата в морето е мътна, съобщава БНР.По случая е установено още, че канализационната система в Ахтопол не може да изхвърля отпадъчни води в морето, защото няма разрешително за това.От екоинспекцията в Бургас посочват и че подобно замърсяване е било установено и при проверка, провела се на 9 май тази година.", "date": "2017.09.02", "title": "Отходни води замърсяват морето край Ахтопол"}
{"url": "https://news.bg/politics/za-gergov-bsp-sa-aut-a-ne-alternativa.html", "text": "БСП не са алтернатива, а аут, защото са загубили изборите. Това заяви пред журналисти бизнесменът и член на Националния съвет на БСП Георги Гергов.По думите му от партията все още не са посочили защо са загубили парламентарните избори. \"Защото ГЕРБ не ги спечели, ние ги загубихме\", каза Гергов. Според него на парламентарните избори са направили генерални грешки и били \"аут\", а не алтернатива.\"Алтернатива тепърва ще доказваме със закони, защото ние предлагаме 14 закона, но нито един от тези закони не покрива нашата програма. Това, което ние го демонстрирахме или прокламирахме като програма, тези 14 или 15 законопроекта... всъщност се проявява едно заяждане, а не конкретно по темите и по проблемите, които има обществото и българският народ\", каза Гергов.Според него няма как да \"обезглавиш\" толкова много лидери вътре в партията, да съсредоточиш всичко върху единия лидер и да имаш добри резултати.Гергов заяви, че БСП е лидерска партия, само че от много лидери, а не от един.\"Обезглавяването на всички можещи, знаещи и силни хора в партия доведе до това - от 2 мнл. на 1 млн\", с тези думи Гергов упрекна Нинова, че са загубили последните избори. Това \"обезглавяване\" обаче не продължава според него. \"Но ще стават интересни неща през есента\", допълни още той.Относно вчерашната реч на Нинова в парламента, че Държавната банка за развитие дава единствено на шестима едри бизнесмени пари, Гергов каза, че не се чувства засегнат от тези думи. Той смята, че това е сериозна тема, която трябва да се обсъжда на глас, защото \"всички демонстрират и се бият по гърдите, че са за средния и са за малкия бизнес, но всъщност малкият и среден бизнес е на доста сиво\".\"И когато иде в банката и представи документи, той не може да покрие параметрите, които иска банката\", посочи Гергов. По думите му това, че едно от неговите дружества е имало кредит, то е вземало по законен начин, плаща си над 4% лихва. Смятам, че няма никакво нарушение, добави Гергов.\"Това е пепел в пространството\", каза бизнесменът.Във връзка с намеците на соцлидерката, че Гергов е част от паралелната държава, той каза, че от първия ден на 89-та година е в частния бизнес. Паралелната държава е нещо по-сложно, смята Гергов.\"Едно време Тодор Живков я правеше тази паралелна държава, когато партията беше слята с държавата. Другаде трябва да се търси заровеното куче\", добави още той.По думите му основната тема на \"Позитано 20\" е да се определи БСП - каква партия е и какви цели гонят.", "date": "2017.09.02", "title": "За Гергов БСП са аут, а не алтернатива"}
{"url": "https://news.bg/disasters/samolet-se-razbi-na-avioshou-v-podmoskovieto.html", "text": "Самолет Ан-2 се разби на авиошоу в Подмосковието, предаде руската редакция на Дойче веле.От полицията са потвърдили, че двамата пилоти са загинали.Според информация на агенция ТАСС, причината за инцидента е пилотска грешка при изпълнение на фигура от висшия пилотаж.Няма пострадали сред зрителите.През 2016 г. Ан-2 беше записан в Гинес като единственият самолет, който се произвежда над 6 десетилетия.", "date": "2017.09.02", "title": "Самолет се разби на авиошоу в Подмосковието"}
{"url": "https://news.bg/sport/srebaren-medal-na-ansambala-ni-v-pezaro-publikata-osvirka-ruskinite.html", "text": "Българският ансамбъл по художествена гимнастика спечели сребро в многобоя на световното първенство в италианския град Пезаро.С класа, артистичност и стил момичетата изпълниха изключително сложните си съчетания.Симона Дянкова, Теодора Александрова, Лаура Траатс, Елена Бинева и Мадлен Радуканова изиграха шампионски композицията си с обръчи и допуснаха минимална грешка в тази с топки и две въжета.Класираният на първо място отбор на Русия имаше изпускане на въже, но получи по-високи оценки от българките. Това беше посрещнато с бурни освирквания от италианската публика.На трето място се класираха японките, изключително щастливи от бронзовите си медали.Русия получи сбор от 37.700 точки, България - 36.950, Япония - 36.650.Четвърти, след достойно представяне, останаха домакините от Италия, които бяха сериозни претенденти за медалите, дори за световната титла.Пети са представителките на Беларус, следвани от ансамблите на Украйна, Азербайджан и Китай.Състезанията при ансамблите продължават утре с шампионата на уредите. ", "date": "2017.09.02", "title": "Сребърен медал на ансамбъла ни в Пезаро, публиката освирка рускините"}
{"url": "https://news.bg/economics/angelkova-prihodite-ot-turizam-sa-narasnali-s-12-za-godina.html", "text": "Близо 5 млн. чуждестранни туристи са посетили България в периода януари-юли, като се отчита нарастване от 7.2% процента спрямо същия период на миналата година. Това заяви министърът на туризма Николина Ангелкова пред ТВ Европа.На фона на миналогодишния рекорд е изключително постижение и се движи в рамките на прогнозите за увеличение от 7 до 10 на сто, посочи още тя.По думите й, най-големи нараствания има от водещите пазари. Посещенията от Гърция и от Германия се увеличават с 10%. При Великобритания нарастването е около 20 на сто, подобни са данните за увеличенията и от пазарите Полша и Чехия. С 5 на сто повече са посещенията от Русия.Освен това според прогнозите, през периода от май до октомври около 2 млн. българи ще почиват в страната, основно по Черноморието, и ще реализират над 5.7 млн. нощувки. По думите на Ангелкова очакваното нарастване е в рамките на 4.5-5 на сто спрямо миналата година.Приходите от туризъм от януари до юни са 2.4 млрд. лева, което е с 12.3% повече спрямо същия период на 2016 г.Това показва, че стъпка по стъпка България се превръща в дестинация, която предлага качествен продукт, а не е нискобюджетна, коментира министърът. Тя посочи още, че очакванията са тази тенденция да се запази до края на годината и нарастването на приходите да изпревари увеличението в броя на туристите.", "date": "2017.09.02", "title": "Ангелкова: Приходите от туризъм са нараснали с 12% за година"}
{"url": "https://news.bg/int-politics/evrodeputat-es-ima-nuzhda-ot-obshta-razuznavatelna-agentsiya.html", "text": "Европа трябва да направи обща разузнавателна агенция, за да се справи със заплахата от тероризъм. Такава позиция изрази евродепутатът Емил Радев.По думите му, основните рискове пред ЕС са тероризмът и миграцията.Радев окачестви като изключително тревожен факта, че голяма част от извършителите на атентати в сърцето на Европа се саморадикализират. Той допълни, че се води голяма борба, за да се ограничи набирането на чуждестранни бойци в интернет:\"Нашето законодателство е насочено именно към ограничаване на тази пропаганда, на фалшивите новини. Имаме разбиране от големите интернет доставчици, провеждал съм срещи с представители на Google. Има ефективни механизми за ограничаване на видеоклипове - огромна роля за това имат гражданите, които трябва да докладват, за да може доставчикът незабавно да ги свали от платформата. Но тук стъпваме и в друга посока - не е ли това цензура?! Границата е много размита.\" - поясни евродепутатът.Емил Радев изтъкна, че огромна заплаха е големият брой чужди бойци, които се бият за Ислямска държава в Сирия и Ирак, като разясни, че те са високо интелигентни и с отлична военна подготовка.Според него е необходимо много по-силно сътрудничество между службите, което може да се осъществи чрез създаването на обща европейска агенция.Той апелира да се разгледа австралийският модел, който се прилага срещу нелегалната миграция.Според Радев, българската социална система не е в състояние да поема огромен бежански натиск.\"Винаги изтъкваме това пред нашите партньори. Те казват, че се справяме страхотно, но в същото време продължаваме да стоим извън Шенген! България трябва да има пълен достъп до Шенген, за да може още по-добре да пази външната европейска граница.\" - каза още той пред представители на ГЕРБ.", "date": "2017.09.02", "title": "Евродепутат: ЕС има нужда от обща разузнавателна агенция "}
