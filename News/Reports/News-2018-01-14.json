{"url": "https://news.bg/bulgaria/premierat-poluchi-kimono-i-shesti-dan-ot-shindzo-abe.html", "text": "\"По време на официалната ни вечеря премиерът Абе ми връчи кимоно екип и сертификат за 6-и дан от Международната карате организация по Киокушин-Кан\".Това разкри премиерът Бойко Борисов в профила си във фейсбук.Това е станало по време на официалната вечеря на министър-председателя с японския му колега Шиндзо Абе.", "date": "2018.01.14", "title": "Премиерът получи кимоно и шести дан от Шиндзо Абе"}
{"url": "https://news.bg/crime/200-dushi-na-protest-v-dobrich-sreshtu-poskapvaneto-na-vodata.html", "text": "В Добрич протестираха срещу поскъпването на водата, съобщава БНР.Близо 200 души протестираха срещу планираното увеличение на цената на водата в града.Утре в София на обществено обсъждане в Комисията за енергийно и водно регулиране в ще се дискутира и обсъжда поскъпването на цената за кубик вода в област Добрич. Планувано е цената да стане 3 лева и 28 стотинки. Увеличението е с 32 стотинки.Исканията на протестиращите са водата да остане на сегашните цени. Те искат и ръководството на ВиК дружеството в Добрич да подаде оставка.Протестиращите са категорични, че четири месеца след като инж. Тодор Гигински е назначен за управител на ВиК в Добрич, търпимостта на гражданите е изчерпана.\"Централната градска част почти през ден е без вода и без необходимото налягане. Водата в този град - това винаги е под въпрос. Да не говорим за този директор, който ни го спуснаха отнякъде, някакъв си некадърник\", коментират пред радиото протестиращи.Разговори с Министерството на регионалното развитие и благоустройството по проблемите на ВиК дружеството вече са водени. Кметът на града Йордан Йорданов заяви, че два пъти е разговарял с МРРБ, но резултат не е имало.", "date": "2018.01.14", "title": "200 души на протест в Добрич срещу поскъпването на водата"}
{"url": "https://news.bg/disasters/goryashtiyat-iranski-tanker-potana.html", "text": "Иранският петролен танкер, горящ една седмица в Източнокитайско море потъна, а около мястото продължават да горят големи количества петрол, съобщават китайски медии, цитирани от \"Ройтерс\".Потъналият танкер \"Санчи\", който горя след сблъсък с товарен кораб \"към момента вече е потънала\", съобщава Шанхайския спасителен морски център. Държаваната океанска администрация на Китай коментира, че тъй като корпусът на кораба е нарушен, огромно количество петрол се е излял и гори, допълва \"Синхуа\".Администрацията допълва, че ще разшири обхвата на мониторинга си и ще \"установи бързо разпространението на излятия петрол\".Китайски спасителен екип успя да изнесе две тела от танкера вчера.Екипажът на \"Санчи\" се състоеше от 30 иранци и двама граждани на Бангладеш. Китайският външен министър Ван И коментира пред иранския си колега по телефона, че \"докато има и 1% надежда, Китай ще продължи да полага 100% усилие\" за спасяване и намиране на всички членове на екипажа.Танкерът, собственост на National Iranian Tanker Co, е пренасял почти 1 милион барела кондензат (ултра лек суров петрол) към Южна Корея.Той се сблъска с товарният кораб CF Crystal, който е транспортирал зърно от САЩ, на около 160 морски мили (184 километра) от бреговете на Китай близо до Шанхай.", "date": "2018.01.14", "title": "Горящият ирански танкер потъна"}
{"url": "https://news.bg/int-politics/atentat-rani-predstavitel-na-hamas-v-livanskiya-grad-sidon.html", "text": "Бомбена експлозия рани представител на \"Хамас\" в ливанския град Сидон, унищожавайки колата му, съобщава телевизионният канал на \"Хизбула\" \"ал-Манар\", цитиран от \"Ройтерс\".Раненият е Мохамед Хамдан, известен още като Абу Хамза, коментира \"ал-Манар\". Той е бил \"леко ранен\" при нападението, съобщава \"Хамас\" в Сидон, за палестинската телевизия Paltoday.Сидон се намира на 40 километра южно от Бейрут. Свидетели твърдят, че човекът, който е насочен в атаката, изглежда е бил ранен в крака. Той е транспортиран в болница, където е лекуван.В Сидон се намират и два от 12-те палестински бежански лагера в Ливан. Атаката е извършена в жилищен район в Северен Сидон.", "date": "2018.01.14", "title": "Атентат рани представител на \"Хамас\" в ливанския град Сидон"}
{"url": "https://news.bg/politics/stanishev-schita-che-bsp-dopuska-politicheska-greshka-s-istanbulskata-konventsiya.html", "text": "Президентът на ПЕС Сергей Станишев смята решението на БСП да не подкрепи Истанбулската конвенция за политическа грешка. Това зави той е ефир на БНР.\"Не одобрявам решението на Националния съвет на БСП да не подкрепи ратификацията на Истанбулската конвенция, още повече, че голяма част от европейските държави вече са я ратифицирали. Съжалявам за това, смятам го за политическа грешка и за лош знак\", коментира Станишев.По негово мнение жените в България са станали жертва на изкривен дебат. Трудно било да се върви срещу течението. \"През последните 10 дни бяха изпратени плашещи сигнали и абсурдни твърдени, които отклониха вниманието от основния факт\", изтъкна Станишев. Той допълни, че всяка 4 жена в България лично е преминала през този ад. През 2017 г. жертвите, които бяха убити особено жесток начин от своите партньори са три. Жените очакват нашата подкрепа, заяви Сергей Станишев.По думите му държавните механизми не работят добре. Предвидените за внасяне от БСП в НС законодателни предложения не можели да засенчат политическия знак на нератифицирането на Конвенцията, смята Станишев.Действията на БСП били в полза на ГЕРБ, за да се отвлича вниманието от сериозни вътрешни проблеми. Станишев се опасява, че това няма да се приеме добре от социалдемократическото семейство в Европа.\"Според мен, фокусът на дискусията по предстоящия вот ще бъде изместен заради Истанбулска конвенция и няма да се постигне ефекта, който вероятно се цели.\", заяви президентът на ПЕС.", "date": "2018.01.14", "title": "Станишев счита, че БСП допуска политическа грешка с Истанбулската конвенция"}
{"url": "https://news.bg/politics/gerb-uspokoyavat-che-nyama-da-priznavame-treti-chetvarti-ili-peti-pol.html", "text": "ГЕРБ не са се отказали от ратификацията на Истанбулската конвенция. Това стана ясно от изявлението на външния министър Екатерина Захариева. Тя се опита да влее разум, както самата се изрази, в БСП и им припомни, че именно борбата на левицата е за защита на правата на жените. Първият ни дипломат заподозря социалистите, че искат да извлекат политически дивиденти като се противопоставят на конвенцията. Захариева посочи, че няма да сме задължени да признаем еднополовите бракове. Конвенцията не ни задължава да признаем трети, четвърти, пети пол, увери тя. Социален пол пък бил термин от десетки години. Конвенцията не е приета на бързо или без дебат, подчерта външният министър. От 2013 текат спорове по нея. Проучвания показват,че 91% от убийствата на жени се извършват от мъже, само в 9% убийствата са от непознат мъж. По-големият процент е на близки мъже на жените жертви.Захариева увери, че герберите са готови на широк дебат. Конвенцията ще учи децата,че не е нормално да се бие жената. Щяла да осигури превенция и сигурност на жертвите на насилие.Правосъдният министър Цецка Цачева пък изтъкна, че борбата с насилието над жени е във фокуса на всички европейски институции. Можело да ратифицираме конвенцията с резерви. Депутатите щели да решат окончателното съдържание на ратификацията.Тя недоумява как българските социалисти се противопоставят на Конвенцията. Всички притеснения, неясноти и възражения могат да бъдат разсеяни, успокои Цачева. Категорично не става дума за трети пол, подчерта правосъдният министър. Няма нужда да бързаме, настоя тя.И парламентарният шеф Цвета Караянчева се противопостави на насилието над жени. В сряда в 14.00 часа тя организира дебат в парламента за дискусия по Истанбулската конвенция.Имаме воля да направим максимално отворен дебат, подчерта тя. На срещата ще присъстват и митрополити, които също имали притеснения. Евродепутатът Ева Майдел посочи, че преди месец БСП на форум на ПЕС е защитила Конвенцията. 1 000 000 български са подложени на насилие и затова тя недоумява как Корнелия Нинова не подкрепя тяхната защита.", "date": "2018.01.14", "title": "ГЕРБ успокояват, че няма да признаваме трети, четвърти или пети пол"}
{"url": "https://news.bg/int-politics/merkel-obmislya-da-podkrepi-makron-v-davos-za-sblasak-s-tramp.html", "text": "Германският канцлер Ангела Меркел обмисля да се присъедини към френския президент Еманюел Макрон на Световния икономически форум в Давос през следващата седмица, което би могло да се превърне в епичен сблъсък с президента на САЩ Доналд Тръмп, съобщава \"Ройтерс\".Меркел, която се опитва да състави правителство след изборите в Германия през септември, се очакваше да пропусне годишната среща на лидери, изпълнителни директори, банкери и знаменитости в швейцарските Алпи за трета поредна година.След като сключиха предварително споразумение за коалиция с Централно-лявата социалдемократическа партия (СДП), германските власти заявиха, че Меркел може в крайна сметка да отиде в Давос, вероятно за конфронтация с Тръмп, който се очаква да говори в последния ден форума.Едно появяване би означавало завръщането на Меркел на световната сцена след месеци на политическо безпокойство. Подобна стъпка ще позволи на нея и Макрон, който трябва да се изкаже на форума на 24 януари, два дни преди Тръмп, да потвърдят ангажимента си за реформиране Европейския съюз след решението на Великобритания да напусне и да защитава либерално-демократичните ценности срещу политиката \"Америка на първо място\" на Тръмп.Германски официални представители коментират, че все пак не е взето окончателно решение и че Меркел може да изчака изхода на конгрес на ЕПД в Бон следващата неделя, когато партията официално ще реши дали да влезе в коалиционните разговори с консерваторите.Тазгодишният форум ще бъде открит от индийския премиер Нарендра Моди на 23 януари. В събота около 500 демонстранти протестираха в швейцарската столица Берн, срещу плановете на Тръмп да присъства на форума.\"Има много малко неща в света, които обединяват страните толкова, колкото антипатията им към Тръмп и това, което той прави. В Съединените щати той може и да има 40 процента, които одобряват това, което прави, в Давос този процент е  по-близо до 5\", коментира Ян Бремер, председател на консултантската група по политически рискове Евразия Груп и редовен участник в Давос.Посещението на Тръмп в Давос ще бъде първото на президент на САЩ след Бил Клинтън през 2000 г. Той ще бъде придружен от голяма делегация, в която се очаква да включва зет му Джаред Къшнер, министърът на финансите Стив Мнучин и държавният секретар Рекс Тилърсън.", "date": "2018.01.14", "title": "Меркел обмисля да подкрепи Макрон в Давос за сблъсък с Тръмп"}
{"url": "https://news.bg/crime/tezhka-katastrofa-mezhdu-dve-koli-i-kamion-v-rayona-na-slivnitsa.html", "text": "Временно движението по път I-8 ГКПП \"Калотина\" - София в района на Сливница се осъществява двупосочно в една лента.Причината е възникнал тежък пътен инцидент между два автомобила и тир.Сигналът е подаден към 15.15 часа днес.По първоначални данни има един загинал.Мястото е отцепено, извършва се оглед, тепърва ще се установяват и причините за тежката катастрофа. Пътни полицаи регулират движението в района.", "date": "2018.01.14", "title": "Тежка катастрофа между две коли и камион в района на Сливница"}
{"url": "https://news.bg/int-politics/do-kraya-na-godinata-obmislyat-vtori-referendum-za-nezavisimost-na-shotlandiya.html", "text": "Лидерът на управляващата в Единбург Шотландска национална партия (СНП), Никола Стърджън възнамерява да разгледа възможността за провеждане на втори референдум за независимост на Шотландия до края на есента на 2018, съобщава БиБиСи, цитирано от ТАСС.Стърджън счита, че до тогава ще се изчисти окончателния формат за излизане на Обединеното кралство от Европейския съюз. Преговорите между страните трябва да продължат до ноември 2018 г., след което те ще имат шест месеца да ратифицират споразуменията, постигнати в националните парламенти.\"До края на есента на тази година ние трябва до известна степен да изясним ситуацията около бъдещите отношения между (Обединеното кралство и Европейския съюз). Тогава е времето, когато мога да преценя какво се случва и какви са следващите стъпки, които Шотландия трябва да предприеме\", коментира Стърджън, първи министър на Шотландия.През март 2017 г., тя каза, че е необходимо да се проведе референдум за независимостта на региона в периода между есента на 2018 и пролетта на 2019 г., преди напускане на Великобритания от Европейския съюз. Тогава Стърджън получи подкрепата на шотландския парламент по този въпрос.  и победата в съотношение 55% срещу 45% бе на поддръжниците на Съюза на Единбург с Лондон.", "date": "2018.01.14", "title": "До края на годината обмислят втори референдум за независимост на Шотландия"}
{"url": "https://news.bg/disasters/dvama-zaginali-i-17-izcheznali-sled-silno-zemetresenie-v-peru.html", "text": "Силен земетресение с магнитуд 7,1 удари крайбрежието и южната част на Перу, причинявайки срутване на домове и разрушени пътища. Двама души за загинали, 17 са изчезнали има и много ранени, съобщава \"Ройтерс\".Земетресението е в 4:18 часа местно време на дълбочина около 36 километра, съобщи US Geological Survey (USGS). Епицентърът му е в Тихия океан на 40 километра от град Акари.Управителят на Арекипа Ямила Осорио съобщава, че един 55-годишен мъж починал в град Якуа. Хорхе Чавес, ръководител на Института за гражданска защита на Перу (INDECI) съобщава, че в град Бела Юнион има друг смъртен случай. Доплва, че към момента има данни за 65 ранени.\"Има засегнати домове и е възможно броят на жертвите и ранените да се повиши\", коментира Чавес.Министърът на здравеопазването на Перу съобщава, че 17 души са изчезнали, след като мина, разположена на изток от крайбрежния град Чала, се е срутила след земетресението.Няколко общини са без електричество, а много пътища и къщи от кирпич са разрушени, допълва Осорио. Много обитатели крайбрежния град Ломас са.", "date": "2018.01.14", "title": "Двама загинали и 17 изчезнали след силно земетресение в Перу"}
{"url": "https://news.bg/society/protestirashtite-sreshtu-plana-za-upravlenie-na-pirin-sa-pred-bnb-i-ns.html", "text": "Протестиращите срещу плана за управление на Пирин са пред БНБ в столицата. Първоначално предвиденият пред Министерския съвет протест е преместен, протестиращи съобщават, че там има полицейска блокада с частични заграждения.В момента движението е блокирано от сградата на Българската народна банка до Народното събрание. Следващият четвъртък отново ще има протести, съобщава БНР.Българската асоциация за алтернативен туризъм настоява да бъде отменено правителственото решение за промени в действащия План за управление на Национален парк \"Пирин\", да бъде възложено на министъра на околната среда и водите да подготви изменение в Плана, като се даде възможност за строителство на втора кабинкова линия.Участниците в протеста коментират, че: \"Това е протест, организиран от граждани. Предполагам, че ще има редовен протест, който се организира от \"За да остане природа в България\", в четвъртък, който предполагам, че ще е по-многолюден и във всички градове. Ще продължават протестите, докато не се отмени решението на Министерския съвет.Едно е чисто екологичното нарушение. Това че е национален парк, го прави много по-различен от всеки един локален и регионален проблем. Другото е, че начинът, по който беше създадена тази ситуация - с решение между празниците и с административни хватки.\"", "date": "2018.01.14", "title": "Протестиращите срещу плана за управление на Пирин са пред БНБ и НС"}
{"url": "https://news.bg/health/lekari-i-sestri-ot-pirogov-vazmuteni-ot-tsinizma-sreshtu-tyah.html", "text": "Лекари и сестри от Пирогов се обръщат с отворено писмо към медиите и здравният министър Кирил Ананиев провокирани от нестихващото високо напрежение между настоящето ръководство и персонала в най-голямата спешна болница в страната, продължаващо месеци наред.Те се обръщат към здравни министър и напомнят, че \"поискахте и прекратихме 7-дневните протестни действия с исканата от нас оставка на проф. Балтов в края на 2017г., до приключване на назначената от Вас проверка\".Медиците искат да разберат какви са резултатите от проверката и удовлетворително ли е финансовото състояние на болницата. Интересуват се, дали е докладвано колко лекари и медицински сестри са напуснали през последните 10 месеца.\"Отидоха си професионалисти-пироговци с дългогодишен трудов стаж, цели структурни звена намериха работа в други здравни заведения. Останахме без невролози, без хирурзи, без лекари в Клиника по изгаряния\", обясняват те.\"Докладът от проверката констатира, че болницата се нуждае от преструктури-ране, но не чухме нищо за работата на ръководството\", допълват лекарите и сестрите.Те виждат опитите на ръководството на болницата да отклони вниманието за нередностите в управлението си, акцентирайки само и единствено върху заплащането на изработения от тях труд, което буди недоумението им, според тях, с цинизма си.\"Като създадоха директорска синдикална секция и извършиха преврат на действителната синдикална секция в Пирогов. И се започна ловът на вещици начело с неудобните за тях синдикални лидери. В този смисъл истинското наказание за протестиращите е настоящето положение, в което работим. А работим като на война - и от медицинско естество и от открития реваншизъм на Директора\", обясняват медиците. \"В подкрепа на гореизложеното сме погнусени от последните действия на А. Балтов, а именно, решението му да уволни дисциплинарно един от протестиращите лидери на синдикалната секция на КТ Подкрепа-Доц. Стоян Сопотенски, д.м., лекар с три специалности - обща хирургия, гръдна хирургия и спешна медицина. Твърдо се обявяваме в защита на неправомерно уволнения дългогодишен пироговски хирург Доц. Стоян Сопотенски. Разговаряно е и е поискано \"обяснение\" и от други протестиращи, имаме сведения, че се подготвят още заповеди за уволнения\", обясняват в своето писмо медициските работници.\"Задаваме въпрос към г-н Министъра на Здравеопазването на Р България - дисциплинарно уволнение на водещ специалист, \"уронил авторитета на болницата, организирайки протести\", ли е преструктуриране. Считаме тази ситуация за вулгарна, продиктувана от изключителната некомпетентност на човек със завишено самочувствие, директор на болница, който си е вменил, че е над закона и незапознат с Кодекса на труда\", допълват още те.Заявяват, че са готови за протестни действия със същото искане - оставката на цялото ръководство на УМБАЛСМ \"Н.И.Пирогов\".", "date": "2018.01.14", "title": "Лекари и сестри от Пирогов възмутени от цинизма срещу тях"}
{"url": "https://news.bg/politics/moshtna-biznes-delegatsiya-dovede-shindzo-abe-na-karatista-borisov.html", "text": "Мощна бизнес делегация доведе японският премиер Шиндзо Абе в България. Констатацията бе направена от домакина на високопоставената визита Бойко Борисов. Това е първо посещение на японски министър-председател у нас.България и Япония са две приятелски държави, отчете Шиндзо Абе. Двете държави споделяли общи ценности, по думите му. Двамата премиери обсъдили сигурността в югоизточна Азия. Япония подкрепа силно сплотена Европа, каза още японският министър-председател. Оценява високо нашия приоритет за интеграция на Западните Балкани в ЕС.Шиндзо Абе очаква чрез сътрудничеството в България да продължи сътрудничеството в целия регион. Той очаква навлизането на японски компании у нас. Иска да продължи сътрудничеството между двете държави в редица икономически сфери. Ще задълбочим взаимния обмен в редица сфери.Оцени и уменията на Бойко Борисов в карате като припомни, че през 2020 страната му ще е домакин на олимпийските и параолимпийски игри. На тях за пръв път карате ще е олимпийска дисциплина и не пропусна да отбележи, че Борисов владее този спорт.От своя страна българският министър-председател осъди поведението на Северна Корея. Всички проблеми трябва д се решават мирно, на масата на преговорите, отчете той. Борисов обеща за бързо финализиране на преговори между ЕС и Япония, защото това било от изключителна полза за бизнеса. Премиерът изтъкна, че до преди година малко се е чувало за Западни Балкани,докато темата не е приоритизирана от нашето европредседателство.В срещи за Западните Балкани ще участва Япония, интерес има и от саудитския принц. Премиерът подчерта приятелските отношения между България и Япония и остана доволен, че японските бизнес лидери са днес у нас на посещение. Той очаква големи инвестиции да произлязат от тази визита, както в България, така и в региона. Борисов изпрати поздрави на японския император. На входа на Европа между Азия и Стария континент Япония имала приятел в наше лице, по думите му.", "date": "2018.01.14", "title": "Мощна бизнес делегация доведе Шиндзо Абе на каратиста Борисов"}
{"url": "https://news.bg/economics/rabotodatelite-nedovolni-ot-100-te-mln-za-politsaite.html", "text": "Асоциацията на организациите на българските работодатели - АОБР съобщава, че със съжаление констатира поредното огъване на изпълнителната власт у нас пред натиска от страна на синдикатите. На единадесетия ден от изпълнението на бюджета, публично беше дадено обещание за неговото ревизиране в полза на 100 милиона лева допълнителни разходи в сектор \"Сигурност\". Това е повече от смущаващо, смятат те.\"Година след година всички наблюдаваме постоянния натиск за увеличаване на разходите за сектор \"Сигурност\". Пак година след година ние НЕ забелязваме подобряване на усещането на гражданите за гаранции за собствената им сигурност или за защитата на тяхното имущество. Сектор \"Сигурност\" и, по-специално - МВР, си остават НЕреформирани и \"свръхнаселени\". Едновременно с това, обещаната превенция на престъпността остава на ниско ниво, а разкриваемостта не бележи ръст\", обясняват работодателитеНапомнят, че според тях реалната икономика е принудена да издържа, образно казано, още едно МВР в лицето на частните охранителни фирми, които охраняват собствеността на предприятията. И преди, и сега, по парадоксален начин, частните охранители се справят по-добре със задачите си при много по-ниско заплащане на служителите им, които изобщо нямат привилегиите на служителите на МВР.\"България е на първо място в ЕС по дял на разходите за сигурност в държавния бюджет. През 2016 година, България задели за нуждите на сигурността цели 7 на сто от държавния бюджет, при средно за ЕС - 3,7 на сто. В този смисъл, сектор \"Сигурност\" не е \"недофинансиран\", а е \"свръхфинансиран\". Проблемът е, че статистиките на престъпността и на разкриваемостта на престъпленията показват, че средствата, които са вложени в този сектор, НЕ се използват ефективно. Разходите за сигурността на този етап се нуждаят не от повишаване, а от преосмисляне на начина им на харчене\", пишат в своето становище АОБР.АОБР обявява, че категорично стои зад честните полицаи, които искат радикално подобрение в системата на МВР и безкомпромисна борба с престъпността. Ние знаем, че те имат редица основания за недоволство - най-вече, когато става дума за екипирането им, за неясноти и непрозрачност при провеждане на обществени поръчки, след които, според изявленията и на редови полицаи и на синдикални лидери, личният състав в МВР получава униформи, които си сменят цвета при пране и обувки с рекордно кратък срок на годност.АОБР остава зад досегашната си теза, че е необходима оптимизация на разходите в МВР, в това число - рязко съкращаване на чиновническите длъжности, за сметка на повишаване на заплатите на хората, които работят \"на терен\" - очи в очи с криминалната престъпност.\" Това е огромен резерв за повишаване на броя на хората, които работят на терен, за увеличение на заплатите им и за рязко подобряване на техническата им осигуреност\", допълват те.Работодателите се обръщат към изпълнителната власт, към парламентарното мнозинство и към опозицията в Народното събрание, с призив да проявят държавнически подход, смелост и политическа воля. Призовават изпълнителната и законодателната власт, \"да застанат зад необходимостта от радикална реформа и да не използват дебатите около сектор \"Сигурност\" за политическа игра на дребно\".\"Трябва да се даде шанс на тези, които искат реално да работят за безопасността на гражданите и за спазването на вътрешния ред, и да се пресече паразитирането върху системата за сигурност в страната. Проблемите на сигурността трябва да се решават с ум и сърце, а не с безсмислено наливане на средства без задължение за реформи, насочени към ефективност\", допълват от АОБР.", "date": "2018.01.14", "title": "Работодателите недоволни от 100-те млн. за полицаите"}
{"url": "https://news.bg/bulgaria/kamion-se-samozapali-na-magistrala-hemus.html", "text": "Камион се самозапали на магистрала \"Хемус\". При инцидента няма пострадали.Най-вероятно причината е късо съединение.Първо е пламнала кабината на камиона. ТИР-ът е с българска регистрация, но шофьорът е гръцки гражданин.Той е успял да напусне камиона невредим. С него е пътувала съпругата му, тя също не е пострадала, съобщиха от полицията в Ботевград.Огънят е обхванал и товарната част на камиона, който е пълен с цветя.На място е пристигнала пожарна, за да изгаси огъня.Временно е ограничено движението от км 32 до км 34 в посока София, информират от АПИ.Движението се пренасочва по стария път за Ботевград. Около полунощ движението беше възстановено.", "date": "2018.01.14", "title": "Камион се самозапали на магистрала \"Хемус\""}
{"url": "https://news.bg/bulgaria/elena-joncheva-ogradata-s-turtsiya-teparva-shte-pada.html", "text": "\"Внесли сме сигнал в ДАНС и прокуратурата, за да се види- дали оградата с Турция е направена, според проектите, които областните управители на Хасково, Ямбол и Бургас са поръчали.\" Това заяви пред \"120 минути\" по бТВ народният представител и говорител на ПГ на \"БСП за България\" Елена Йончева. Тя припомни, че първоначалният вариант за изграждане на оградата е от МВР и той е бил много сериозен. Тя показа снимки, на които се вижда, че отводнителните канали, които по проект трябва да са от бетон, не са. \"Задавам въпроса - защо? Спестени са средства, или са откраднати\", попита тя. Йончева смята, че оградата тепърва ще пада.\"В момента, в който покажа престъпни схеми, веднага започват да ме заплашват, че ще ме съдят. Струва им се, че когато заплашат теб, по този начин тази заплаха отеква и други ще се изплашат да дават гласност на всякакви подобни практики\", каза Елена Йончева в коментар, че депутатът от ГЕРБ Делян Добрев е заявил, че ще я съди.\"Същото каза и Валери Симеонов, когато стана дума за оградата и г-н Москов, когато заговорих за водата в Хасково. Същото прави и г-н Добрев\", обясни Йончева. \"Само фирмата на неговия зет и свързани към него фирми са усвоили за близо три години- 50 млн. лв. в края на юни 2017 г. Община Хасково обявява обществена поръчка за саниране по програмата \"Енергийна ефективност\".От 11 блока, 10 са спечелени от същия господин и свързани с него фирми. В момента, в който г-н Дорев става министър на икономиката, енергетиката и туризма, фирма на неговите родители изгражда завод за пелети на стойност 2 млн.лв. Те са взети като заем от въпросният зет, а той взима заем от офшорни компании. Ние искаме да проверим произхода на тези средства от офшорните компании\" - каза депутатът.По казуса с Истанбулската конвенция, Елена Йончева обясни, че само 26 държави от Съвета на Европа са я ратифицирали, при положение, че там членуват 47. Страните нямат и общо мнение по дефиницията \"пол\". \"Тази конвенция не е приета с гласуване, което е голям прецедент за Съвета на Европа. Това ми дава знак, че нещата не са много ясни\", заключи Йончева.", "date": "2018.01.14", "title": "Елена Йончева: Оградата с Турция тепърва ще пада"}
{"url": "https://news.bg/world/12-amerikanski-iztrebiteli-katsnaha-v-estoniya.html", "text": " 12 американски изтребители Ф-16 кацнаха в Естония. Те ще вземат участие в учение на НАТО.Това съобщиха от Генералния щаб на естонската армия.\"Целта на нашите учения е да отработим действия в мащабни въздушни операции. Ние ще бъдем помогнати от опитни авиодиспечъри от Белгия \", каза в изявление и.д. командирът на естонските военновъздушни сили Рийво Валге.", "date": "2018.01.14", "title": "12 американски изтребители кацнаха в Естония"}
{"url": "https://news.bg/press/vmro-v-klipa-za-evropredsedatelstvoto-se-tarsi-pod-vola-tele-bsp-ne-podkrepya-konventsiyata-v-zashtita-na-zhenite.html", "text": "Скандал. \"Сега\":ВМРО: В клипа за европредседателството се търси под вола телеВМРО излезе с остра позиция срещу искането на френския евродепутат от \"Зелените\" Карима Дели да се свали клипът на българското председателство.Видеото започва с думите: \"България - когато я срещнете за първи път, може да Ви даде грешен сигнал. Помнете - тук \"не\" може да значи \"да\". Не че се опитва да Ви обърка, просто Ви кани да я опознаете сами\".\"Противно на това, което се твърди в официалния клип, \"не\" никога не значи \"да\". Основно правило за съгласие и уважение към жените. Искам свалянето му\", написа в \"Туитър\" Дели. Конвенция. \"Монитор\":БСП не подкрепя Конвенцията в защита на жените След 5 часа дебати Националният съвет на БСП възложи на парламентарната група на партията да гласува \"против\" Конвенцията в защита на жените.\"Против\" конвенцията гласуваха 61 членове на Пленума, в подкрепа гласуваха- 25 и въздържалите се бяха - 7.Остра дискусия се разгоря по време на заседанието на Националния съвет на БСП.Председателят на ПЕС Сергей Станишев предупреди колко важно е лява партия като БСП, член на ПЕС, да подкрепи Конвенцията в защита на жените, но въпреки призивите му тя бе отхвърлена. Според Станишев дебатът у нас е бил изкривен.   Убийства. \"24 Часа\":МВР: Продължаваме да работим по случаите на убитите Христов и Стаменов За Петър Христов и Иво Стаменов не мога да коментирам в момента. Там работим. Това каза на брифинг директорът на СДВР старши комисар Ивайло Иванов, предаде \"Фокус\".\"Иво Стаменов почина вчера. Продължават нашите действия по разследването. Просто се преквалифицира от опит за убийство на за убийство. Нашите действия са едни и същи. Дали има опит за убийство, или убийство - действаме по един и същи начин\", заяви ст. комисар Иванов. По думите му се проверяват всички версии, защото вече трябва да се провери голям обем от информация, за да бъдат изведени точните и да се изчистят мотивите. Грип. \"Сега\":В Перник е обявена грипна епидемияЗдравната инспекция в Перникк е обявила грипна епидемия на територията на Пернишка област, която е в сила от днес, съобщиха от пресцентъра на Министерство на здравеопазването. Преустановяват се детските и женските консултации, свижданията в лечебните заведения за болнична помощ и провеждането на профилактични имунизации. Разпоредено е директорите на болниците при необходимост да осигурят допълнителни легла за вътрешните отделения. 15, 16 и 17 януари да бъдат обявени за неучебни дни на територията на областта.Предгрипна епидемия е обявена и в област Пловдив. Висока е и заболеваемостта в областите Стара Загора, Пазарджик, Габрово и София - област.", "date": "2018.01.14", "title": "ВМРО: В клипа за европредседателството се търси под вола теле; БСП не подкрепя Конвенцията в защита на жените"}
{"url": "https://news.bg/world/balotazh-v-chehiya.html", "text": "Президентските избори в Чехия ще имат и втори тур. До балотажа ще достигнат настоящия президент Милош Земан и Джердо Драхош, предаде АП. Това показват резултатите при почти 100% от преброените бюлетини. По-рано беше съобщено, че Земан води пред съперниците си. Евроскептикът обаче не събра нужните 50% за преизбиране на първи тур. Той получи 39,3% срещу 26,3% за прозападния му съперник. Балотажът ще се проведе на 26-27 януари. Драхош обяви, че битката все още не е приключила и призова да го подкрепят всички онези, които искат промяна. Земан е на поста от 2013 г. насам. Чешките президенти имат ограничени изпълнителни правомощия, но Земан и неговите предшественици са имали силно влияние върху обществения дебат.", "date": "2018.01.14", "title": "Балотаж в Чехия "}
{"url": "https://news.bg/world/8-zaginali-pri-pozhar-v-portugaliya.html", "text": "Най-малко 8 души са загинали при пожар в северната част на Португалия. Десетки са ранените, предаде Fox news.Инцидентът е станал в жилищна сграда в град Тондела, намиращ се на около 250 км северно от столицата Лисабон.Проблем с отоплението в сградата е довел до пожара.В сградата са се намирали 60 души. Пожарът е довел до паника сред тях, са заявили очевидци. Все още няма официален коментар от местните власти. ", "date": "2018.01.14", "title": "8 загинали при пожар в Португалия "}
{"url": "https://news.bg/world/chelsi-maning-se-kandidatira-za-senator.html", "text": "Челси Манинг възнамерява да се кандидатира за сенатор в Сената на САЩ, предаде BBC. Тя може да се яви като кандидат на демократите от щата Мериленд, където се установи, след като бе освободена от затвора през май миналата година. Преди това обаче трябва да се пребори със сериозна конкуренция за номинацията. Съперник ще й бъде 74-годишен сенатор ветеран от демократите, който търси преизбиране и вероятно ще спечели пореден мандат.През последните месеци Манинг бе активна в социалните медии, но отказваше да коментира възможно свое влизане в политиката. В интервю за \"Вог\" през август, тя твърди, че иска през следващите 6 месеца да си изясни по какъв път ще поеме. Случаят на Манинг все още разделя дълбоко както обществото, така и американските власти.  Американският войник Манинг бе освободен миналата година след седем години в затвора за разкриване на хиляди дипломатически и военни документи, разпространени от \"Уикилийкс\".Манинг беше осъдена по 20 обвинения, включително и в шпионаж, но съдът я оправда по най-сериозното обвинение - подпомагане на врага. Тя беше осъдена на 35 години затвор, но през януари тогавашният американски президент Барак Обама реши да я помилва.Неговият наследник в Белия дом Доналд Тръмп обаче обяви, че я счита за предател, който никога не трябва да излиза от затвора. 30-годишната транссексуална Челси Манинг е родена като Брадли Манинг, бивш младши аналитик в разузнаването.Ден след осъждането на Манинг през 2013 г. той обяви, че от дете се чувства като жена и иска да живее като жена с името Челси.При престоя си в затвора той подаде заявление за смяна на името и пола си, като започна и хормонална терапия за осъществяване на физическата промяна.Адвокатите на Манинг съобщиха, че е извършила два опита за самоубийство заради невъзможност да понесе условията в затвора.", "date": "2018.01.14", "title": "Челси Манинг се кандидатира за сенатор "}
{"url": "https://news.bg/int-politics/predlagat-referendum-za-imeto-na-makedoniya.html", "text": "Референдум сред гръцкото население за името на Македония. Това предлага  коалиционният партньор на премиера Алексис Ципрас \"Независими гърци\" на Панос Каменос. Това мнение той е изразил в интервю за гръцкo издание, цитирано от \"Катимерини\".По думите му, неговите сънародници трябва да решат дали искат да предадат своята история и цивилизация на друг народ. Това е безпрецедентна стъпка, признава той. Припомняме, че Гърция и Македония се опитват да решат спора за името и въпреки че в последно време властите и на двете страни показват желание за отстъпки, определени кръгове са против компромисите. По-рано външният министър на Македония Никола Димитров заяви, че решение няма и покани пратеника на ООН Матю Нимиц да се включи отново в преговорите. ", "date": "2018.01.14", "title": "Предлагат референдум за името на Македония "}
{"url": "https://news.bg/weather/zhalt-kod-za-valnenie-po-moreto-valezhite-spirat.html", "text": "Жълт код за вълнение по морето е обявен за днес. Това съобщиха от НИМХ на БАН. Вълнението на морето ще бъде 4 бала. Очаква се силен северен вятър със скорост 12-17 м/сек (6-7 бала по Бофорт).Валежите в по-голямата част от страната ще спират. На места в Западна България и крайните източни райони обаче ще превалява слаб сняг. Максималните температури ще са между минус 3 и 2 градуса Атмосферното налягане е по-високо от средното за месеца и ще продължава да се повишава. ", "date": "2018.01.14", "title": "Жълт код за вълнение по морето, валежите спират "}
{"url": "https://news.bg/world/svlachishtata-v-kaliforniya-vzeha-19-zhertvi.html", "text": "Най-малко 19 жертви взеха свлачищата в американския щат Калифорния, предаде \"Ройтерс\". Сред жертвите има и много деца. Десетки други са ранени. Има данни за много изчезнали.Бедствието нанесе и големи материални щети. Продължава издирването на оцелели, въпреки че шансът да бъдат открити живи хора намалява. По-рано властите отправиха призив доброволци да помагат на спасителите в издирването. Огромен брой хора се отзоваха на молбата. Хиляди участват в спасителните операции. ", "date": "2018.01.14", "title": "Свлачищатa в Калифорния взеха 19 жертви "}
{"url": "https://news.bg/society/bango-vasil-e-1.html", "text": "Днес е Ромската Нова година - един най-големите и най-почитаните празници от всички ромски групи у нас. Празникът се нарича още Василица, Васильовден или Банго Василий (куцият Васил).Празнуването на Василица е свързано с няколко ромски легенди. В някои от тях Банго Василий е застъпник и защитник на ромите. Той възстановява моста, разрушен от дявола, по който преминават ромите.В други легенди Банго Василий е куц овчар, който спасява давещо се ромско дете или пък приютява бягащ от неприятелите си циганин. Разказва се и че свети Василий спасил циганския род от удавяне в бушуващото море.Дълбоките води щели да погълнат ромите, но беловласият светия им изпратил ято гъски. Ромите се покачили на тях и стигнали невредими до отсрещния бряг.Банго Василий е семеен празник и задължително се посреща с птиче месо - гъска или петел. При всички ромски групи вечерята на 13 срещу 14 януари играе изключително важна роля и е изпълнена с богата символика.На трапезата има сърми, баница с късмети, питка, вино, ракия. Трапезата се прекадява и благославя, всички си вземат прошка с целуване на ръка. Всички къщи, в които се празнува Банго Василий, остават заключени до полунощ на 13 януари, за да не избяга късметът.Едва след настъпването на Новата година ромите започват да посрещат гости, като се надяват първият гостенин в дома им да е добър човек, за да им да носи късмет.В полунощ настъпват Васильовден и Новата година.", "date": "2018.01.14", "title": "Банго Васил е"}
{"url": "https://news.bg/crime/mladen-marinov-strelbata-po-danachniya-oznachava-che-nyakoy-nyakade-e-natisnat.html", "text": "По действащи разследвания не може да се дава информация. Това заяви в ефира на bTV главният секретар на МВР Младен Маринов относно стрелбата по данъчния Иво Стаменов. Коментарът му на ситуацията е, че обичайно, когато има подобна престрелка държавата си е свършила работа. \"Означава, че някой някъде е натиснат\", каза Маринов и допълни, че това показвало, че държавата си върши работата.  А за престъпниците Маринов каза, че престрелката означава, че \"техният канал по отношение на контрабанда\" е прекъснат.Припомняме, на 18 декември в центъра на столицата . Служителят на НАП бе ранен в дясното рамо, като бяха засегнати големи кръвоносни съдове. След . Стаменов беше директор на отдел \"Фискален контрол\" в НАП. Стрелбата срещу него бе определена като  По този повод и премиерът \".Миналата седмица беше съобщено, че Иво Стаменов е По думите на Маринов е по важен поръчителя, отколкото стрелеца. По случаите се хвърля денонощно ресурс, изтъкна Маринов.Не отхвърляме никоя версия за убийството на Петър Христов, каза Маринов. Той е ядосан, че изобщо по медиите се разпространява версията, че убийството може да е отмъщение от страна на \"Наглите\".\"Аз първо съм ядосан, че това нещо се говори в медиите. По принцип не трябва да се говори кой е помогнал за разкриване на някакво престъпление\", изтъкна Маринов и добави, че все пак не може да бъде отхвърлено като вариант.Относно хипотезата, че Георги Вълев от \"Килърите\", който е в затвора за убийство, е \"поръчал\" Петър Христов, Младен Маринов повтори, че е работи по всички варианти.\"На всичко се прави анализ\", обясни главсекът. На въпрос вижда ли проблеми той в това, че Христов е бил приближен до хора от властта, Маринов отговори:\"Ние работим по факти и обстоятелства, типично по полицейски\" и допълни, че такива връзки нямат отношение към разследването. на 8 януари пред офиса си в столични квартал \"Манастирски ливади\", на улица \"Ралевица\". Бизнесменът е получил осем куршума в гърдите, а последният е бил фатален. Впоследствие стана ясно, че Христов е застрелян с . В района на убийството видеокамерите на са работили.", "date": "2018.01.14", "title": "Младен Маринов: Стрелбата по данъчния означава, че някой някъде е натиснат"}
{"url": "https://news.bg/world/izteglyat-bebeshki-hrani-ot-pazara-v-83-darzhavi-zaradi-opasnost-ot-salmonela.html", "text": "Бебешки храни се изтеглят от 83 държави заради опасност от салмонела, съобщава БНР. Над 12 милиона кутии адаптирано мляко за бебета се изтеглят от търговската мрежа.Френската компания \"Лакталис\" е замесена в ситуацията. Пред френски медии изпълнителният директор на фирмата потвърди, че има сериозен риск от заразяване.35 са случаите на заболели във Франция и един в Испания. В Гърция също се разследва един възможен случай. Не е уточнено кои са засегнатите държави.Още през декември е започнало изтеглянето на продуктите, когато във френския завод са открити бактерии на салмонела. Срещу фирмата са заведени и съдебни дела от родители, чийто деца се почувствали зле след като яли от млякото.\"Лакталис\" е един от най-големите производители на млечни продукти в света.При малки дееца салмонелата може да бъде животозастрашаваща. Обичайно заболяването протича с тежка диария, стомашни спазми, повръщане и дехидратация.", "date": "2018.01.14", "title": "Изтеглят бебешки храни от пазара в 83 държави заради опасност от салмонела"}
{"url": "https://news.bg/crime/nankov-iska-po-strog-kontrol-na-saniraneto.html", "text": "Допълнителни указания до всички кметове на общини и областни управители за по-стриктен контрол на санирането, даде министърът на регионалното развитие и благоустройството Николай Нанков.Министър Нанков се обърна и към председателя на НСОРБ Даниел Панов за по-строг контрол при изпълнението на Националната програма за енергийна ефективност на многофамилни жилищни сгради.Мониторингът, който министерството прави на програмата, установил, че общините като възложител в процеса по обновяване на сградите не извършват достатъчно ефективен контрол на външните изпълнители. Това може да доведе до вреди със съответното финансово изражение за гражданите.За да се избегне подобна ситуация, регионалният министър иска да се извършват проверки на място от представители на общината и строителния надзор. Проверките трябва да се случват поне веднъж месечно по време на изпълнението на обновителни дейности на сградата и преди подписването на Констативен акт. След всяка проверка трябва да бъде съставен протокол.", "date": "2018.01.14", "title": "Нанков иска по-строг контрол на санирането"}
{"url": "https://news.bg/comments/kod-vtoriyat-nachin-ili-kak-se-priemat-detsa-v-gradina-u-nas.html", "text": " - това гласи един от смс-ите, за които бившият директор на Детска градина №164 \"Зорница\" в столичния квартал \"Горна Баня\" Мариана Иванова твърди, че е доказателство за оказан натиск от страна на общинари по високите етажи при класирането на децата.Скандалът с приема в софийската забавачка предизвиква серия мащабни проверки и наподоби измеренията на тежка престъпна мрежа, за разплитането на която бе потърсена помощта дори на един от водещите криминалисти у нас. Независимо дали те ще докажат злоупотреби или не, дни преди България да оглави председателството на Съвета на ЕС, казусът показа нагледно, че съмненията за корупция, предварително решени състезания и шуробаджанащина продължават да начертават ежедневието както на малцина \"избрани\", така и на огромен брой \"некласирани\" в една или друга сфера българи. А също и че имаме да извървим още дълъг път към една друга реалност, от която заблудено си мислим, че сме част.Проблемът с липсата на достатъчно места в градините в София съществува от години и съвсем закономерно за родните ширини създава повече от благоприятна почва за търсене на решение по \"втория начин\". За щастие времената, в които стотици родители отброяваха малките часове на нощта пред сградата на квартална градина в опит да запишат детето си, отминаха. Днес дългите среднощни опашки и хвърчащи листчета със списъци с имена са заменени с електронна система за кандидатстване, а в последните години столична община осъзна, че е крайно време да се заеме със строителството на нови забавачки. Скоростта на разкриването им обаче очевидно не може да навакса темпа на разрастване на града, в който живее значителна част от икономическо активното население на страната, което и на практика създава деца. Проблемът с липсата на места в градините в София постепенно се прехвърли върху яслените групи, като според последните данни на общината неприетите в софийските ясли деца са над 4000. Стотици деца чакат и за прием в детска градина.На този фон уверенията на управляващите за сериозни намерения в социалната сфера, с които да се подпомогнат младите семейства, в това число чрез алтернативи в помощта на отглеждане на малките деца, по правило, остават нищо повече от захаросани обещания с размити срокове за реализиране. Пример за това е гръмко прокламираната програма \"Родители в заетост\", която трябва да подпомогне родителите чрез гледачи, финансирани с една минимална работна заплата. Три месеца след старта й данните на Агенцията по заетостта, сочат, че заявленията от родители, които са кандидатствали, за да им бъде осигурен детегледач по проекта, надхвърлят 2100. Същевременно, сключените договори с бавачки са едва 15, а родители, подали заявления за проекта още в първите дни на октомври, разказаха пред news.bg, че до момента все още нямат отговор дали са одобрени. Защо и как една очевидно необходима програма се движи с подобни тромави темпове остава въпрос без отговор. Без отговор остават и въпросите кога ще бъдат предприети и ефективни дългосрочни мерки в насока помощ при отглеждането на деца с кръгозор по-голям от няколко месеца, защото очевидно към момента такива липсват.Опцията за записване на некласираното дете в градина в съседен квартал, към която има по-малко интерес, винаги стои \"отворена\" и често се повдига като решение от представители на местната власт. В подобна стъпка не би имало нищо толкова смущаващо, ако класирането на децата ставаше по абсолютно прозрачни правила и без съмнения за подредба на база \"спуснати\" бройки и ощетяване на едни за сметка на други. Прекалено честите примери за неприети малчугани, живеещи буквално срещу дадена градина и такива, които според правилата не би трябвало да сред записаните, но успяват да се класират, говорят красноречиво, че поводи за съмнение има.При тази ситуация реалната алтернативата в грижите за малките са частните забавачки. В най-мекия си вариант обаче таксите за тях \"изяждат\" минимум половината от доходите на единия от родителите, което все още ги прави недостъпни за голяма част от българите. Решението за наемане на бавачка нерядко излиза още по-скъпо, защото заплащането за подобни грижи често надхвърля таксите за частните градини. Особено ако семейството иска да разчита на проверена гледачка с опит и умения в отглеждането на невръстно дете - нещо, което съвсем между другото, държавата не сметна за нужно при откриването на проекта за \"Родители в заетост\", където единственият критерий за кандидатите бе регистрация в бюрото по труда.В резултат всички елементи в схемата по \"втория начин\" са налице, замесени в нея, поне ако съдим от съобщенията, разпространени около скандала в Горна Баня. И това няма да се промени, поне докато наместо да хвърля усилия за разкриването на подобни \"тежки сценарии\", парадирайки с мащаба на проверките си, държавата не предприеме съвсем прости мерки за разрешаване на проблема - разкриване на повече детски заведения и прозрачен прием в тях. Уви, очевидно към момента това не е по силите й.", "date": "2018.01.14", "title": "Код: \"Вторият начин\" или как се приемат деца в градина у нас"}
{"url": "https://news.bg/crime/ugovorkata-e-politsaite-da-saberat-dopalnitelnite-100-mln-lv-ot-kontrabanda.html", "text": "Допълнителните пари за заплатите в МВР не са подарък. Това заяви в ефира на bTV зам.-председателят на Синдикалната Федерация на служителите в МВР - Илия Кузманов.Даването на обещаните 100 млн. лв. е обмислена стъпка, смята Кузманов. По думите му парите не се дават безусловно. Кузманов изтъкна, че освен за повече пари има договорка и за промени в Закона за МВР.Служителите на реда трябва да се справят по-добре с контрабандата в замяна на 100-те млн. лв. допълнителни пари.\"Условията са ние да участваме в тяхното събиране с по-добра работа по контрабандата и трафика и при добри резултати те дори ще се увеличат от 1 януари 2019 г.\", каза Кузманов.Илия Кузманов акцентира, че се надява диалогът с политическия кабинет на МВР да се подобри значително.Зам.-председателят на СФСМВР подчерта, че синдиката не иска смяна на министъра.Припомняме, полицаите ще получат 100 млн. лв. допълнително за възнаграждения. Това стана ясно след продължилата повече от час среща между полицейските синдикати, ръководството на МВР и премиера Бойко Борисов в четвъртък.Премиерът Борисов лично се е ангажирал със сумата. Но това не било пазарлък за спирането на протестите.", "date": "2018.01.14", "title": "Уговорката е полицаите да съберат допълнителните 100 млн. лв. от контрабанда"}
{"url": "https://news.bg/politics/dragomir-stoynev-bsp-iska-konkretni-merki-vmesto-istanbulskata-konventsiya.html", "text": "\"Истанбулската конвенция няма задължителен характер и излишно се политизира. Ние, от БСП, винаги сме защитавали жените и сме пазили семейните ценности\", заяви пред БНР зам.-председателят на ПГ на \"БСП за България\" Драгомир Стойнев.По негови думи много по-важно е да има ефективност в действията, отколкото политическа декларативност. Левицата има готовност за промяна на законодателството с конкретни мерки и срещу насилието на жени. Той припомни решението на НС на БСП от вчера \"домашното насилие\" да бъде инкриминирано и да се инкриминира \"преследването\" като поведение със заплашителен характер срещу конкретно лице.Освен това вчера червените решиха да предлагат да се криминализират \"насилствените бракове\" и \"принудителното съжителство на съпружески начала\" както и да се засили наказателната отговорност за нарушаване на заповед за защита от домашно насилие, като се предвидят по - високи санкции, особено за извършителите, които имат по няколко заповеди и/или нарушения на заповеди.Социалистите искат и изграждане на кризисни центрове във всеки областен град, като това стане държавна делегирана дейност.\"ГЕРБ са готови да приемат Конвенцията, което показва, че са готови веднага да се съгласят на всичко, което идва от ЕС, вместо да го подложат на дебат\", каза още Стойнев.Според него именно това била разликата между управляващи и опозиция. БСП търсили дебат, за да разберат как българите ще усетят позитивите и ще добият самочувствие, че са в ЕС.Левицата не саботирала Сергей Станишев. Твърдо стоим зад г-н Станишев, отново да бъде лидер на ПЕС, категоричен бе Стойнев.БСП подкрепяла развитието на зимния туризъм, но е против корпоративните интереси и нарушаването на законодателството, акцентира Стойнев. Решението за строеж на втори лифт било взето, именно когато Стойнев бил министър на икономиката, енергетиката и туризма.\"Дори в малките ски курорти в Западна Европа има по над 15 лифта. Не е нормално България да не се превърне в туристически център на Балканите, при положение, че нямаме конкуренция. Не пречи туристите от Турция и Гърция да идват тук и да карат ски. Както и страната ни да се превърне в международен ски-център на Балканите. За туризма сме, но да се спазват законите\", категоричен беше Стойнев.Левицата не приемала, когато ГЕРБ управляват, Цветан Цветанов и Цецка Цачева да ходят на протести и да казват - ние искаме втори лифт. Било \"шизофренично\".Оставането на ГЕРБ във властта е пагубно за българското общество. Така Стойнев коментира предстоящото искане за вот на недоверие. \"Това е продължаващ разпад, изтощение на цели социални системи- здравеопазване и образование, загуба на ценно време за висок и стабилен икономически растеж и това ще доведе до изчерпване на обществен ресурс заради всеобхватната корупция\", обясни позициите на левицата Стойнев.БСП казва, че има управленска алтернатива. ГЕРБ и коалицията им, трябва да си тръгват. Те пречат на нормалното развитие на държавата, категоричен беше зам. - председателя на ПГ на \"БСП за България\".", "date": "2018.01.14", "title": "Драгомир Стойнев: БСП иска конкретни мерки вместо Истанбулската конвенция"}
{"url": "https://news.bg/crime/katastrofa-blokira-patya-pleven-lukovit.html", "text": "Заради катастрофа беше ограничено движението по път Плевен - Луковит. От Агенция \"Пътна инфраструктура\" съобщавиха, че по пътя има ПТП и разпилян товар на пътното платно. Движението вече е възстановено и трафикът е нормален.Обходния маршрут за автомобилите над 12 т беше по път III-1308 село Горни Дъбник-път II-13 Искър- Кнежа- Червен бряг.Обходният маршрут предвиден за леки автомобили беше по път III-305 село Ракита- село Радомирци.", "date": "2018.01.14", "title": "Катастрофа блокира пътя Плевен - Луковит"}
{"url": "https://news.bg/world/samolet-izleze-ot-turska-pista-sas-162-ma-patnitsi-na-borda.html", "text": "Пътнически самолет на Pegasus Airlines се отклонява от пистата на турско крайбрежно летище и се озова на стръмен склон на Черноморското крайбрежие, съобщава \"Ройтерс\".При инцидента няма пострадали пътници или екипаж, съобщават и турски медии. Инцидентът е станал в събота вечерта на летище Трабзон в североизточна Турция.Pegasus Airlines съобщава, че самолет Боинг 737-800, който лети от Анкара до Трабзон, \"е имал инцидент на писта\", докато е кацал, но 162 пътници, двама пилоти и четирима души екипаж са невредими.", "date": "2018.01.14", "title": "Самолет излезе от турска писта със 162-ма пътници на борда"}
{"url": "https://news.bg/world/presyakoha-sdelka-s-orazhie-i-boepripasi-v-odesa.html", "text": "Служители от Службата за сигурност на Украйна (СБУ) пресякоха продажба на огнестрелни оръжия и боеприпаси в района на Одеса.Това съобщават от пресцентъра на Службата за сигурност на Украйна. Оттам уточняват, че операцията е проведена заедно с националната полиция под процесуалното ръководство на прокуратурата.Местният жител от Белгород-Днистовски възстановява и обработва оръжия за по-нататъшна препродажба. Клиенти, включително представители на криминални среди в региона, търсили в интернет тематични форуми оферти за продажба на оръжия.Служителите на СБУ задържаха продавача по време на опит да продаде оръжие.В хода на претърсванията служителите на Службата за сигурност на Украйна намериха единадесет пистолета и револвери, три пушки и голям брой и различни по калибър бомби.", "date": "2018.01.14", "title": "Пресякоха сделка с оръжие и боеприпаси в Одеса"}
{"url": "https://news.bg/world/iztochen-jerusalim-mozhe-da-bade-stolitsa-samo-na-palestina.html", "text": "Източен Йерусалим може да бъде столица само на Палестина. Това заяви палестинският лидер Махмуд Абас на извънредното заседание на Централния съвет на Организацията за освобождение на Палестина (ООП) в Рамала.Това е наш град, наша земя, няма да го изоставим, посочи Махмуд Абас. Неговата реч беше излъчена по официалния телевизионен канал \"Палестина днес\" (Фаластин ал яум).Заседанието на ООП беше организирано в отговор на решението на президента на САЩ Доналд Тръмп за признаване на Йерусалим за столица на Израел.Хамас и Ислямски джихад бяха поканени на заседанието, но съобщиха, че няма да участват. Хамас искаше срещата да се състои извън палестинските територии, но Абас реши то да се проведе в Рамала, където е централата на неговата власт.", "date": "2018.01.14", "title": "Източен Йерусалим може да бъде столица само на Палестина"}
{"url": "https://news.bg/bulgaria/pozhar-izbuhna-v-apartament-na-bul-madrid-v-sofiya.html", "text": "Пожар избухна в апартамент в сграда на столичния бул. \"Мадрид\".В него е живеел сам 61-годишен мъж, той е откаран в болница, но няма опасност за живота му.Целият вход е бил евакуиран. Някои от съседите са потърсили помощ, защото са леко обгазени, но няма нищо тревожно, увериха от Спешната помощ.Инцидентът е станал около 20 ч. Очевидци разказаха пред bTV, че се е чул се е гръм, след което са избухнали пламъците.", "date": "2018.01.14", "title": "Пожар избухна в апартамент на бул. \"Мадрид\" в София"}
{"url": "https://news.bg/world/chehiya-goni-aktivistka-na-femen.html", "text": "Чехия гони активистка на ФЕМЕН. Решението за екстрадицията на Анжелина Диаш е на съд в Прага, съобщава РИА \"Новости\".Причината е, че тя е нападнала президента Милош Земан по време на неговото участие в изборите.Освен това Анжелина Диаш получи условна присъда от 5 месеца.Полуголата активистка на ФЕМЕН се нахвърли на Земан, когато той пристигна да гласува. От своя страна президентът на Чехия омаловажи случая и заяви, че за него е голяма чест да бъде обект на акция на ФЕМЕН.", "date": "2018.01.14", "title": "Чехия гони активистка на ФЕМЕН"}
