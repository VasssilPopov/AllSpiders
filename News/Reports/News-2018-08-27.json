{"url": "https://news.bg/disasters/pozhar-evakuira-statuyata-na-svobodata.html", "text": "Пожар евакуира Статуята на свободата. Властите съобщават, че един човек е пострадал, предаде АП.Около три бутилки с газ пропан са били обхванати в пламъци, разкриха от противопожарната служба на Ню Йорк.Оттам провеждат разследване на инцидента. Огнената стихия е принудила властите да евакуират близо 3400 туристи.", "date": "2018.08.27", "title": "Пожар евакуира Статуята на свободата"}
{"url": "https://news.bg/crime/152-knizhki-za-neplateni-zadalzheniya-otne-kat-v-pochivnite-dni.html", "text": "От петък до неделя полицията отне 152 свидетелства за управление на МПС заради неплатени задължения, съобщи МВР. Проверени са общо 13 350 автомобила и 18 195 души.Установени са общо 11 078 нарушения, от които 3 678 са за управление на МПС с превишена скорост.Издадени са 5 500 фиша и 1 900 акта за нарушения.На място на гражданите са връчени общо 694 електронни фиша.Засилените проверки ще продължат до края на месец септември.", "date": "2018.08.27", "title": "152 книжки за неплатени задължения отне КАТ в почивните дни "}
{"url": "https://news.bg/politics/zaharieva-privlicha-investitsii-i-vrashta-balgarski-rabotnitsi-v-stranata.html", "text": "Вицепремиерът и министър на външните работи Екатерина Захариева и представителите на строителната камара у нас обсъдиха възможности как да се популяризира още по-активно българската икономика и бизнес в чужбина чрез дипломатическите представителства.За тях е важно привличането на българска работна ръка обратно в страната, както и предприетите действия от страна на държавата за улесняване на процеса за получаване на разрешение за престой в България с цел работа на лица от български произход от съседни страни.Според Захариева, основен елемент от дейността на българската дипломатическа служба е да популяризира както икономиката на страната сред другите държави-членки на Европейския съюз, така и да предоставя информация за инвестиции тук.\"Вярвам, че българските дипломати трябва да работят в услуга на българската икономика. Много е важно да имаме търговско-икономически представители в посолствата, за да може бързо да се установяват контакти между отделните браншове в сектора\", коментира тя.Вицепремиерът допълни, че освен търсенето на пазар за българските фирми в чужбина, друг голям проблем е липсата на квалифицирана работна ръка за икономиката. \"Трябва да обединим усилията си и да разработим единна концепция и кампания за това как да върнем нашите работници в България. Изключително важно е да популяризираме положителните страни на държавата и хората да знаят колко много добри неща се случват и тук\", изтъкна министър Захариева.\"Ние искаме да се запознаем с правителствените визии на държавите в Съюза и да вървим в една обща посока, а също така и да пренесем добрите практики\", обясни председателя на Управителния съвет на Камарата на строителите в България (КСБ) инж. Илиян Терзиев.", "date": "2018.08.27", "title": "Захариева привлича инвестиции и връща български работници в страната"}
{"url": "https://news.bg/crime/sledovateli-vlyazoha-v-sgradata-na-treys-grup.html", "text": "\"Трейс Груп Холд\" АД, която е сред основните изпълнители на ремонта на пътния участък край Своге, където , информира в рамките на час, че организира пресконференция за утре, която впоследствие отложи.В своето съобщение до медиите, те допълват, че оказват пълно съдействие на компетентните органи относно започналото разследване.Междувременно, в централния офис на \"Трейс Груп Холд\" АД, следователи от Национална следствена служба извършиха проверка във връзка с изнесените вчера данни от Главния прокурор, касаещи разследването на състоянието на Път II-16 Елисейна - Своге.Представители на Холдинга са оказали пълно съдействие на следователите, във връзка с набавяне на цялата необходима документация, касаеща проектирането, възлагането, изпълнението и приемането на обекта: \"Проект Транзитни пътища V, ЛОТ 17, II-16 Мездра-Елисейна-Нови Искър\".Припомняме, една от посоките, в които върви разследването на прокуратурата, е за некачествена износваща настилка (най-горният слой асфалт), която не дава добро сцепление. Вследствие на това автомобилите губят контрол. Сигнали са подавани пет пъти до компанията-изпълнител, но тя не е извършила ремонт.От \"Трейс Груп Холд\", водещ партньор в обединението ДЗЗД \"Трейс Своге\", което изпълнява ремонта, разпрати съобщение, в което твърдят, че \"цялостната рехабилитация на пътя е извършена съгласно проекта и Техническата спецификация\".\"Трейс Груп Холд\" е сред най-големите изпълнители на обществени поръчки в областта на пътната инфраструктура у нас. Освен това дружеството работи и в Сърбия, където участва в строителството на част от Коридор №10 и други, а наскоро отваря офис и в Германия.Компанията е спечелила 108 поръчки за почти един милиард лева. Отделно дъщерни дружества също са изпълнявали множество проекти.", "date": "2018.08.27", "title": "Следователи влязоха в сградата на Трейс Груп"}
{"url": "https://news.bg/regions/kmetat-na-petrich-iska-darzhavna-sobstvenost-za-patya-do-herakleya-sintika.html", "text": "Кметът на Петрич Димитър Бръчков внася предложение до Общински съвет за обявяване на пътя до обект античен град Хераклея Синтика да стане държавна собственост, съобщи БНР.От община Петрич припомнят, че лично премиерът Бойко Борисов, при посещение на място, пое ангажимент пътят до античен град Хераклея Синтика да бъде ремонтиран с държавни средства.Кметът посочва, че доброто експлоатационно състояние на пътя е наложително заради големия интерес към обекта. Той допълва, че един от мотивите е засиленият трафик и осигуряването на безплатен достъп.Съгласно Закона за културното наследство археологическите разкопки са изключително държавна собственост.Промяната на собствеността на пътя дава възможност на държавата да поддържа района, включително и пътя, осигуряващ достъпа.", "date": "2018.08.27", "title": "Кметът на Петрич иска държавна собственост за пътя до Хераклея Синтика "}
{"url": "https://news.bg/int-politics/zaharova-sanktsiite-na-sasht-razmivat-strukturata-za-kontrol-na-vaorazheniya.html", "text": "Говорителят на руското Министерство на външните работи Мария Захарова коментира, че новите санкции на Съединените щати във връзка със случая \"Скрипал\" са насочени към размиване на структурата в сферата на световния контрол на въоръжения, съобщават руски медии.\"Виждаме решението на Вашингтон само като част от целенасочена политика за подкопаване на международната структура в областта на контрола и неразпространението на оръжия, включително в областта на забраната на химическите оръжия. За разлика от САЩ, Русия остава ангажирана в своите задължения- военният химически потенциал е напълно унищожен, което е проверено, включително от американски специалисти\", коментира Захарова.Новите санкции влязоха в сила днес във връзка с предполагаемото участие на Москва в отравянето на бившия руски шпионин Сергей Скрипал и дъщеря му в Салсбъри.Кремъл коментира, че се нуждае от време, за да оцени влиянието на новите санкции на САЩ, преди да обсъдят евентуален отговор, но президентът Владимир Путин ще действа в съответствие с националния интерес на Русия, съобщава \"Ройтерс\".Новите мерки прекратяват чуждестранна помощ и някои продажби на оръжия и финансиране за Русия, отказват кредит за страната и забраняват износа на чувствителни към сигурността стоки и технологии.", "date": "2018.08.27", "title": "Захарова: Санкциите на САЩ размиват структурата за контрол на въоръжения"}
{"url": "https://news.bg/crime/sastaviha-pet-akta-za-lovni-trofei-na-botevgradchanin.html", "text": "Служителите на Регионална дирекция по горите (РДГ) съставиха пет акта на лице от Ботевград за притежание на ловни трофеи без документи.При проверката е установено, че притежава 13 ловни трофеи. 10 от тях са от дива свиня, един от сърна, един от благороден елен и един от дива котка.Всички ловни трофеи са задържани. ", "date": "2018.08.27", "title": "Съставиха пет акта за ловни трофеи на ботевградчанин"}
{"url": "https://news.bg/int-politics/s-deystviyata-si-sreshtu-ankara-sasht-destabilizirat-rayona.html", "text": "Последните стъпки, предприети от САЩ срещу Турция, са политически мотивирани и биха могли да послужат за засилване на регионалния тероризъм и бежанската криза, коментира турският министър на финансите Берат Албайрак, съобщава \"Ройтерс\".По време на пресконференция с френския му колега Бруно Льо Мер в Париж, Албайрак коментира, че Турция иска да увеличи търговията с Франция от 14 милиарда на 20 милиарда евро.Турция иска отношенията с Европейския съюз да преминат в нова фаза, в период, когато търговията с блока е по-важна, допълва Албайрак. Скорошните едностранни стъпки, предприети от Съединените щати показват, че отношенията между Турция и ЕС, а именно Франция, са по-важни от всякога, обяснява турският финансов министър.Албайрак коментира, че Франция и Турция споделят същата позиция срещу едностранните решения на Съединените щати относно Иран и че съюзниците са решили да предприемат съвместни стъпки в тази връзка.", "date": "2018.08.27", "title": "С действията си срещу Анкара САЩ дестабилизират района"}
{"url": "https://news.bg/society/pravyat-nezavisimo-razsledvane-na-katastrofata-kray-svoge.html", "text": "Правят независимо разследване на , при която загинаха 17 души. Разследването ще се извърши от работна група на Института за пътна безопасност.Експертите правят оглед и заснемат мястото на инцидента с дрон, информира БНТ.Стана ясно, че само ден преди трагичния инцидент от института са разпространили становище за лошото състояние и дефектите по пътя София - Своге - Мездра. По думите на Диана Русинова, експерт към института, на много места по пътя мантинелата не е поставена по правилния начин и съобразно нормативните изисквания. С асфалта също имало проблеми.\"Очевидно има разлика в сцеплението на асфалта в по-горната част на този път и тук, където се намираме. В момента тук е изключително хлъзгаво, много пукнатини има по асфалтовото покритие, осовата линия странно защо на места прекъсва, на места се появява\", коментира експертът и допълни: \"Имаме две причини за това да се навлезе в насрещното платно - едната причина е тази мантинела, която е издадена върху самото платно за движение и втората причина е, че там отсреща има канал.\" По този начин едните автомобили бягали към центъра на платното, за да избегнат канала, а другите пък също отивали към средата на пътя, така че да избегнат съприкосновение с мантинелата.Темата коментира и друг експерт от в Института за пътна безопасност. По думите на Методи Стилянов въпросът е защо мантинелата е изнесена толкова много след бордюра.Върху необходимостта от търсенето на причините за катастрофата акцентира и Христо Радков от Българското обединение на шофьорите. Пред БНР той посочи, че има чувството, че в момента се търси виновен за тежкия инцидент, а не причините, довели до катастрофата.\"След трагедия край Своге е важно да се опитаме да направим правилните изводи за основните причини това да се е случило. Имам чувството, че в момента търсим да изкараме някой виновен, а не да се намери какви са реалните причини за случката и съответно да предприемем действия, които биха предотвратили в бъдеще такива случаи\", посочи той.Според Радков инцидентът е предизвикан от съвкупност от грешки. \"Водачът има вина - не е успял да овладее достатъчно добре моторното превозно средство, което управлява. Метеорологичните условия са били изключително лоши. Хора, които са минавали по същото време оттам, са казали, че пада много голямо количество дъжд. Но основната причина е самият път\".", "date": "2018.08.27", "title": "Правят независимо разследване на катастрофата край Своге"}
{"url": "https://news.bg/crime/zadarzhaha-petima-za-vandalshtinata-v-tsentara-za-detsa-s-autizam-v-pleven.html", "text": "Полицаите в Плевен задържаха 5 души във връзка с  в областния град, съобщи БНР.Петимата мъже са арестувани за срок до 24 часа.Припомняме, вандалските действия в центъра бяха извършени на 24 срещу 25 август, нощта срещу събота. Неизвестните тогава извършители изпочупили голяма част от имуществото с брадви и чукове. Направили и опит да запалят сградата.\"Влезли са с чукове, с брадви и са натрошили всичко. Направили са пожар. Донесли са си и пожарогасител с цел да не се самозапалят вероятно, който е останал там. Службите от Плевенската полиция вчера са били на място, взимали са натривки\", обясни пред БНР председателят на фондация \"Стъпка за невидимите деца на България\" Владислава Цолова.", "date": "2018.08.27", "title": "Задържаха петима за вандалщината в Центъра за деца с аутизъм в Плевен"}
{"url": "https://news.bg/int-politics/mezhdunarodniyat-sad-izslushva-iran-sreshtu-sanktsiite-na-sasht.html", "text": "Ирански адвокати поискаха от Международния съд да нареди Съединените щати да премахнат санкциите, наложени от администрацията на Тръмп срещу Техеран, но за Вашингтон делото е без стойност, съобщава \"Ройтерс\".В началото на изслушванията в Хага президентът на съда поиска от САЩ да зачитат изхода от делото, което Иран. В продължение на десетилетия на враждебност и двете страни са пренебрегвали някои решения в съда.Техеран счита, че санкциите на САЩ, които вредят на вече слабата иранска икономика, нарушават условията на малко известен договор за приятелство между двете страни.\"САЩ публично разгласяват политика, целяща да навреди възможно най-сериозно на иранската икономика и иранските национални компании и следователно неизбежно на иранските граждани. Тази политика очевидно е в нарушение на Договора за приятелство от 1955 г.\", коментира Мохсен Мохеби, представляващ Иран. Иран е търсил дипломатическо решение на спора, но е отхвърлен, допълва той.Американският държавен секретар Майк Помпео описва иска като \"опит за намеса в суверенните права на Съединените щати да предприемат законни действия, включително повторно налагане на санкции, които са необходими за защита на нашата национална сигурност. Ще се защитим енергично срещу претенциите на Иран тази седмица в Хага\", коментира той в изявление.Очаква се решение на Международния съд да е готово в рамките на месец, въпреки че не е определена дата. Международният съд е Трибуналът на ООН за разрешаване на международни спорове. Решенията му са задължителни, но нямат правомощия да ги налагат.Въпреки че европейските съюзници на Вашингтон протестираха срещу хода на Тръмп, повечето западни компании възнамеряват да се придържат към санкциите, предпочитайки да загубят бизнес в Иран, отколкото да бъдат наказани от Съединените щати или да им бъде забранено да правят бизнес там.САЩ и Иран са се сблъсквали в съда и преди, откакто са врагове след Ислямската ислямска революция от 1979 г. Иран пренебрегва американски съдебен процес в Международния съд през 1980 г. за задържане на американски дипломати в Техеран, което съдът определя като незаконно.В друг процес и контрапроцес, съдът констатира, че договорът от 1955 г. все още е валиден, въпреки че е подписан преди революцията.Въпреки това, през 2003 г. съдът установява, че нито действията на САЩ срещу иранските петролни платформи, нито ирански атаки срещу американското корабоплаване са нарушение на договора.", "date": "2018.08.27", "title": "Международният съд изслушва Иран срещу санкциите на САЩ"}
{"url": "https://news.bg/crime/tri-detsa-postradaha-pri-katastrofa-kray-samokov.html", "text": "7-годишно момиченце пострада тежко при катастрофа на пътя Самоков - Шипочане. В колата пътували мъж, жена, 7-годишната им дъщеря и още две деца на 10 години.Най-сериозно е пострадало 7-годишното момиченце, което е откарано в столична болница.Останалите четирима души са транспортирани в местна болница.Временно е ограничено движението в участъка, съобщи МВР. Сигналът за инцидента е подаден в 15.32 часа.По първоначални данни водач на лек автомобил е изгубил управление над колата и се ударил челно в товарен \"Мерцедес\".И двамата водачи са дали отрицателни проби за алкохол.Причините за инцидента все още се изясняват.", "date": "2018.08.27", "title": "Три деца пострадаха при катастрофа край Самоков"}
{"url": "https://news.bg/society/zhiteli-na-stolichniya-ovcha-kupel-1-protestirat-sreshtu-samnitelno-stroitelstvo.html", "text": "Жители на столичния квартал \"Овча купел\" 1 излязоха на протест заради съмнително строителство в квартала. Към 19 часа на ъгъла на улиците \"Монтевидео\" и \"Братя Бартел\" се събраха около 80 души, които изразиха недоволството си по казуса.Казусът - в квартала вече се извършва изкопна дейност и се подготвя строежа на пореден жилищен блок върху имот, предназначен за изграждането на детски градини, училища, улици, паркинги, водни и зелени площи и други.Протестът се организира от представители на 10 жилищни блока в \"Овча купел\" 1, в които има 1 212 обекта (жилищни апартаменти и търговски обекти - б .р.). Това са блоковете 416, 415, 414, 413, 412 , 411, 410, 407, 406 и 405.\"Очакваме да ни подкрепят не само хора от района и квартала, а и единомислещите и цяла София, тези, които имат същите проблеми в техните жилищни комплекси, каквито има в нашия... Очакваме хората, които милеят за всичко, което се случва, и всичко, което не се случва на територията на страната ни по тази тема.\" Това заяви преди протеста за news.bg Мария Господинова, един от организаторите на протеста и домоуправител на етажна собственост в блок 412, вход А.По думите ѝ най-съществено и притеснително е това, че до 1989 година, когато започва постепенното заселване на квартала, строителството на детските градини, училищата, улиците и други не е било изпълнено докрай. Въпросните обекти са предвидени в утвърдения през 1984 година устройствен план.\"Говорим за 30 години. За 30 години от предвидените 6 детски градини е изградена само една. При това я строиха 3 години\", посочи Господинова и акцентира, че е съмнителна i самата промяна на предназначението на всички тези имоти - \"... променят ги за жилищно строителство, без те да служат за удовлетворяването на нуждите на живеещите тук\".Господинова посочи и че в квартала има много улици, които са от 30 години извън регулация. Част от тези улици имали асфалтова и тротоарна площ, както и улично осветление. Други блокове обаче нямали улици, а от районната управа отказвали и да сложат улично осветление с довода, че улиците са извън регулация. \"Говорим за улиците пред блоковете ни, хората се прибират на тъмно\", допълни домоуправителят.Стана ясно още, че от 2001 година насам домоуправителят на блок 414 води борба с институциите по казуса. Същият изпращал към институциите многобройни възражения и жалби срещу съмнителните строежи на жилищни сгради на места, предназначени на детски градини, училища, улици, паркинги и зелени площи. Всички жалби останали без отговор от ответната страна.По думите на Мария Господинова жителите на столичния квартал през годините нито веднъж не са уведомявани по надлежния ред за провеждането на обществени обсъждания за промяната на планове и проекти, касаещи \"Овча купел\" 1.\"Искаме незабавно спиране на строежа и проверка от компетентните органи на всичко, което се е случвало през годините - защо не са изградени детските градини, паркингите, училищата, улиците\", настоява още жителката на квартала.", "date": "2018.08.27", "title": "Жители на столичния \"Овча купел\" 1 протестират срещу съмнително строителство"}
{"url": "https://news.bg/economics/bsk-vse-oshte-ne-se-znae-dali-dannite-v-targovskiya-registar-sa-vazstanoveni.html", "text": "Възстановяването на работата на Търговския регистър е факт, но заедно с това много въпроси останаха без отговори. Пред всичко, все още не е ясно дали цялата съществуваща в регистъра информация е възстановена и дали е гарантирана нейната конфиденциалност. Това становище изразяват от Българската стопанска камара (БСК) относно .Работодателите са на мнение, че действията на държавата в ситуация на такава криза за пореден път са били \"неубедителни, палиативни, пожарогасителни, а обяснението е \"технически проблем\". Дискусията в парламента се фокусирала само върху търсенето на виновник, но не и върху търсенето на причините за проблема.\"Виновни със сигурност има и те трябва да понесат съответната отговорност - не само политическа, а административна и наказателна! Но много по-същественият въпрос е как държавата ще гарантира, че подобни сривове няма да се случват в бъдеще и че обществените системи и регистри са надеждно защитени\", допълват от БСК.В становището бизнес съюзът пише и че отстояването на претърпените вреди и пропуснатите ползи е практически невъзможно. Трудно било и отстояването на срива на доверието на обществото към способността на държавата да гарантира сигурността на информационните масиви, които съхранява, и да упражнява контрол по спазването на собствените си правила.\"Случилото се с Търговския регистър поставя под въпрос изобщо функционирането на държавните информационни системи, изграждането на електронното управление и гарантирането на сигурността на данните, а оттам - сигурността на гражданите и фирмите\", категорични са работодателите.Поради всичко това БСК очаква от компетентните институции:", "date": "2018.08.27", "title": "БСК: Все още не се знае дали данните в Търговския регистър са възстановени"}
{"url": "https://news.bg/crime/dvama-nepalnoletni-zadignaha-kamion-i-go-zaryazaha-zakleshten-mezhdu-el-stalb-i-ograda.html", "text": "Двама младежи на 16 и 17-годишна възраст откраднаха товарен автомобил, съобщиха от Областната дирекция на МВР в Шумен.47-годишният собственикът съобщил в Районното управление във Велики Преслав, че е установил липсата на камиона рано сутринта на 25 август. Признал, че го оставил отворен и с ключ на предната седалка.Полицаите започнали издирвателни действия, вследствие на което намерили камиона. Превозното средство било изоставено заклещено между електрически стълб и ограда на къща в село Мараш.Униформените стигнали и до извършителите - непълнолетни момчета от Велики Преслав. По случая е образувано досъдебно производство.", "date": "2018.08.27", "title": "Двама непълнолетни задигнаха камион и го зарязаха заклещен между ел. стълб и ограда"}
{"url": "https://news.bg/disasters/tragediyata-v-genua-mozheshe-da-se-izbegne-spored-transportniya-ministar-na-italiya.html", "text": "Срутването на , при което загинаха 43 души, беше \"абсурдното бедствие, което би могло и трябваше да бъде избегнато\". Това заяви министърът на транспорта в Италия Данило Тонинели пред парламента в Италия, пише АП.По думите на Тонинели цялата инфраструктура на страната се нуждае от редовна и дори извънредна поддръжка, така че да се избегне друга трагедия като колапса на моста \"Моранди\".Министърът подчерта, че ще изисква от частните фирми, които поддържат транспортната инфраструктура в страната, да докладват за всички програми и проекти за поддръжка и модернизация на пътищата.", "date": "2018.08.27", "title": "Трагедията в Генуа можеше да се избегне според транспортния министър на Италия"}
{"url": "https://news.bg/int-politics/tsipras-othvarli-spekulatsiite-za-predsrochni-izbori.html", "text": "Министър-председателят на Гърция Алексис Ципрас отхвърли спекулациите за предсрочни избори в страната.Премиерът на южната ни съседка заяви пред централния комитет на управляващата партия \"Сириза\", че следващите парламентарни избори ще се проведат през есента на 2019 година, когато изтича мандата на правителството.Не е ясно обаче как точно Ципрас ще довърши мандата, след като Панос Каменос, лидер на коалиционния партньор \"Независими гърци\", обяви по-рано през август, че ще оттегли подкрепата си към правителството, ако споразумението за преименуване на Македония бъде предложено за ратификация от депутатите, пише БНР.Правителството на Ципрас разполага с 152 депутати от общо 300 народни представители. Седем от депутатите са от партията на Каменос.", "date": "2018.08.27", "title": "Ципрас отхвърли спекулациите за предсрочни избори"}
{"url": "https://news.bg/economics/targovskiyat-registar-raboti.html", "text": "Работата на Търговския регистър и регистър на юридическите лица с нестопанска цел е възстановена напълно от днес, 27 август, съобщават от  Агенция по вписванията.Всички свързани с регистъра услуги вече са възможни на място в Агенция по вписванията и нейните регионални структури.От 16 часа днес всички функционалности на регистъра, възможни чрез достъп до интернет, също ще бъдат възстановени.Припомняме, че  във вторник, 10 август 2018 г. Агенцията по вписванията обявиха, че причините са технически, а регистърът трябваше да бъде пуснат още на същия ден. Това обаче не се случи.На 16 август бившият вече директор на Агенцията по вписванията Зорница Даскалова заяви че няма засега намерение да подава оставка, а като определение за кризата каза: \"\"На следващия ден - 17 август, се състоя . Срещата не бе оповестена предварително, като и до този момент няма яснота по темите на разговора.Премиерът  на Агенцията по вписванията заради продължаващия от 10 август срив на Търговския регистър. Борисов обаче заяви, че смяна на ръководството и уволнения няма да има, докато кризата не се овладее.Въпреки изказаните опасения и критики и до този момент няма ясна информация на какво се дължи срива в най-важния за функционирането на икономиката регистър. , като това включва и вина по неизпълнение на задължения и отговорности.От \"Правосъдие за всеки\" настояха  за ситуацията.", "date": "2018.08.27", "title": "Търговският регистър работи"}
{"url": "https://news.bg/regions/otkriha-trup-na-mazh-v-yazovir-studen-kladenets.html", "text": "Труп на мъж е намерен на брега на язовир \"Студен кладенец\" в кърджалийското село Островица, съобщи Дарик.Самоличността на мъжа засега не е установена, а инцидентът е станал вчера.Не са открити следи от насилствена смърт.Тялото е транспортирано за аутопсия в кърджалийската болница. Причината за смъртта е удавяне.Предприети са действия за идентифициране на загиналия.", "date": "2018.08.27", "title": "Откриха труп на мъж в язовир \"Студен кладенец\""}
{"url": "https://news.bg/int-politics/germaniya-s-nova-trezva-i-kritichna-vanshna-politika-spryamo-sasht.html", "text": "Германският външен министър Хайко Маас заяви, че Берлин трябва да предефинира външната си политика спрямо САЩ, чиито нови насоки ще бъдат представени през следващата седмица, съобщават германските медии.Германският първи дипломат подчерта, че двустранните отношения между Германия и САЩ трябва да бъдат оценени по \"трезв, критичен\" начин.\"Крайно време е да преразгледаме трансатлантическото партньорство по трезв, критичен и дори самокритичен начин\", подчерта министърът.Той добави, че за да има силен Европейски съюз, неговите страни членки, и особено Германия, трябва да използват подхода на \"противотежест\" към Вашингтон, за да имат балансирани отношения.\"Основната цел на нашата външна политика е следователно изграждането на суверенна, силна Европа. Ето защо е абсолютно належащо да укрепим самостоятелността на Европа чрез създаване на платежни канали, които са независими от САЩ, Европейски валутен фонд, а също така независима система SWIFT\", добави той.", "date": "2018.08.27", "title": "Германия с нова \"трезва и критична\" външна политика спрямо САЩ"}
{"url": "https://news.bg/crime/prokuraturata-obvinyava-shofyora-na-katastrofiraliya-avtobus.html", "text": "Окръжна прокуратура София привлече Григор Григоров като обвиняем, че , в посока Своге - София, е нарушил правилата за движение по пътищата.\"При избиране на скоростта на движение на водача на пътно превозно средство е забранено да превишава 40 км/ч, сигнализиран с пътен знак В 26\" и по непредпразливост е причинил телесна повреда на повече от едно лице и смъртта на повече от едно лице - 17 лица и случаят е особено тежък.Повдигането и предявяването на обвинението е извършено вчера, късно следобяд. С постановление на наблюдаващия прокурор обвиняемият е задържан за срок до 72 часа, за осигуряване на явяването му пред съда за определяне на постоянна мярка за неотклонение. Към настоящият момент задържането се изпълнява в условията на болнично заведение, където Григоров е на лечение.С постановление на главния прокурор , където то се осъществява от екип от следователи.В рамките на днешния ден предстоят допълнителни огледи.В същото време, следователи осъществяват изземване на относими към разследването документи от МРРБ, Агенция \"Пътна инфраструктура\", Агенция \"Автомобилна администрация\" и .Припомняме, шофьорът на автобуса, който катастрофира в събота край Своге, е , преди да създаде фирмата си. Компанията е регистрирана в Божурище. П. Сред загиналите е и 13-годишно дете.Продължава разследването на катастрофата. Според данните от тахографа . Пробата за алкохол на водача също е отрицателна.Ден преди катастрофата е публикувано становище, че .", "date": "2018.08.27", "title": "Прокуратурата обвинява шофьора на катастрофиралия автобус"}
{"url": "https://news.bg/crime/zadarzhaha-dvama-zhatvari-na-117-rasteniya-kanabis-vav-vratsa.html", "text": "Задържаха 34-годишен мъж от с. Косталево и 41-годишен от Враца за отглеждане на 117 растения канабис, съобщи МВР.В поземлен имот в местността Врачански лозя, полицията е открила засадени 57 растения от рода на конопа с височина до 120 см. Общото тегло на растенията е 4.200 кг.Акцията е проведена на 24 август.Същия ден са открити още 60 растения коноп в Криводол. Растенията са с височина от 80 до 100 см и общо тегло 2.750 кг.", "date": "2018.08.27", "title": "Задържаха двама жътвари на 117 растения канабис във Враца"}
{"url": "https://news.bg/regions/trima-zaginali-na-patya-v-denya-na-natsionalen-traur.html", "text": "В Деня на национален траур в памет на жертвите от , в която загинаха 16 души, до обяд днес по пътищата у нас загинаха 3 души.Двама младежи загинаха при тежка катастрофа край село Поповица, съобщи БНТ.Жертвите са 21-годишно момиче и 25-годишен мъж, които се придвижвали в автомобил с благоевградска регистрация. Те са загинали на място вследствие на челен удар с кола с пловдивска регистрация. Водачът на втория автомобил е настанен в болница. Няма данни за състоянието му.Сигналът за катастрофата е получен в 10.40 часа. Движението в участъка между селата Чешнегирово и Поповица е преустановено. Обходният маршрут е Болярци-Асеновград-Пловдив, пишат от Агенция \"Пътна инфраструктура\" (АПИ).На мястото на инцидента с пристигнали екипи на \"Пътна полиция\", които регулират движението.Към 13.30 часа движението в района е възстановено.Възрастен мъж почина, след като беше блъснат от автобус в Русе, съобщиха от МВР.Инцидентът станал рано тази сутрин преди изхода на Русе в посока Варна. Мъжът е ударен, докато пресичал пътното платно. Той е починал на път за болницата.На мястото, където загиналият пресичал нямало пешеходна пътека. В близост обаче имало автобусна спирка, което принуждава живеещите и работещите в района да пресичат натовареното шосе неправомерно всеки ден, за да стигнат до спирката.Полицаи са извършили оглед на местопроизшествието, а движението в района е било спряно. Пътниците от автобуса са били прехвърлени в друг автобус и са продължили по маршрута си.От пресслужбата на Областната дирекция на МВР в Ловеч информираха news.bg и за друг трагичен инцидент, при който е загинало непълнолетно момче. Случаят е от 24 август, петък.16-годишният е загинал при инцидент между селата Торос и Пещерна. Момчето карало мотор, без да има книжка. Той се движил и с несъобразена скорост, вследствие на което излязло в ляво от пътното платно и паднало в крайпътната канавка.Той е транспортиран до болницата в Плевен с множество наранявания и починал по-късно в здравното заведение.", "date": "2018.08.27", "title": "Трима загинали на пътя в Деня на национален траур"}
{"url": "https://news.bg/regions/noi-konsultira-blizkite-na-zaginalite-v-katastrofata-kray-svoge.html", "text": "Националният осигурителен институт ще консултира близките на загиналите в .Мобилен екип от експерти на териториалното поделение на НОИ - София град, ще посети в най-близкото подходящо време Световрачене, откъдето са повечето от загиналите, за да помогне на техните роднини и близки по въпроси от компетентността на НОИ, възникнали след трагедията.ТП на НОИ в столицата вече е във връзка с кмета на Световрачене Светла Николова, която изразява благодарност за съпричастността на института.Първата уточнена стъпка е кметството на Световрачене да помогне в събирането на необходимите лични данни, за да може експертната група предварително да бъде ориентирана и конструктивна при консултирането на хората в конкретните обстоятелства. ръководството и всички служители на НОИ изразяват своите съболезнования на близките на загиналите.", "date": "2018.08.27", "title": "НОИ консултира близките на загиналите в катастрофата край Своге"}
{"url": "https://news.bg/crime/poveche-obiri-v-domovete-prez-lyatoto-zaradi-otvoreni-prozortsi-i-vrati.html", "text": "Увеличават се случаите на обири в домовете през летния сезон, когато хората остават отворени прозорците и балконските си врати.В същото време разкриваемостта на този тип кражби се е увеличила едва с около 2%, информира БНТ по данни на Столичната дирекция на вътрешните работи (СДВР).Грабежите се извършват дори когато хората са в жилището си.Голяма част от крадците използват традиционните методи - проникват през прозорци и входни и балконски врати, които разбиват или отключват, ако са оставени отворени.Има обаче и друга категория престъпници. Това заяви служител на столичната полиция, който е пожелал да запази анонимност в коментара си пред обществената телевизия.\"Те понякога са изобретателни и много смели. Проникват на мястото, на адреса, в който искат да проникнат, през други жилища, през тавански помещения. Това е свързано с техническа подготовка и с познаване на самия район. Ефектни начини на задържане - тогава, когато информацията ни е била своевременна, ние сме били подготвени и съответно наистина сме влезли в начина на мислене на тези хора\", заяви коментаторът.Обикновено крадците започват да наблюдават набелязания адрес преди да го оберат. Поради това от полицията съветват хората да бъдат бдителни за всичко необичайно, което се случва около домовете им.Крадците ставали и все по-нагли при обирите си. \"Говорим за хора с нисък социален статус, които нямат никакви морални или каквито и да било спирачки да извършат тези неща. Те наистина стават по-нагли - не се интересуват дали хората са си в жилището и т.н. Просто го правят\", разказва още полицаят.Това пък пораждало спекулации за употреба на газ при кражби, който упоявал обитателите на домовете. \"Няма доказателства за използване на газ, което чисто логически, на практика е много трудно да се случи, тъй като такъв метод на кражба е по-характерен за някакви тайни служби и е много неприложим. Изисква голяма подготовка, огромна сума пари за снабдяване на такива неща, плюс това наистина трябва много голямо количество газ, което трябва да се вкара през някакъв миниатюрен процеп, което на практика е невъзможно\", обяснява още събеседникът.News.bg припомня и че много от крадците използват информация, поместена в социалните мрежи. Поради това трябва да бъдем внимателни, преди да оповестим приятелите си в различните платформи за нашите планове и предстоящи почивки.", "date": "2018.08.27", "title": "Повече обири в домовете през лятото заради отворени прозорци и врати"}
{"url": "https://news.bg/int-politics/kraynodesni-sredi-v-germaniya-razbuneni-ot-ubit-ot-chuzhdentsi-germanets.html", "text": "Крайнодясното улично движение ПЕГИДА призова за провеждането на протести за втори пореден ден в бившата комунистическа Източна Германия след наръгването до смърт на германец от чужденец, съобщава \"Франс прес\".\"Наберете сила от гнева и тъгата! Само заедно можем да гарантираме, че неговата смърт не е безсмислена\", се изтъква в страницата на ПЕГИДА във \"Фейсбук\" в призива си за протестна демонстрация тази вечер, настоявайки за \"повече сигурност чрез промяна\".Призивът на антиимигрантското и ислямофобско движение, свързано с крайнодясната партия \"Алтернатива за Германия\", дойде, след като полицията съобщи, че 35-годишен германец е починал в болница след \"свада между няколко души от различни националности\" в източногерманския град Кемниц.Други двама мъже на възраст 33 и 38 години са били хоспитализирани с тежки наранявания, уточниха от полицията.Полицията не е предоставила повече подробности за конфликта, но местни медии информират, че е бил използван нож в схватката, която е станала по време на уличен фестивал.Новината за смъртта на германеца предизвика протести вчера, като на първия са се събрали около 100 души. Той е протекъл без инциденти. Ала при втората демонстрация, в която са взели участие около 800 души и която се е провела пред паметника на Карл Маркс в града, полицията е била принудена да изпраща подкрепления, тъй като тълпата не показала \"никакво желание за сътрудничество\", като някои дори са хвърляли бутилки по униформените.Няколко национални медии, включително в. \"Билд\", съобщиха, че някои демонстранти са крещели \"ние сме народа\" и \"махайте се\" срещу имигранти.Някои журналисти съобщиха, че са видели някои протестиращи да нападат хора, приличащи на чужденци, замеряйки ги с бутилки.", "date": "2018.08.27", "title": "Крайнодесни среди в Германия разбунени от убит от чужденци германец"}
{"url": "https://news.bg/crime/sledovatel-prichinite-za-katastrofata-kray-svoge-do-4-5-mesetsa.html", "text": "Причините за  ще станат ясни след 4-5 месеца. Това прогнозира пред БНТ бившият следовател по разследване на пътнотранспортни инциденти Георги Илиев.По думите на следователя за първи път се набляга на пътната обстановка като една от възможните причини, довели до инцидента - в 99% от случаите водачът на превозното средство бил виновен за инцидента.\"Той (водачът - б.р.) е поставен в тежка ситуация, когато е на волана да наблюдава точно пътната обстановка, да прецени какво е сцеплението на пътната обстановка - колко е хлъзгава, колко е дълбока дупката, която е пълна с вода, за да влезе или да не влезе в нея\", коментира бившият служител на МВР.Според Илиев само вещите лица, които анализират ситуацията, могат да кажат каква е била еластичността на мантинелата и дали тя е била пригодена да понесе удар със скорост от 30, 40 или 50 километра в час.\"Това ще се изясни по време на разследването, което изисква много труд. И крайно време е мисля, че разследването ще установи точните действия или бездействия на фирмата, която е извършила некачествения ремонт, според мен на този пътен участък\", заяви следователят.Той заяви и че автобусът трябва да бъде най-прецизно вдигнат - отлепен от земята, и качен на платформа, без да му бъдат нанесени никакви поражения. Това се налагало, защото автобусът следва да бъде изследван обстойно, така че да се установи каква е била изправността му по време на катастрофата.\"Ако се окажат някакви дефекти, те могат да бъдат доказани дали са били преди настъпване на ПТП-то, дали са след или в резултат на ПТП. За да се определи вината на лицата\", допълни Илиев.", "date": "2018.08.27", "title": "Следовател: Причините за катастрофата край Своге до 4-5 месеца"}
{"url": "https://news.bg/int-politics/sigurnostta-na-es-poveche-ne-tryabva-da-zavisi-ot-sasht-nastoya-makron.html", "text": "Президентът на Франция Еманюел Макрон заяви, че ще представи нови предложения на Европейския съюз за повишаване на неговата сигурност, изтъквайки, че Общността трябва да сложи край на зависимостта си от американската военна мощ, съобщава \"Франс прес\".\"Европа вече не може да разчита на САЩ за своята сигурност. От нас зависи да гарантираме европейската сигурност\", изтъкна той в реч, с която поднови дипломатическия си дневен ред.Неговите предложения ще бъдат разкрити \"през следващите месеци\", уточни Макрон пред публика от около 250 дипломати, депутати и експерти по международни отношения, събрали се да отбележат завръщането от лятната ваканция.\"Искам да предприемем изчерпателен преглед на нашата сигурност с всички европейски партньори, включително Русия\", добави той.Коментарите на Макрон дойдоха след поредица от жестове от страна на американския президент Доналд Тръмп, който се дистанцира от традиционните съюзници от НАТО.Макрон дойде на власт през миналата година, обещавайки да реформира Европейския съюз и настоявайки за дълбоки политически реформи, включително отделен бюджет за еврозоната, които досега бяха посрещнати със слаба подкрепа.Френският президент, който утре започва тридневно посещение в Дания и Финландия, се надява да събере подкрепа за предложенията си за реформи на ЕС, призовавайки за удвоени усилия за реформиране на Общността.\"Трябва да предприемем нови инициативи, да изградим нови съюзи\", настоя френският държавен глава.\"Франция иска Европа, която защитава, дори след като екстремизмът се засили и национализмът се събуди\", подчерта Еманюел Макрон.", "date": "2018.08.27", "title": "Сигурността на ЕС повече не трябва да зависи от САЩ, настоя Макрон"}
{"url": "https://news.bg/regions/motorist-e-s-mnozhestvo-frakturi-sled-intsident-na-spuskane-ot-vrah-shipka.html", "text": "Мъж падна от мотора си при завой на пътя между връх Шипка и Габрово, информира \"24 часа\".44-годишният моторист претърпял инцидента около 13 часа в неделя, 26 август.Мъжът се спускал с мотора си, при което изгубил контрол върху превозното средство и паднал на пътното платно. Същият е настанен за лечение в МБАЛ - Габрово с фрактури на ключицата и 4 ребра.От кръвната проба на водача става ясно, че той не е употребявал алкохол.", "date": "2018.08.27", "title": "Моторист е с множество фрактури след инцидент на спускане от връх Шипка"}
{"url": "https://news.bg/regions/zhena-pochina-sled-pozhar-v-doma-si-v-loveshko-selo.html", "text": "Жена е починала при пожар в село Дойренци, Ловешко. Инцидентът е станал около 20 часа на 24 август, петък, съобщиха от Областната дирекция на МВР в Ловеч.Пожарникарите от областния град се озовали на сигнала за пожар в къща на улица \"Стефан Караджа\" в село Дойренци.Вследствие на пожара много сериозно е пострадала собственичката на дома. 78-годишната жена веднага е била транспортирана в УМБАЛСМ \"Пирогов\" с над 90% изгаряния по тялото. Ден по-късно жената е починала в здравното заведение.При пожара са унищожени около 50 квадратни метра покривна конструкция и домашно имущество.По първоначални данни пожарът е причинен от неправилно боравене с газова бутилка. Установяването на причините продължава в хода на образувано досъдебно производство в Районната прокуратура в Ловеч.", "date": "2018.08.27", "title": "Жена почина след пожар в дома си в Ловешко село"}
{"url": "https://news.bg/world/iran-obyavi-palen-kontrol-nad-persiyskiya-zaliv.html", "text": "Иран притежава пълен контрол върху Персийския залив, а военноморските сили на САЩ нямат работа там. Това обяви Ализера Тангсири, който е главнокомандващ на флота на Иранската революционна гвардия.Изявлението идва във време, когато Техеран намекна, че може да предприеме военни действия в Персийския залив, за да блокира износа на петрол от други близки държави в отговор на санкциите на САЩ, които са предназначени да прекратят продажбата на петрол.Вашингтон поддържа военен флот в Персийския залив, който защитава петролните морски маршрути.Тангсири заяви още, че Иран имал пълен контрол върху Персийския залив, а също и върху Ормузкия проток, който води към него. Затварянето на пролива може да бъде най-прекият начин за блокиране на корабоплаването.\"Ние можем да гарантираме сигурността на Персийския залив и няма да има нужда от присъствието на нашественици като американците и другите страни, чийто дом не е тук\", допълни той.Напрежението между Иран и Съединените щати ескалира, след като Доналд Тръмп излезе от ядреното споразумение между Иран и световните сили през 2015 година и повторно наложи санкции.Висши официални лица от САЩ заявиха, че имат за цел да намалят износа на Иран на петрол до нула.Върховният ирански лидер Али Хаменеи заяви миналия месец, че подкрепя идеята, че ако на Иран не бъде разрешено да изнася петрол, тогава никоя държава не би трябвало да изнася петрол от Персийския залив.", "date": "2018.08.27", "title": "Иран обяви пълен контрол над Персийския залив"}
{"url": "https://news.bg/crime/kuche-nahapa-11-godishno-dete-v-selo-v-obshtina-yablanitsa.html", "text": "11-годишно дете е пострадало, след като е било захапано от домашно куче. Инцидентът станал на 25 август, събота, в село Добревци, Община Ябланица, съобщиха от Областната дирекция на МВР в Ловеч.До инцидента се стигнало, след като деца играели футбол, а топката им паднала в частен двор. Тогава 11-годишното момче влязло в имота да вземе топката. На излизане от двора детето било нападнато от домашното куче, порода хъски.Пострадалото момче е откарано за лечение в УМБАЛСМ \"Пирогов\". Детето има наранявания по тялото и по главата.По случая е образувано досъдебно производство. Работата по случая продължава.", "date": "2018.08.27", "title": "Куче нахапа 11-годишно дете в село в Община Ябланица"}
{"url": "https://news.bg/int-politics/makron-obyavi-za-uzhasna-greshka-ostavyaneto-na-vlastta-v-ratsete-na-asad.html", "text": "Франция е готова да извърши още въздушни удари в Сирия в отговор на евентуално използване на химическо оръжие от страна на Дамаск. Това обяви френският президент Еманюел Макрон по време на реч пред френски посланици.Същевременно френският президент отбеляза първите резултати от съвместния руско-френски механизъм за уреждане на конфликта в Сирия.\"Механизмът за координация с Русия, създаден в Санкт Петербург, даде първите си резултати, по-специално в хуманитарната сфера\", изтъкна Макрон.Европа трябва да започне нов диалог с Русия относно киберсигурността, химическите оръжия и редица други въпроси, свързани със сигурността, добави Макрон.Френският президент също така отбеляза, че никога не е настоявал за оставката на сирийския президент Башар Асад в замяна на оказването на хуманитарна помощ на страната. В същото време Макрон намекна, че да се остави властта в ръцете на Асад \"ще бъде ужасна грешка\".\"Смятам, че този сценарий ще бъде ужасна грешка\", подчерта той, допълвайки: \"Кой провокира всички тези милиони бежанци? Кой избива собствения си народ?\"\"Франция не може да назначава бъдещи сирийски лидери... Но е наш дълг и в наш интерес да гарантираме, че сирийският народ е в състояние да направи това\", посочи той.Еманюел Макрон заяви, че се опасява от сериозна хуманитарна криза в сирийската провинция Идлиб, като добави, че Франция очаква Русия и Турция да окажат натиск върху сирийските власти във връзка със ситуацията в Идлиб.", "date": "2018.08.27", "title": "Макрон обяви за ужасна грешка оставянето на властта в ръцете на Асад"}
{"url": "https://news.bg/crime/den-na-natsionalen-traur-v-pamet-na-zhertvite-ot-katastrofata-kray-svoge.html", "text": "Днес (27 август) е ден на национален траур в памет на жертвите от т, в която загинаха 16 души. Националните флагове на всички държавни институции ще бъдат свалени наполовина.21 са ранените в катастрофата в района на разклона за село Лесковдол, на пътя София-Своге, от които четирима души са в критично състояние. Двама от тях са с опасност за живота.Сред загиналите е и 13-годишно дете.Продължава разследването на катастрофата. Според данните от тахографа . Пробата за алкохол на водача също е отрицателна. Местни жители твърдят, че въпросният участък от пътя е рисков.Световрачане скърби. Тежка е обстановката в населеното място, от което са жертвите в тежката катастрофа край Своге.Светла Николова, кмет на Световрачане, разказа пред Нова телевизия колко са се вълнували хората от пенсионерския клуб за екскурзията. Всяко пътуване е посрещано с вълнение от хората. Подготвяли са се за концерта и бързо са си тръгнали от певческия конкурс, за да посетят Седемте престола.Самата кметица не е търсила отговори все още чия е вината, защото първата ѝ грижа е за семействата на загиналите и ранените. Ходила е и до \"Пирогов\" за разпознаване на една от жертвите на тежкия пътен инцидент.", "date": "2018.08.27", "title": "Ден на национален траур в памет на жертвите от катастрофата край Своге"}
{"url": "https://news.bg/weather/dazhdove-v-13-oblasti-v-yugozapadna-i-tsentralna-balgariya.html", "text": "Днес (27 август) над западната половина на Българи ще продължи да се развива купеста и купесто-дъждовна облачност, следобяд на отделни места и над източната, показва прогнозата на Националния институт по метеорология и хидрология (НИМХ) към БАН.Ще има краткотрайни валежи, придружени с гръмотевични бури, в западните и планинските райони явленията ще са интензивни. Вятърът ще е до умерен, като с него за кратко ще нахлуе по-студен въздух.Максималните температури ще са от около 23 градуса в западните райони, до 33 градуса в източните, където преди обяд ниската облачност ще се разкъса и намалее и ще има повече слънчеви часове. Атмосферното налягане е по-ниско от средното за месеца - ще се повишава и вечерта ще е близко до обичайното.Жълт код е обявен за 13 области в Югозападна и Централна България. Предупреждението заради очаквани обилни валежи е в сила за областите София-град, София-област, Перник, Кюстендил, Благоевград, Пазарджик, Пловдив, Ловеч, Габрово, Стара Загора, Хасково, Кърджали и Смолян.По Черноморието в сутрешните часове ще е с ниска облачност или мъгла, почти без валеж, която до около обяд ще се разкъсва и намалява до предимно слънчево. В следобедните часове ще има и развитие на купеста и купесто-дъждовна облачност, но главно по Южното Черноморие ще превали и прегърми. Ще духа до умерен вятър от изток-североизток. Максималните температури ще са 27-30 градуса. Температурата на морската вода е около 27 градуса, вълнението на морето ще е 2-3 бала.", "date": "2018.08.27", "title": "Дъждове в 13 области в Югозападна и Централна България"}
{"url": "https://news.bg/world/geymar-zastrelya-dvama-dushi-v-sasht-na-turnir-za-videoigri.html", "text": "Геймър застреля двама души и рани няколко други снощи в САЩ. Той е открил огън с пистолет по време на турнир за видеоигри, който е бил излъчван на живо онлайн от ресторант в град Джаксънвил, щата Флорида, съобщава \"Ройтерс\", позовавайки се на местната полиция.По-рано беше съобщено за четирима убити. Ранените са деветима.\"На мястото на събитието бяха телата на трима души. Единият от тях беше заподозреният, който сложи край на живота си\", обясниха от местната полиция.Стрелецът е 24-годишният Дейвид Кац от град Балтимор, щата Мериленд. Той участвал в състезанието по видеоигри, където открил огън. Мотивът за стрелбата все още не е ясен.", "date": "2018.08.27", "title": "Геймър застреля двама души в САЩ на турнир за видеоигри "}
{"url": "https://news.bg/crime/zadalzhitelni-kolani-v-avtobusite-otseche-vlastta.html", "text": "Няма време за отстъпление. Законодателството трябва да се промени. Това заяви в ефира на Нова телевизия шефът на Автомобилна администрация Бойко Рановски.Безопасността е най-важната, отсече той. Готвят се законодателни изменения, които ще задължат превозвачите в автобусите да има обезопасителни колани.Всяка година на територията на страната се определят участъци с концентрация на ПТП. Какво ще се случва с тях и дали даден участък ще се затваря се решава от стопанина на трасето съвместно с Пътна полиция.Автомобилна администрация правела планови проверки на автогарите.", "date": "2018.08.27", "title": "Задължителни колани в автобусите, отсече властта"}
{"url": "https://news.bg/health/v-pirogov-se-boryat-za-zhivota-na-trima-ot-ranenite-kray-svoge.html", "text": "Трима души остават с опасност за живота. Това заяви директорът на \"Пирогов\" проф. Асен Балтов по време на пресконференция за състоянието на пострадалите при .На някои от настанените им предстоят операции. Пациентката, която е в неврохирургия, ще бъде допълнително изследвана и най-вероятно ѝ предстои оперативна интервенция в областта на лицевите кости, посочи той.Останалите 3 пациентки остават в същото тежко общо състояние, с опасност за живота. Те са на командно дишане, но все пак доброто е, че остават стабилни, подчерта Балтов.\"Смятаме, че засега най-острият период е овладян, но както казахме вчера, остава една въпросителна, защото гръдните травми са много тежки\", обясни директорът на \"Пирогов\" и допълни, че те се развиват постепенно в рамките на 4 до 7 дни и там може да се очаква всичко.Предстои един процес на възпаление, който е задължителен след такива тежки травми, а самия организъм отговаря с имунен отговор, заяви още проф. Балтов. Засега няма нужда от кръв, но той подкрепя кръводарителските кампании.Междувременно всички шестима пострадали от катастрофата до Своге, хоспитализирани в софийската УМБАЛ \"Св. Анна\", са стабилизирани и за тях се грижат в реанимацията на лечебното заведение. Все още с опасност за живота е 52-годишна жена.", "date": "2018.08.27", "title": "В Пирогов се борят за живота на трима от ранените край Своге"}
{"url": "https://news.bg/crime/vandali-s-bradvi-i-chukove-razbiha-tsentara-za-detsa-s-autizam-v-pleven.html", "text": "Вандали разбиха Центъра за деца с аутизъм в Плевен, съобщава БНР.Сградата на центъра е предоставена от общината за безвъзмездно ползване на неправителствени организации.Центърът помага на деца от цяла Северна България. Предоставената сграда е на някогашния Дом за деца \"Детелина\". С помощта на дарения, тя е ремонтирана от фондация \"Стъпка за невидимите деца на България\" и сдружението \"Аутизъм днес\". \"Вандали с брадви и чукове са изпочупили вратите. Правили са палеж. Центърът трябваше да заработи от септември\", уточниха от фондацията.  ", "date": "2018.08.27", "title": "Вандали с брадви и чукове разбиха Центъра за деца с аутизъм в Плевен"}
{"url": "https://news.bg/crime/nad-20-defekta-na-remontiraniya-pat-pogubil-16-zhivota.html", "text": "Пътят, на който стана , е приет от 20-членна комисия без забележка. Това обясни пред Нова телевизия регионалният министър Николай Нанков.В комисията са участвали представители на различни институции. Цялата документация за ремонта на пътя ще бъде дадена на следствените органи, които проучват причините за тежкия инцидент.Държавата ще търси отговорност от виновните при констатация, че трасето е некачествено рехабилитирано, стана ясно от думите му. Въпросното трасе още е в гаранция.Издадено е предписание фирмата да оправи нередностите по трасето. Тя отказва. Нямаме друг подобен случай, изтъкна министър Нанков.22 са дефектите на пътя. Има неокастрени храсти, срутване на скална маса. Имало издадено предписание храстите да се подрежат на 15 септември след намаляване на пътникопотока.Този трагичен случай, по думите на строителния министър, щял да даде многото отговори.Вече е публикувана в Държавен вестник новата наредба за проектиране на пътища, която е съобразена с новите евростандарти, включително и за пътна безопасност.Документацията в АПИ за ремонта на трасето не предполага пропуски, по думите на Николай Нанков. Мантинелата била сложена в съответствие с нормативните изисквания. Въпреки това експертиза ще докаже дали това е така в действителност. Ще съдействаме на цялото разследване, за да има справедливост за хората, увери министърът.", "date": "2018.08.27", "title": "Над 20 дефекта на ремонтирания път, погубил 16 живота"}
{"url": "https://news.bg/int-politics/tramp-spryal-izyavlenie-na-beliya-dom-privetstvashto-pokoyniya-dzhon-makkeyn.html", "text": "Президентът на САЩ Доналд Тръмп е възразил срещу публикуването на изявление на Белия дом, в което починалият наскоро сенатор Джон Маккейн е щял да бъде приветстван за военната си служба и да бъде наречен военен герой, съобщава в. \"Вашингтон пост\".Сред онези, които са настоявали за такова изявление, са били пресаташето на Белия дом Сара Сандърс и началникът на кабинета Джон Кели.Вместо това Тръмп настоял, че сам ще напише няколко думи за смъртта на Маккейн в профила си в \"Туитър\". Президентът е изпратил съболезнованията си на семейството на сенатора.Подготвено официално изявление от Белия дом е било \"хвърлено в кошчето\", се уточнява в информацията. Вчера от Белия дом публикуваха в \"Туитър\" снимка на Маккейн, която включваше само датите на раждането и смъртта му.Маккейн често беше открит и остър критик на политиката на Доналд Тръмп. Той почина на 25 август на 81 години след битка с рак на мозъка.Тръмп не е поканен да присъства на погребението му, за разлика от бившия американски президент Барак Обама, срещу когото Маккейн се кандидатира за президент през 2008 г. Поканен е и предшественикът на Обама - Джордж У. Буш.", "date": "2018.08.27", "title": "Тръмп спрял изявление на Белия дом, приветстващо покойния Джон Маккейн"}
{"url": "https://news.bg/int-politics/papata-roditelite-na-homoseksualni-detsa-da-ne-gi-sadyat-i-da-ne-gi-gonyat-ot-kashti.html", "text": "Папа Франциск обяви, че родителите на хомосексуални деца не бива да ги съдят или да ги гонят от дома, а вместо това да се молят, да разговарят с тях и да се опитат да проявят разбиране, съобщава \"Асошиейтед прес\".\"Винаги е имало хомосексуални хора и хора със склонност към хомосексуализъм\", посочи папата.На въпрос какво би казал на баща, чието дете се е оказало гей, папата отговори, че първото нещо, което би посъветвал, е молитва.\"Не осъждайте. Водете диалог. Проявете разбиране и дайте на детето възможност да се изрази\", настоя главата на Католическата църква.Той призова родителите да не отвръщат с мълчание. \"Такова дете има право на семейство\", добави той.", "date": "2018.08.27", "title": "Папата: Родителите на хомосексуални деца да не ги съдят и да не ги гонят от къщи"}
{"url": "https://news.bg/economics/estoniya-na-lov-za-it-spetsialisti-v-balgariya.html", "text": "Естония стартира атрактивна кампания за привличане на ИТ специалисти от България, наречена Careerhunt, като желаещите да се включат в програмата могат да кандидатстват онлайн до 23 септември .На избраните кандидати ще бъде предложено 5-дневно ол инклузив пътуване и престой в Естония, по време на което те ще се срещнат с ИТ гиганти като Taxify, ще посетят Центъра за кибернетична отбрана на НАТО и най-големия роботизиран фестивал в самолета \"Роботекс\" и ще имат възможността за интервю на топ позиции във водещи международни компании.Според глобално проучване за набиране на персонал от ManpowerGroup, 45% от анкетираните работодатели по света са заявили, че намирането на служители с необходимите умения е трудно. Проучването, в което са участвали повече от 39 000 работодатели от 43 държави, е установило, че търсенето е най-голямо за хора със специфични технически умения, т. е. инженери и ИТ специалисти.", "date": "2018.08.27", "title": "Естония на \"лов\" за ИТ специалисти в България"}
{"url": "https://news.bg/economics/50-ot-firmite-iskat-otpadane-na-zashtitata-pri-uvolnenie-za-hora-s-uvrezhdaniya.html", "text": "Повече от половината фирми у нас искат да отпадне защитата при уволнение за хората с увреждания, съобщи bTV. По думите на Цветан Симеонов от Българската търговско-промишлена палата (БТПП), ако има хора, които не изкарват заплатите си в предприятието, а се ползват със защита при уволнение, това би влошило техните пазарни резултати.Според данните на БТПП, 19% от фирмите са наели човек с увреждане през последните 3 години, а 77% - не са наели такъв човек.Причините - не е имало такъв кандидат, естеството на работа не позволява, и на трето място - заради защитата, която имат срещу уволнение.35% от фирмите искат по-голяма подкрепа за адаптиране на работните места, а 45 на сто - за допълнително обучение и квалификация.Най-много - 52% искат да отпадне защитата срещу уволнение.Сега човек с увреждане може да бъде отстранен, ако инспекцията по труда го разреши.Припомняме, че във връзка с протеста на майките на деца с увреждания социалният министър  на 11 юни, но ден по-късно беше След него оставка подаде и зам.-социалният министър Росица Димитрова. Тя подаде оставка заради общественото недоволство по повод участието й в , която се проведе в Ню Йорк.Въпреки рокадите  на протестиращите майки остана. Към тях се  Родителите не одобряват оставките, След това стана противопоставяне между майките на деца с увреждания и национално представителните организации. Повод за разрива станаха думите на Адриана Стоименова, зам.-председател на Националния съвет за интеграция на хора с увреждания. Тя заяви, че протестът на майките на деца с увреждания са получили над 1 млн. лева. По-късно тя не показа документи, но позициите на родителите на деца с увреждания и администрациите на организациите се раздалечиха.Първоначалните законови промени, които се отнасят за хората с увреждания и бяха направени от омбудсмана Мая Манолова, не бяха приети.На 18 юни По-късно, на 6 юли, депутатите приеха промените в Месечната добавка за социална интеграция за транспортни услуги в размер 15% от гарантирания минимален доход се запазва. Месечната добавка за ползване на информационни и телекомуникационни услуги в размер 20% от гарантирания минимален доход също се запазва.На 7 август бе прието да има . Тогава вицепремиерът Томислав Дончев обеща за подготовка на този регистър.", "date": "2018.08.27", "title": "50% от фирмите искат отпадане на защитата при уволнение за хора с увреждания"}
{"url": "https://news.bg/crime/pochina-detentse-zatvorilo-se-v-avtomobil.html", "text": "Момченце на 2 годинки и половина е починало, след като се затворило в автомобила на родителите си. Това съобщиха от болницата в Сливен, цитирани от БГНЕС.Детето е починало няколко часа след приемането му в болницата.Трагедията е станала в двора на родителите на детето в село Желю войвода в неделя следобед, когато температурите в района са надхвърляли 30 градуса. Момченцето е прекарало в колата няколко часа и е било открито в безсъзнание от родителите му. То е починало от топлинен удар. ", "date": "2018.08.27", "title": "Почина детенце, затворило се в автомобил"}
{"url": "https://news.bg/regions/obshtina-svoge-mnogokratno-e-sezirala-api-za-zlopoluchniya-pat-v-iskarskoto-defile.html", "text": "В община Своге са получавани сигнали за участъка от пътя, където стана , като сигналите са препращани към Агенция \"Пътна инфраструктура\" и областния управител, коментира пред БНР зам.-кметът на града Георги Петков.Асфалтът на това място е много гладък и върху пътя има натрупвания от масло и нафта, които при намокряне са като лед, обяснява живеещ в Своге шофьор \"Предполагам, че този асфалт не отговаря на шосейните изисквания. Доколкото съм чувал от познати, от колеги - казват, че е парков асфалт. То е гладко като ламарина\", коментира той и допълва, че на това място и при сухо време \"белѝ стават редовно\" и виражът на пътя \"не е както трябва\".\"Изхвърля. Той е лек завой, не е остър завой. Тези, които се движат от Своге към София, направо ги изхвърля отгоре. Там най-редовно си кърпят стената - отгоре има една стеничка, бетонна, и се удрят много често. Тирове се завъртат. Наскоро имаше пак случай с два тира. Даже един се беше качил на мантинелата, където е изскочил автобусът\", добавя шофьорът.\"Не едно, две или три са писмата, които сме пратили за конкретни участъци\", а последното изпратено писмо е от десет дни и е за растителността над пътните платна, която създава рискове за движението. Сигнал е подаден за рисков участък на изхода на Владо Тричков, където има около 20-метрово пропадане на асфалт и почти всяка седмица стават катастрофи, допълва зам.-кметът Петков.Рехабилитацията и ремонта на пътя на Искърското дефиле, който е над 80 км, се извършва с ясно разграничаване на правата и отговорностите на всички в строителния процес и контрола върху изпълнението и качеството, обяснява Дончо Атанасов, член на Управителния съвет на АПИ и бивш изпълнителен директор на Агенцията.Пътят е приет с разрешение за ползване през декември 2016, а асфалтът е положен през 2014-а, като гаранцията за извършената рехабилитация изтича в края на тази година.\"Сигналите които сме получавали за нередности по пътя, включително в конкретния участък на катастрофата - ние и извън проекта сме го обезопасили веднага\", а пътната администрация си е свършила работата, обяснява Атанасов.Припомняме, шофьорът на автобуса, който катастрофира в събота край Своге, е , преди да създаде фирмата си. Компанията е регистрирана в Божурище. П. Сред загиналите е и 13-годишно дете.Продължава разследването на катастрофата. Според данните от тахографа . Пробата за алкохол на водача също е отрицателна.Ден преди катастрофата е публикувано становище, че .Местни жители твърдят, че въпросният участък от пътя е рисков.В понеделник , известен и като \"Седемте престола\", ще бъде отслужена панихида в памет на починалите.", "date": "2018.08.27", "title": "Община Своге многократно е сезирала АПИ за злополучния път в Искърското дефиле"}
{"url": "https://news.bg/health/vav-vma-predstoyat-seriya-ot-operatsii-za-30-godishen-postradal-kray-svoge.html", "text": "Серия от операции предстоят за най-младия пострадал край Своге, който е настанен в реанимацията на Военномедицинска академия. Консилиум от специалисти днес очертава плана за лечение на 30-годишния мъж, обяви началникът на ВМА бригаден генерал проф. д-р Венцислав Мутафчийски.Пострадалият в  е със счупване на черепа и мозъчна контузия, фрактура на дясното рамо и 4 прешлена в поясната област - без засягане на гръбначния мозък, както и със сериозна белодробна контузия, допълни проф. д-р Мутафчийски.През първите 24 часа след инцидента младият мъж е претърпял една кратка операция, свързана с възстановяването на дишането му. \"Контактен и адекватен е, с ясно съзнание за случилото си. Състоянието му е средно тежко и няма опасност за живота му\", обясни началникът на ВМА.Днес от реанимацията в конвенционално отделение ще бъде преместена и друга пострадала, която се лекува във Военномедицинска академия. 62-годишната жена е с множество травми по главата, лицето и тялото, но без счупвания на кости и засягане на жизненоважни органи. \"Контузията на белия дроб е минимална, няма опасност за живота й\", обясни бригаден генерал проф. д-р Мутафчийски. Ако възстановяването й продължи без усложнения, вероятно ще бъде изписана до края на седмицата.ВМА разполага с достатъчно количество кръв и кръвни продукти, за да поеме нуждите на пациентите, подчерта още началникът на Академията. \"Още, щом ни сигнализираха за инцидента, направихме необходимите разчети и сме подготвени\", допълни началникът на ВМА. ", "date": "2018.08.27", "title": "Във ВМА предстоят серия от операции за 30-годишен пострадал край Своге"}
{"url": "https://news.bg/int-politics/merkel-se-protivi-na-vrashtaneto-na-kazarmata-v-germaniya.html", "text": "Германският канцлер Ангела Меркел не подкрепя идеята за повторно въвеждане на наборната военна служба в страната, за да се справи с недостига на персонал и високите разходи за набиране на военнослужещи в армията.По-рано този месец Анегрет Крамп-Каренбауер, генерален секретар на управляващия Християндемократически съюз (ХДС), започна дебат за връщането на задължителната наборна военна служба, след като последните социологически проучвания показаха, че мнозинството от германците подкрепят идеята.\"Не искам повторно въвеждане на задължителна военна служба\", посочи Меркел пред телевизия ARD, добавяйки, че изискванията към войниците са се променили.Канцлерката отбеляза, че наскоро се е срещнала с военното ръководство на страната и заяви, че целта им е да се елиминира ситуацията, при която броят на кандидатите за доброволческа дейност надхвърля предписания от бюджета.Германия отмени казармата през 2011 година. Страната обаче изпитва недостиг на военнослужещи в Бундесвера, който има за цел да се справи с проблема чрез набиране на повече хора.", "date": "2018.08.27", "title": "Меркел се противи на връщането на казармата в Германия"}
{"url": "https://news.bg/crime/piyana-zhena-pomete-chetiri-parkirani-koli-v-sozopol-i-izbyaga.html", "text": "Лек автомобил с плевенска регистрация блъсна четири паркирани коли на къмпинг \"Каваци\" в Созопол и избяга, съобщи МВР.Полицията е локализирала автомобила и след направена проверка е установено, че той е бил управляван от 37-годишната Д.Г. от софийското село Волуяк.Жената е употребила алкохол, като дрегерът отчел 1,53 промила. Вследствие е отказала да даде кръвна проба.", "date": "2018.08.27", "title": "Пияна жена помете четири паркирани коли в Созопол и избяга"}
{"url": "https://news.bg/int-politics/iran-i-siriya-podpisaha-sporazumenie-za-voenno-satrudnichestvo.html", "text": "Иран и Сирия подписаха споразумение за военно сътрудничество по време на среща между министрите на отбраната на двете страни в сирийската столица Дамаск, съобщава иранската агенция \"Тасним\".Иранският военен министър Амир Хатами пристигна вчера в Дамаск за двудневно посещение, срещайки се със сирийския президент Башар Асад и висши сирийски военни.Иранските сили подкрепиха Асад във военния конфликт в страната. Агенция \"Тасним\" не предоставя никакви подробности относно споразумението за военно сътрудничество.Съветникът по националната сигурност на американския президент Доналд Тръмп - Джон Болтън, настоя през миналата седмица, че Иран трябва да изтегли силите си от Сирия.Високопоставени ирански официални лица изтъкнаха обаче, че тяхното военно присъствие в Сирия е по покана на правителството на Асад и към момента нямат никакви планове за изтегляне от раздираната от конфликт страна.", "date": "2018.08.27", "title": "Иран и Сирия подписаха споразумение за военно сътрудничество "}
{"url": "https://news.bg/regions/tunel-trayanovi-vrata-e-bez-osvetlenie.html", "text": "АПИ предупреждава шофьорите да се движат с повишено внимание в двете тръби на тунел \"Траянови врата\" на АМ \"Тракия\". Поради авария в електрозахранването временно е изключено осветлението в Припомняме, от агенция  за изработването на технически проекти за ремонт на тунелите \"Топли дол\" и \"Правешки ханове\" по АМ \"Хемус\" и на \"Траянови врата\" на АМ \"Тракия\", съобщиха от АПИ.Съоръженията са част от трансевропейската пътна мрежа (TENT-T). Индикативната стойност на поръчката е 1 010 700 млн. лв. без ДДС и се финансира от бюджета на АПИ.Обществената поръчка е в три обособени позиции за всяко от съоръженията.", "date": "2018.08.27", "title": "Тунел \"Траянови врата\" е без осветление"}
{"url": "https://news.bg/society/chastnite-veterinari-zapochvat-protesti.html", "text": "Частните ветеринари започват национални протести, ако до края на август държавата не им изплати дължимите суми за имунизация на животните, съобщи БНР.Общо 8 544 600 лева са дължими на ветеринарите.Тазгодишната сума е с 1 милион по-голяма от миналогодишната за същия период.\"Заработените средства са за първото полугодие до 30 юни\", обясни Димитър Цанков, заместник-председател на Българския ветеринарен съюз.Той допълни още, че до момента ветеринарите работят за тяхна сметка.\"Нямаме сигурност кога ще стане плащането - дали няма да е септември, октомври, ноември, декември - никой не казва\", смята Цанков.По договор държавата трябва да възстановява вложените от ветеринарите средства два пъти годишно - през юни и през декември.За тази година обаче плащания все още няма.Ветеринарите очакват провеждане на заседание на Управителния съвет на Фонд \"Земеделие\", където трябва да се гласува сумата, но на последното такова това не се е случило.", "date": "2018.08.27", "title": "Частните ветеринари започват протести"}
{"url": "https://news.bg/crime/trima-maloletni-vandalstvaha-v-detska-gradina-v-haskovsko-selo.html", "text": "Три малолетни деца са увредили имущество в детска градина в село Тянево, област Хасково.На 24 август директорката на заведението подала сигнал в местното районно управление, че в сградата на градината е проникнато с взлом. В сградата било увредено и имущество.Полицаите извършили оглед на мястото и констатирали, че в сградата е проникнато, след като е бил счупен прозорец. Униформените започнали разследване и установили извършителите - три момчета от същото село на възраст между 10 и 12 години.Работата по случая продължава.", "date": "2018.08.27", "title": "Трима малолетни вандалстваха в детска градина в хасковско село"}
{"url": "https://news.bg/economics/treys-grup-remontirashta-patya-v-iskarskoto-defile-gubi-ot-tsenata-na-aktsiite-si.html", "text": "Цената на акциите на \"Трейс Груп Холд\" АД паднаха след трагичния , а 21 са ранени. Четирима от .Холдингът, който е сред основните изпълнители на ремонта на пътния участък губи 20,88 процента от стойността на акциите си от началото на годината. За второто тримесечие на годината \"Трейс Груп Холд\" отчита приходи от 74,2 млн. лв. и печалба от почти 8,8 млн. лв., показва неконсолидираният отчет, съобщава .Една от посоките, в които върви разследването на прокуратурата, е за некачествена износваща настилка (най-горният слой асфалт), която не дава добро сцепление. Вследствие на това автомобилите губят контрол. Сигнали са подавани пет пъти до компанията-изпълнител, но тя не е извършила ремонт.От \"Трейс Груп Холд\", водещ партньор в обединението ДЗЗД \"Трейс Своге\", което изпълнява ремонта, разпрати съобщение, в което твърдят, че \"цялостната рехабилитация на пътя е извършена съгласно проекта и Техническата спецификация\".\"Изпълнението е по стандарта на инженерите консултанти FIDIC, т.нар. Червена книга. По този стандарт изпълнителят е длъжен да съгласува всичко с Инженера - известната британска международна инженерно-консултантска компания - Mott Macdonald. Рехабилитацията се извърши по проект \"Транзитни пътища\", чийто инструментариум не позволява на проектантите и изпълнителя да променят вече съществуващото трасе\", посочват още оттам.И допълват, че рехабилитацията е започнала на 29 септември 2011 г., а асфалтовите настилки са изпълнение през 2014 г., когато и пътят е пуснат в експлоатация. Акт 16 е издаден чак през 2016 г. откогато тече и гаранционният срок. Според заданието на обществената поръчка от АПИ и подписаният след спечелване на търга договор, рехабилитацията на 81,779 км. от Искърското дефиле е осъществена за 22,9 млн. лв. без ДДС.Вече са взети и проби от асфалта. Тази сутрин министърът на регионалното развитие Николай Нанков заяви пред НоваТВ, че ще стартира процедура по привеждане на банковата гаранция на изпълнителя.\"Трейс Груп Холд\" е сред най-големите изпълнители на обществени поръчки в областта на пътната инфраструктура у нас. Освен това дружеството работи и в Сърбия, където участва в строителството на част от Коридор №10 и други, а наскоро отваря офис и в Германия.Компанията е спечелила 108 поръчки за почти един милиард лева. Отделно дъщерни дружества също са изпълнявали множество проекти.\"Трейс\" участва в строителството на софийското метро, както и редица важни пътни артерии в столицата като бул. \"Цариградско шосе\", ул. \"Монтевидео\", бул. \"Витоша\", на АМ \"Хемус\" и \"Тракия\", на обходните пътища на Враца и Монтана и редица други.", "date": "2018.08.27", "title": "Трейс Груп, ремонтираща пътя в Искърското дефиле, губи от цената на акциите си"}
{"url": "https://news.bg/crime/sadyat-dvama-retsidivisti-za-krazhba-v-zatvora-belene.html", "text": "Районна прокуратура - Левски повдигна обвинение на двама рецидивисти за кражба на 52 кутии цигари в Затвора Белене.Стойността на откраднатите цигари е 260 лв. Кражбата е станала на 21 март, а потърпевшият е също затворник.Пострадалият е бил на дело когато двамата обвиняеми извършили кражбата.Те знаели, че той държи цигари в металното си шкафче с катинар. Огънали вратичката и през отвора извадили цигарите.", "date": "2018.08.27", "title": "Съдят двама рецидивисти за кражба в затвора Белене"}
{"url": "https://news.bg/int-politics/kanada-zove-germaniya-da-ya-podkrepi-v-konflikta-i-sas-sauditska-arabiya.html", "text": "Министърът на външните работи на Канада, която се забърка в дипломатически скандал със Саудитска Арабия, призова за подкрепата на Германия в кампанията на Отава за подкрепа на правата на човека по света, съобщава \"Ройтерс\".Германското правителство, което се опитва да поправи собствените си обтегнати отношения с Рияд, си замълча покрай кавгата между Канада и Саудитска Арабия, привличайки критики от страна на някои политици и правозащитни организации.Кристия Фрийланд, говорейки на годишна среща на германските посланици в Берлин, не посочи конкретно Саудитска Арабия в обръщението си. Тя засегна индиректно скандала, който беше предизвикан от нейна публикация в \"Туитър\", настоявайки за освобождаването на хвърлени в затвора правозащитници в кралството.В отговор Рияд замрази търговските отношения с Канада, изгони канадския посланик и прекрати държавните образователни и медицински програми в Канада.Фрийланд заяви, че Канада винаги ще се застъпва за правата на човека, \"дори когато ни е казано да си гледаме работата... и дори когато говоренето има последствия\".Тя добави: \"Разчитаме и се надяваме на подкрепата на Германия.\"Отношенията между Берлин и Рияд се обтегнаха, след като бившият германски външен министър Зигмар Габриел осъди \"авантюризма\" в Близкия изток през ноември миналата година, като тези коментари бяха сметнати като критики срещу действията на Рияд в региона.Саудитска Арабия изтегли посланика си от Берлин и от началото на 2018 г. изключи германските компании в областта на здравеопазването от обществените поръчки в кралството.Рияд е в конфликт с много европейски страни, които разкритикуваха намесата ѝ във войната в Йемен и подкрепят диалога с кръвния враг Иран.", "date": "2018.08.27", "title": "Канада зове Германия да я подкрепи в конфликта ѝ със Саудитска Арабия"}
{"url": "https://news.bg/energy/masovo-proveryavat-palnachni-stantsii-i-punktove-za-zarezhdane-na-gazovi-butilki.html", "text": "Във връзка със зачестилите инциденти с газови бутилки през последните месеци Държавната агенция за метрологичен и технически надзор (ДАМТН) стартира масирани проверки на пълначните станции и пунктове за зареждане в цялата страна.Засилен е и контролът в търговската мрежа, за да се гарантира на потребителите, че предлаганите продукти отговарят на всички изискания за безопасна експлоатация.Анализите на причините за инцидентите с газови бутилки показват, че значителен брой от тях се случват в следствие на неправилно пълнене, както и използване на продукти, които са били закупени и се използват повече от десет години без да бъдат проверявани регулярно от компетентните лица.ДАМТН напомня на гражданите, че са длъжни да следят за изправността и техническото състояние на експлоатираната от тях газова бутилка. Проверките и техническите прегледи на газовите бутилки се извършват от нотифициран орган. Това е компетентният орган, който може да провери техническото състояние и годността на използваната от потребителя бутилка за битово потребление.Държавната агенция подчертава, че когато даден ползвател на газова бутилка отиде до близката бензиностанция или газостанция, за да я напълни с това не само нарушават закона, но и застрашават живота и здравето на себе си и най-близките си хора. Единствено на определените пунктове за пълнене на бутилки, специалисти правят допълнителен външен преглед на продукта и дават заключение за риска от употребата му, в зависимост от неговото състояние.Също така всяко пълнене на бутилката на пълначна станция се отбелязва в специален дневник, в който се вписва и номера на бутилката и срока на годността ѝ. Периодично се проверява и вентила на бутилката с пенообразуващо веществото, за да предотврати пропускане/изтичане на газ. ДАМТН също регулярно проверява тези обекти. От началото на 2018 г. до този момент инспекторите на агенция са извършили 148 броя проверки, като са констатирани 14 броя нарушения. Сред най-честите сред тях са: липса на извършен годишен преглед и липсва на водене на дневник на проверените бутилки, в който се записва фабричният номер на съоръжението под налягане, вместимостта на бутилката и теглото на напълнения газ. За констатираните нередности инспекторите на ДАМТН са съставили 14 броя актове за установяване на административно нарушение.Инспекторите на ДАМТН извършват регулярни проверки и на транспортируемите газови бутилки за втечнен въглеводороден газ, пуснати в търговската мрежа. От началото на годината инспекциите са обхванали общо 324 различни марки и модели газови бутилки, като при 14 от тях са открити несъответствия. При един продукт е установена липса на задължителната маркировка за съответствие и сертификата за съответствие, който задължително трябва да придружава бутилката. При останалите 13 продукта липсват допълнителни маркировки, изискуеми от приложимия европейски стандарт.Предстои ДАМТН да подложи на допълнителни изпитания в лаборатория продуктите, при които са констатирани несъответствия с приложимите европейски изисквания, както и проверки на трите производителя, чийто продукти се разпространяват в търговската мрежа. В следствие на такъв тип инспекции, през тази година са унищожени 91 броя бутилки от два вида - с вместимост 7.2 литра и 10 литра.", "date": "2018.08.27", "title": "Масово проверяват пълначни станции и пунктове за зареждане на газови бутилки"}
{"url": "https://news.bg/regions/mrrb-na-48-otsechki-v-stranata-e-vazmozhen-akvaplaning.html", "text": "Проблемите участъци по пътищата в страната, на които е възможно да се получи аквапланинг, са 48, съобщиха за bTV от Министерството на регионалното развитие и благоустройството.Аквапланингът е една от най-опасните ситуации на пътя. Тя се случва, когато върху пътната настилка има воден слой, който създава т.нар. \"хидродинамичен клин\", заради който гумата на превозното средство временно губи сцепление с пътя.Това води до загуба на контрол от страна на шофьора на превозното средство.В тези 48 отсечки служители на АПИ работят приоритетно.Към момента е отстранен най-големият участък, предразположен към такива инциденти, на АМ \"Тракия\". Той се намира в посока София между Ихтиман и Пазарджик, като рисковата отсечка е на 67-ия километър.Проектира се отстраняването на още два опасни участъка на АМ \"Тракия\" в района Ихтиман.Предстои работа и по още 13 отсечки с подобен риск, но на АМ \"Хемус\". Те се намират между 59-ия и 77-ия километър в двете платна.До десет дни дружеството \"Автомагистрали\" ще е готово с проектите за отстраняване на дефектите, а от регионалното министерство гарантират, че тези ремонти ще са приключили преди началото на зимата.", "date": "2018.08.27", "title": "МРРБ: На 48 отсечки в страната е възможен аквапланинг"}
{"url": "https://news.bg/int-politics/ukrayna-poluchava-eur1-mlrd-ot-es.html", "text": "Украйна ще получи €1 млрд. от ЕС като финансова инжекция.Представителят на Украйна в Европейският съюз(ЕС) Николай Точицки обяви, че са сближени позициите по условията за получаване на финансова помощ от Брюксел в размер на €1 млрд.. Това съобщиха от украински медии.Според Точички, при съгласуването на условията за макрофинансова помощ има \"напредък\". В същото време той отбеляза, че в момента не може да се говори за споразумението, защото то все още не е подписано.\"Документът ще бъде подписан в близко бъдеще\", каза Николай Точицки.По-рано беше съобщено, че ръководителят на Европейския парламент Антонио Таяни подписа решението за отпускане на Украйна на €1 млрд..", "date": "2018.08.27", "title": "Украйна получава €1 млрд. от ЕС"}
{"url": "https://news.bg/regions/pochina-edin-ot-postradalite-v-aviokatastrofata-kray-shumen.html", "text": "Почина 62-годишният Валери Д., един от пострадалите при самолетната катастрофа край Шумен.Това съобщи БНР.Д-р Димитър Костов, директор на болницата в Шумен съобщи, че мъжът до последно е бил на апаратно дишане, с множество наранявания и тежка травма на белия дроб.Инцидентът с частния самолет стана на 22 август, летателната машина се приземи в овощна градина, в района на 5-ти километър, около 19 часа.Разследването по случая продължава под надзора на Окръжната прокуратура в Шумен.", "date": "2018.08.27", "title": "Почина един от пострадалите в авиокатастрофата край Шумен"}
{"url": "https://news.bg/disasters/v-mali-e-ubit-lider-na-islyamska-darzhava.html", "text": "Френското министерство на отбраната заяви, че по време на военна операция в Мали, френските военни са успели да унищожат един от лидерите на клона на Ислямска държава в Западна Африка. То съобщава Ройтерс.Агенцията се позовава на изявление на Министерството на отбраната на Франция.Според информациите, става дума за Мохамед Аг Алмуне. Той е смятан за един от лидерите на Ислямска държава в Сахара.Ройтерс съобщава за унищожаването на друг член на организацията, но информацията не е потвърдена официално от Париж.Следва да се отбележи, че в хода на военна операция са били убити двама цивилни - една жена и един тийнейджър. Друг двама граждани и един член на терористичната група са били ранени.По-рано бе съобщено, че в Мали, в резултат на нападение са загинали шест френски военни.Франция разположи контингент от 4000 души в района на Сахел. Това е част от кампанията на Париж да спре разпространението на радикалния ислям в региона на Западна Африка.", "date": "2018.08.27", "title": "В Мали е убит лидер на Ислямска държава"}
